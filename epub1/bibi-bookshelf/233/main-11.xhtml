<?xml version="1.0" encoding="UTF-8"?>

<html xmlns="http://www.w3.org/1999/xhtml">
<head><meta name="charset" content="UTF-8"/><title></title><link rel="stylesheet" href="main.css" type="text/css"/>
</head>
<body><h2>Kırk Üçüncü Bölüm</h2>
<p>&quot;John!”</p>
<p>'Evet, John. Adım konusunda yalan söylememiş olman çok akıllıcaydı.”</p>
<p>Kendall'ın kanı donmuştu. &quot;Hatırlıyorsun.”</p>
<p>&quot;Evet, her şeyi hatırlıyorum.” İkisi de gözlerini kırpmadan birbirine bakıyordu.&#160;&#160;&#160;&#160;.</p>
<p>&quot;Senin... senin uyuduğunu sanıyordum.”</p>
<p>&quot;Öyle sanmanı istedim.”</p>
<p>&quot;Gideceğimi nereden biliyordun?&quot;</p>
<p>&quot;Çok zor olmadı bunu anlamak.”</p>
<p>Masaya doğru ilerleyip tabancasını aldı ve beline yerleştirdi. &quot;Nasıl oldu da tabancamı bıraktın?”</p>
<p>&quot;İhtiyacın olacağını düşündüm.”</p>
<p>”Ne kadar naziksin.” Koltuk değneğine dayanarak sandalyeye uzandı ve ona doğru itti. ”Otur.”</p>
<p>Sessizce sandalyeye çöktü, &quot;Her şeyi hatırlıyor musun?&quot; &quot;Her şeyi. Kazadan öncesini de, sonrasını da. John Mc-Grath. 23 Mayıs 1952’de Kuzey Carolina’da doğdum. On sekiz&#160;yaşıma dek orada kaldım. 1979'da psikoloji doktorası yaptım.”&#160;&quot;Psikoloji mi?”</p>
<p>&quot;Yıllarca FBI'da rehine kurtarma ekibinde Ajan Jim Pep-perdyne’le birlikte çalıştık. İki yıl önce oradan ayrıldım ve Bir-</p>
<p>leşik Devletler Şeriflik Bürosu’na katıldım.&quot; Bir an durdu. ”12 Haziran 1994’te de kaçırıldım.”</p>
<p>&quot;John, açıklayabilirim.”</p>
<p>&quot;Tabii ki açıklarsın. Ama önce Kevin’la ilgilensen iyi olur.” Bebek rahatsız rahatsız kıpırdanmaya başlamıştı.</p>
<p>&quot;Altı ıslanmış, değiştirmem gerek.”</p>
<p>Kalkıp John’un yanından geçmek istedi, ama adam kolundan yakaladı. ”İyi fikir, ama boşuna. Burada değiştir.”</p>
<p>&quot;Mutfak masasında mı?&quot;</p>
<p>&quot;Artık üzerinde yemek yemeyeceğimize göre, değiştir hadi.” Bebeği masaya yatırıp ıslak bezi çıkardı, &quot;Bezler arabada&#160;kaldı.”</p>
<p>&quot;Git getir.”</p>
<p>&quot;Kaçmamdan korkmuyor musun?” dedi iğneleyici bir tonla. &quot;Kevin'ı bırakıp kaçamazsın değil mi? Hadi git de bezleri&#160;getir.&quot; Kendall dönüp altı ıslak olan bebeğine, sonra da adama&#160;baktı. &quot;Ya gidip alırsın ya da böyle kalır.&quot;</p>
<p>Kendall kapıyı hızla çarpıp çıktı.</p>
<p>Kadın yataktan kalktığından beri uyanıktı John. Bu gece bir şeyler olacağını hissetmişti. Bu onu öfkelendirmekten çok üzmüştü. Aklına gelecek en son şey tutuklusuna âşık olmaktı, ama&#160;sonuçta başına gelen buydu.</p>
<p>Kendall elinde çantayla geri döndü ve sesini çıkarmadan bebeği bezledi, sonra dönüp sandalyesine oturdu. ”Evet, Müfettiş McGrath, şimdi hapis hayatım başlıyor değil mi?”</p>
<p>&quot;Saçmalama, Kendall.” Bir süre kadının yüzüne baktı. &quot;Kocan olduğumu söylemeye ne zaman karar verdin? Ambulansta mı?&quot;</p>
<p>&quot;Hayır. Doktor neyim olduğunu sorunca bir anda öyle deyiverdim. Her şey çok uygundu. Bebeğim vardı. Arabada birlikteydik. Yaşlarımız da tutuyordu.”</p>
<p>&quot;Ve ben karşı çıkacak durumda değildim.”</p>
<p>&quot;Doğru. Karşı çıkamazdın.”</p>
<p>&quot;Peki, Müfettiş Fordham için ne söyledin?”</p>
<p>&quot;Kız kardeşin olduğunu.”</p>
<p>&quot;İkna etmeyi nasıl başardın? Melezdi o.”</p>
<p>&quot;Ama onlar bunu bilmiyordu.”</p>
<p>&quot;Ha, doğru. Arabayla birlikte suya gömülmüştü. Her şey senin lehineydi yani. Ölmesi senin için iyi oldu demek?”&#160;&quot;Saçmalama.”</p>
<p>&quot;Ölmüş müydü?”</p>
<p>&quot;Nasıl yani?”</p>
<p>&quot;Araba yuvarlandığında ölmüş müydü?”</p>
<p>Kendall başını çevirip gözlerini duvara dikti. Öfkeden çenesi titriyor, gözyaşlarını zor tutuyordu. &quot;Allahın belası.&quot;</p>
<p>&quot;Cevap ver, Kendall! Araba yuvarlandığında... ”</p>
<p>&quot;Evet! Evet. Çoktan ölmüştü. İstersen raporlara bakabilirsin.”</p>
<p>John buna inanmayı çok istiyordu, ama diğer yandan onun çok iyi bir yalancı olduğunu biliyordu.</p>
<p>&quot;Beni neden kurtardın? Bırakıp gitseydin senin için çok daha iyi olacaktı.&quot;</p>
<p>Gözyaşları yanaklarından süzülmeye başlamıştı. &quot;Benimle uyudun. Seviştin. Ve şimdi seni neden kurtardığımı soruyorsun.&#160;Sence ben bir insanı ölüme terkedecek birine benziyor muyum?&#160;Beni bu kadarcık bile tanımıyor musun?&quot;</p>
<p>Kadının üzerine doğru eğildi. &quot;Tanımıyorum, Kendall. Seni ilk gördüğüm günkü kadar yabancısın bana. Bana bir yığın yalan söyledin. Artık neyin doğru, neyin yalan olduğunu bile bilmiyorum.&quot;</p>
<p>&quot;Kevin’ı emzirmem gerek.”</p>
<p>&quot;Peki. Emzir hadi.&quot;</p>
<p>Daha bir iki saat önce sevişmişlerdi. Oysa şimdi kadının, bluzunu açıp bebeğini emzirmesini seyretmeye dayanamayacaktı. Bu görüntü karşısında sakin kalması mümkün değildi.</p>
<p>”Lisa kim?&quot;</p>
<p>&quot;Nereden biliyorsun?&quot;</p>
<p>&quot;Uyurken sayıkladın. Karın mı?”</p>
<p>Kendall’ın yüzündeki endişeli ifade gülmesine neden oldu, &quot;Federal bir görevliyi kaçırmaktan değil de zina yapmaktan mı&#160;korkuyorsun?&quot;</p>
<p>&quot;Evli misin?”</p>
<p>&quot;Hayır.”</p>
<p>&quot;Öyleyse Lisa kim?”</p>
<p>Kendall’ın gözlerini kırpmadan baktığını görünce Lisa’yla olan İlişkisini kısaca anlattı. &quot;Ve sonunda beni bırakıp gitti. Üzülmedim. Benim için önemli bir ilişki değildi.&quot;</p>
<p>'Yalnızca sarılıp yatabileceğin sıcak bir bedendi.&quot;</p>
<p>&quot;Evet, tam da öyleydi. Ama sen onun varlığını öğrendiğin halde benimle yatmaktan kaçınmadın.”</p>
<p>&quot;Bunda senin de payın var.&quot;</p>
<p>&quot;Pek sayılmaz. Senin hayatına girmek benim tercihim değildi. Neden beni bu işe bulaştırdın, Kendall?&quot;</p>
<p>&quot;Başka çarem yoktu. Hastaneden kaçarken beni yakalayan ve gelmek isteyen şendin.&quot;&#160;&#160;&#160;&#160;'</p>
<p>&quot;Ama beni ekmek için bir sürü fırsatın oldu. Neden kaçmadın?&quot;</p>
<p>&quot;Ne zaman bunu düşünsem hemen vazgeçiyordum. Yaralı olmana rağmen senin yanında kendimi güvende hissediyordum.&quot; Düşünceli bir ifadeyle adamın yüzüne baktı. &quot;Neden hoşlanmıyordun Kevin’dan?&quot;</p>
<p>&quot;Sorun sadece Kevin değil, bütün bebekler.”</p>
<p>&quot;Neden?”</p>
<p>John konuyu kapatmak için, &quot;Neredeyiz?” diye sordu. &quot;Morton. Kuzey Carolina sınırında bir yer. Benimle büyükannem dışında kimse bilmez burayı, bu yüzden saklanmak için&#160;iyi bir yer.&quot; Başını kaldırıp John’a baktı. &quot;John, Güney Carolina'&#160;ya geri dönemem.”</p>
<p>&quot;Onları tutuklayabilmek için senin tanıklığın gerekiyor.&quot;</p>
<p>Başını salladı. &quot;Eminim Pepperdyne, Denver’daki dairemde bir sürü belge bulmuştur. Bir yıl boyunca Kardeşler Birliği hakkında araştırma yaptım, işledikleri cinayetler bir yana, daha bir&#160;yığın suçları var ve FBI hepsini ispatlayabilir. Onların neler yapabileceğini tahmin edemezsin.&quot; Başını eğip gözlerini yere dikti.&#160;&quot;Büyük bir bedel ödedim, John. Aylardır kaçak hayatı yaşıyorum.&#160;Artık mesleğime geri dönemem. Oysa çok iyiydim.” Gözleri dolmuştu. &quot;Yaptığım şeye inanıyordum. İnsanlara yardım etmek istiyordum, ama o adamlar bunu elimden addılar. İnan bana onların hapse tıkılmasını herkesten çok ben istiyorum. Bunun için&#160;her şeyi yaparım. Ama ölmek istemiyorum.” Sıkıca bebeğine sarıldı. &quot;Kevin’ın benim gibi öksüz kalmasını istemiyorum. Eğer&#160;oraya geri dönersem beni öldürecekler.&quot;</p>
<p>John onu çok iyi anlıyordu. &quot;Sana zarar veremezler Ken-dall. Şu an hapisteler.”</p>
<p>&quot;Artık değiller. Üç gün önce kaçmışlar.”</p>
<p>John’un şaşkınlıktan soluğu kesilmişti, &quot;Nereden biliyorsun?”</p>
<p>&quot;Bugün Ricki Sue’yla konuştum.”</p>
<p>&quot;Demek döndüğünde onun için o kadar sinirliydin.”</p>
<p>&quot;Neler olduğunu tam olarak bilmiyorum. Ricki Sue kaçtıklarını söyler söylemez telefonu kapattım.&quot; '</p>
<p>John parmaklarını saçlarından geçirdi ve bu son gelişmeyi düşünmeye başladı. Her şey daha da zorlaşıyordu. Tekrar Ken-</p>
<p>dall’a döndüğünde kadın bluzunun düğmelerini kapatıyordu. Kevin annesinin kollarında derin bir uykuya dalmıştı.&#160;&quot;Büyükannenin evi buradan ne kadar uzakta?”</p>
<p>&quot;Doksan mil kadar.”</p>
<p>”0 kadar yakın mı?&quot;</p>
<p>&quot;Evet. O adamlar oradalar. Birileri büyükannemin evine girmiş. Yakalayamamışlar, ama onlar olduğundan eminim.”</p>
<p>”Bu gece gitmek istemekte haklıymışsın. Eğer kaçtıklarını daha önceden bilseydim, sizi buradan günler önce götürürdüm.&#160;Daha güvenilir... ”</p>
<p>&quot;Ne dedin sen?” Kendall yavaşça ayağa kalktı. &quot;Günler önce mi götürürdün? Yani... yani hafızan... şimdi düzelmedi öyle mi?” Bir süre sesini çıkaramadı. &quot;Her şeyi biliyordun, cima yine&#160;de...&quot; Adamın yüzüne sert bir tokat indirdi.</p>
<p>&quot;Kendall,” dedi kadının bileğini tutarak. &quot;Bir dakika dinle beni. Boşuna vakit kaybediyoruz.”</p>
<p>&quot;Oh, evet, Doktor McGrath, haklısınız. En iyisi ben şu divana rahatça uzanayım ve siz de biraz psikoloji yapın. İyi bir vakayım, değil mi? Özellikle de yattığım zaman.”</p>
<p>&quot;Doğru, yattığın zaman gerçekten iyi oynuyorsun.”</p>
<p>&quot;Seni orospu çocuğu.”</p>
<p>&quot;Bak Kendall, bir yabancıyla karı koca oyunu oynamaya kalkan sensin ve kesinlikle de çok inandırıcıydın. Kocan gibi davrandım diye sakın beni suçlamaya kalkma. Ben sadece senin bana uygun gördüğün rolü oynadım, Kendall.”</p>
<p>&quot;Bana karşı kullanabilmek için sırlarımı öğrendin. Hadi git hepsini Pepperdyne’e anlat. Beni oyuna getirdin, John.”</p>
<p>&quot;Senin oyunundan daha fazla değil, Kendall.”</p>
<p>&quot;Hafızan ne zaman düzeldi? Söyle, ne zaman?”</p>
<p>&quot;Kendall, hâlâ bana neler yaptığını anlamıyorsun değil mi? Benim karım olduğuna inanmıştım. Hayatım boyunca gördüğüm</p>
<p>en çekici kadındın. Başımı döndürdün, Kendall. Benim olmanı istedim. Üstelik Kevin’ı da istedim. Hayatımda ilk kez böyle bir&#160;şey yaşadım. Hiç kimsenin bana bu kadar yakın olmasına izin&#160;vermedim. Ama şimdi birine ihtiyaç duymanın ve bana ihtiyaç&#160;duyulmasının nasıl bir şey olduğunu biliyorum ve artık geçmişte&#160;bıraktığım o adama geri dönmek istemiyorum.” Gözleri dolmuştu. Başını kadınınkine dayadı. &quot;Seninle yatarak mesleğime ve&#160;kurallara karşı geldim. Bu olaydan sonra beni orada tutmazlar.&#160;Onlara içinde bulunduğum şartlar yüzünden böyle davrandığımı&#160;söyleyeceğim, ama buna inanmayacaklarını biliyorum. Seni&#160;kandırdım, evet, ama senden çok kendimi kandırdım, Kendall.&#160;Görevle bir ilgisi yok bunun. Seninle her gece seviştim, çünkü&#160;seni istedim.”</p>
<p>Kendall’ın onu gerçekten anlamasinı istiyordu, ilk kez bir kadına özel duygularını açıyordu. Kendall parmağıyla adamın&#160;dudaklarına dokundu, &quot;Ben de oyun oynadım, doğru. Ama yemin ederim, seninle birlikte olduğum her an gerçekti.”</p>
<p>Dudakları tutkuyla birleşti. Uzun uzun öpüştükten sonra isteksizce ayrıldılar. &quot;Seni seviyorum, John,” diye fısıldadı. &quot;Ama hem Kevin’ı, hem de seni korumalıyım. Bu yüzden beni asla affetmeyeceğini bildiğim halde bunu yapmak zorundayım.&quot;</p>
<p>John daha ne olduğunu anlayamadan, Kendall onun tabancasını belinden çekip kabzasını hızla başına indirdi. Adam acı içinde yere yığılırken Kendall koltuk değneğini alıp öteye fırlattı.&#160;&quot;Üzgünüm, John. Çok üzgünüm, ama beni geri götürmene izin&#160;veremezdim.” Kucağında Kevin’la aceleyle kapıdan çıkıp gözden kayboldu.</p>
<p>Olduğu yerde yığılı kalan John olanca gücünü toplayıp, &quot;Kendall!” diye bağırdı. Geri dönmeyeceğini biliyordu.</p>
<p>Birden kapının açıldığını görünce gözlerine inanamadı. Dönmüştü. Ama yalnız değildi.</p><h2>Kırk Dördüncü Bölüm</h2>
<p>Elmo Carney son derece programlı ve dakik biriydi. Her sabah 4:30’da kalkar, kahvesini içer ve havanın nasıl olduğuna&#160;aldırmadan pikabına atlar, sağdığı sütü kasabaya satmaya götürürdü. Yolda, sadece her gün aynı saatte açılan kafede kahvaltısını yapmak için dururdu. Karısı öldüğünden beri Elmo günlük ritmini hiç bozmamıştı. Ama cumartesileri kafe geç açıldığı&#160;ve pazar günleri de kiliseye gitmesi gerektiği için programını istemeyerek değiştiriyordu.</p>
<p>O sabah da diğerlerinden farksızdı. Sütleri sağmış, kasabaya doğru yollanmıştı. Birden çalılıkların arasından fırlayan bir hortlak yola atlayıp kollarını sallamaya başlamıştı. Elmo panik&#160;halinde frene bastı ve eski arabayı güçlükle durdurdu. Hortlağın&#160;arabaya doğru koşup kapıyı açışını izlerken korkudan bayılmak&#160;üzereydi.</p>
<p>&quot;iyi ki size rastladım.” Kamyonete atlayıp kapıyı kapattı. &quot;Saatlerdir burada birilerini bekliyorum. Hiç kimse yaşamıyor mu&#160;buralarda?&quot;</p>
<p>Elmo serseme dönmüş, elleri direksiyonda donup kalmıştı. Hortlak yürüyor ve konuşuyordu. Hatta kokuyordu. Ama yine de&#160;gerçek olduğuna inanamıyordu yaşlı adam.</p>
<p>Hortlak iyice sinirlenmeye başlamıştı. &quot;Çok güzel. Başıma gelenler yetmiyormuş gibi, şimdi de rastladığım tek insan birden&#160;donuverdi.” Ellerini Elmo'nun yüzüne doğru salladı. &quot;Hey! Sana</p>
<p>söylüyorum. Orada mısın? Neyin var senin? Daha önce çıplak bir kadın görmedin mi? Yoksa sorun kırmızı saçlarım mı?”</p>
<p>Pepperdyne içerden gelen seslerle uyandı. Bir saat kadar önce günlerin yorgunluğuna dayanamamış ve kanepenin üzerinde uyuyakalmıştı. Tam doğrulup oturduğunda, bir polis telaşla odaya daldı. ”Bay Pepperdyne, dışarı gelseniz iyi olur.”</p>
<p>&quot;Ne oldu? Bulundular mı?&quot;</p>
<p>Dışarı çıktığında polislerden biri zayıf bir çiftçiyle konuşuyor, diğerleriyse pencerenin önüne doluşmuş dışarı bakıyordu.</p>
<p>&quot;Neler oluyor burada?”</p>
<p>Çiftçi sesin geldiği yöne bakıp şapkasını çıkardı. &quot;Bay Pepperdyne, siz misiniz?”</p>
<p>&quot;Evet, benim. Sen kimsin?”</p>
<p>&quot;Adım Elmo Carney. Aşağıdaki kadın buraya gelip sizi bul-mami\istedi. Ama size yemin ederim benim bu konuyla hiçbir ilgim yok. Ben yalnızca kahvaltı yapmaya gidiyordum, ama o kadın birden anadan doğma yola fırlayıp arabanın önünü kesti ve...&quot;</p>
<p>&quot;Dur biraz. Kim kesti?”</p>
<p>&quot;Kırmızı saçlı bir kadın. Dedi ki... ”</p>
<p>Pepperdyne hemen kapıya doğru atıldı. &quot;Bana bir şeyler verin, ceket filan.”</p>
<p>Polislerden birinin uzattığı sarı yağmurluğu aldığı gibi sokağa fırladı.</p>
<p>&quot;Nerede kaldın?” Ricki Sue kapıyı açarken çok öfkeli görünüyordu. &quot;Adamların dakikalardır beni dikizliyor.&quot;</p>
<p>Pepperdyne başını kaldırıp bakınca penceredeki gözler birden kayboldu. Tekrar Ricki Sue’ya dönerek yağmurluğu uzattı. Kadının vücuduna dikkatle baktığında bir yığın yara bere olduğunu farketti. Başının yan tarafında da kurumuş kan lekeleri vardı.</p>
<p>&quot;Bir doktora görünmen gerekiyor.”</p>
<p>&quot;Bekleyebilir. Şimdi konuşmamız gerek.”</p>
<p>&quot;Kötü görünüyorsun.”</p>
<p>&quot;Ciddi misin?&quot; dedi sert bir sesle. &quot;Sabahları çok güzel görünmediğimi biliyorum, haklısın, ama bu sabah gerçekten kötü görünüyorum galiba.” Yüzünü adamınkine yaklaştırdı. &quot;Az kalsın ölüyordum ben, anladın mı?”</p>
<p>&quot;İkizler mi?”</p>
<p>&quot;Adamların mı söyledi? Neden beni izletiyorsun, Pepperdyne?” &quot;Senin iyiliğin için yaptım, ama işe yaramadı. Bu yaşta nasıl&#160;bu kadar aptal olabiliyorsun?”</p>
<p>&quot;Nereden bilebilirdim ki?” Aniden öfkesi sönüverdi ve yüksek sesle ağlamaya başladı. &quot;Bana bunu yapacakları aklıma bile gelmedi.”</p>
<p>Pepperdyne cebinden bir mendil çıkarıp ona uzattı.</p>
<p>&quot;Temiz mi?”</p>
<p>Adam soruyu duymazdan gelip kadını inceledi. Ricki Sue bir süre daha ağlayıp burnunu temizledi. Pepperdyne onun makyajsız çok daha güzel göründüğünü farketti.</p>
<p>&quot;Ölebilirdim. Beni kesinlikle öldürmek istediler.”</p>
<p>&quot;Kim olduklarını biliyor musun, Ricki Sue?”</p>
<p>&quot;Henry ve Luther. Tek bildiğim bu.&quot; Sonra motelde olanları anlattı. &quot;Beni arabadan çıkardıkları zaman kendime geldim. O&#160;zaman anlamalıydım, ama çok içmiştim. Sonra suya girdik ve&#160;birisi, sanırım Luther, sopayı kafama indirdi. Tekrar vuracağı sırada ayak bileğimi onunkine dolayıp suya düşürdüm. Onlarla&#160;boğuşacağımı beklemiyorlardı galiba.&quot;</p>
<p>&quot;Nereye gittiler peki?&quot;</p>
<p>&quot;Gitmek mi? Boğuk bir kahkaha attı. &quot;Hiçbir yere gidemediler. Hâlâ oradalar, yani ben bıraktığımda oradaydılar. İkisini de bayılttım ve kendi çamaşırlarıyla ağaca bağladım.&quot;</p>
<p>Pepperdyne dayanamayıp kahkahayı bastı. &quot;Bayan Robb, bizim büroda sizin gibi binleri olmalıydı.”</p>
<p>&quot;Bunun iyi bir fikir olduğunu sanmıyorum. Sırrımı bekâretim kadar bile tutmayı beceremedim.”</p>
<p>”Ne sırrı?”</p>
<p>&quot;Sanırım o serserilerin Burnwood’larla yakından ilgisi var.”</p>
<p>&quot;Nasıl yani?”</p>
<p>&quot;Bilmiyorum, ama öyle düşünüyorum. Beni o kadar sarhoş ettiler ki, ağzımdan bir şeyler kaçırmış olabilirim. Belki sen de&#160;aynı yolu denemeliydin, Pepperdyne.”</p>
<p>&quot;Kimseyle konuştuklarını farkettin mi? Herhangi bir telefon görüşmesi filan?”</p>
<p>&quot;Hayır, farketmedim.”</p>
<p>&quot;Onlara ne anlattın, Ricki Sue? Bilmek zorundayım.&quot;</p>
<p>&quot;Önce bana söz ver. Arkadaşımı bulduğunda hapse atmayacaksın.&quot;</p>
<p>&quot;Bu benim elimde değil.&quot; Ricki Sue kollarını göğsünde kavuşturup inatçı bir ifadeyle adamın yüzüne baktı. &quot;Peki, tamam, elimden geleni yapacağım.”</p>
<p>Ricki Sue biraz daha bekledi. &quot;Eğer ona ya da bebeğe bir şey olursa... ”</p>
<p>&quot;Benim önlemeye çalıştığım da bu zaten. Şimdi lütfen her şeyi anlat bana.&quot;</p>
<p>&quot;Karşılığını isterim.&quot;</p>
<p>&quot;Ne istersen yaparım.&quot;</p>
<p>&quot;Akşam yemeği ve dans.”</p>
<p>&quot;Seninle ben mi?”</p>
<p>Ters ters baktı adama. &quot;Hayır, Fred’le Ginger.&quot;</p>
<p>Pepperdyne gülümseyerek başını salladı. Tamam, anlaştık. Hadi anlat.”</p><h2>Kırk Beşinci Bölüm</h2>
<p>Kendall adamların zoruyla mutfağa doğru ilerledi. Matt’in Kevin’ı kucağından kapmasıyla, Gibb’in sırtına vurup yere düşürmesi bir oldu. Şimdi o da John’un yanında yerde yatıyordu.</p>
<p>&quot;Merak etme Müfettiş McGrath. Hiçbir yere gitmiyor.” Sonra Kendall’a döndü. &quot;Kendall, neden bize kahve yapmıyorsun?&#160;Ben de, Matt de çok yorulduk doğrusu.”</p>
<p>Adamın yüzündeki şeytani ifadeyi neden ilk tanıştıklannda farkedememişti? Geçirdiği şok dizlerinin bağını çözdüğü halde&#160;yerinden kalkıp kahve yapmaya gitti. Gibb av tüfeğini kucağına&#160;yerleştirerek sandalyeye oturdu ve gözlerini yerde oturmakta&#160;olan John'a dikti.</p>
<p>&quot;Adım Gibb Burnvvood. Sizinle daha önce karşılaşmadık, ama son zamanlarda sizden o kadar çok bahsedildi ki, tanımış&#160;kadar oldum. Nasılsınız?&quot;</p>
<p>John yaşlı adamın bu inceliğini karşılıksız bırakmanın onun tarafından çok büyük bir hakaret ve aşağılanma sayılacağını bilemezdi tabii.</p>
<p>&quot;Sanırım bizi görmekten pek hoşlanmadınız. Bu çok garip, çünkü ben sizi ruh hastası olan gelinimin elinden kurtardım.&#160;Ama bunun için sizden teşekkür beklemiyorum tabii. Ne kadar&#160;kaba davranırsanız, vakti geldiğinde sizi öldürmek o kadar kolay&#160;olur.&quot; Keyiflenmiş gibi dizine hafifçe vurdu. &quot;Kahve hazır mı, Kendall?”</p>
<p>Onun bu sıcak tavrı Kendall’ın kanını daha çok donduruyordu. Gerçek canilerde çok yakından gözlediği bir özellikti bu. Birliğin diğer üyeleri cinayetleri büyük olasılıkla kendi çıkarları&#160;için işlemişlerdi, ama Gibb için durum çok daha farklıydı. O kendini insan ırkını temizlemek için yaratılmış bir kurtarıcı olarak&#160;görüyordu.</p>
<p>Kendall elinde kahveyle Gibb’e yaklaşırken, bir anda üzerine döküverse ne olacağını düşündü. Aniden yerinden fırlayacaktı ve o karışıklıkta Kendall bebeğini Mattten kapabilecek, John da Gibb’i halledecekti. Dönüp John’a baktı. Adam onun ne&#160;düşündüğünü anlamış gibiydi. Ve tabii Gibb de.</p>
<p>Ona bakmaya gerek bile görmeden, &quot;Umarım aptalca bir şey yapmaya kalkışmazsın, Kendall.&quot; Sonra gözlerini ona çevirdi. &quot;Beni yeteri kadar üzdün zaten. Sevgili arkadaşını vurmak&#160;zorunda bırakma beni.”</p>
<p>&quot;Vur öyleyse,&quot; dedi Kendall kahveyi sertçe masanın üzerine koyarak. &quot;Benim arkadaşım filan değil o. Eğer benim de bir silahım olsaydı, onu çoktan vururdum.&quot; Küçümseyerek John’a baktı. &quot;Bana oyun oynadı. Hafızası yerine geldiği halde, hiçbir şey&#160;hatırlamıyormuş gibi davranarak beni kandırdı.”</p>
<p>Koltuk değneği ulaşamayacağı bir yerde olduğu için John yanındaki bir sandalyeye tutunarak kalkmaya çalıştı.</p>
<p>&quot;Baba?&quot; Matt endişeli bir ifadeyle ileri doğru bir adım attı.</p>
<p>Gibb elini kaldırarak onu durdurdu. Telaşlanma, evlat. Bir şey yapamaz.”</p>
<p>&quot;Haklısın, Burnvvood. Bir şey yapamam. Kaçırıldığımdan beri hiçbir şey yapamadım zaten. Beni buraya kapattı ve...&quot; Bakışlarını Matt’e çevirdi. &quot;Kocası olduğumu söyledi. Söylediği her&#160;şeye inandım, çünkü hafızamı kaybetmiştim. Sonuçta ben de&#160;bir koca olarak her görevimi yerine getirdim.”</p>
<p>Matt öfkeyle üzerine yürüdü, ama Gibb onu durdurdu, &quot;Mc-Grath'in bir suçu yok, evlat. Her şeyi Kendall yaptı.”</p>
<p>&quot;Baban haklı, Matt, ben yalnızca bana anlatılanlara inandım, o kadar. Evli olmadığımızı nasıl bilebilirdim?”</p>
<p>&quot;Biliyordun,” diye bağırdı Kendall. &quot;Uzun zamandır farkın-daydın bunun, ama rol yaptın.”</p>
<p>John, Matt’e bakarak konuşmasını sürdürdü. &quot;Sanırım yatakta ne kadar iyi olduğunu anlatmama gerek yok. En azından benimleyken öyleydi. Belki anne olunca hormonları filan değişti,&#160;olur ya?”</p>
<p>&quot;Seni sürtük.” Matt bir anda Kendall'a döndü. &quot;Oğlumun önünde mi yaptın bunları?”</p>
<p>John hemen atıldı- &quot;Tabii, birçoğunda bebek yatakta bizimle beraberdi.”</p>
<p>Matt elinin tersiyle Kendall'ın yüzüne sert bir tokat indirdi. Onun böyle bir tepki göstereceğini ne Kendall, ne de John tahmin etmişti. Matt ona tekrar vurmak için elini kaldırdığında John&#160;üzerine atılıp gırtlağını sıktı.</p>
<p>&quot;Seni manyak herif. Eğer ona bir daha dokunacak olursan seni gebertirim.&quot;</p>
<p>John kendini kavgaya iyice hazırlamıştı, ama yerden koltuk değneğini kapan Gibb hızla sırtına indirince yere yığıldı. Gürültülerden korkan Kevin ağlamaya başlayınca Gibb bebeği Matt’&#160;ten aldı, ama bu Kevin’ı sakinleştirmeye yetmemişti. Kendall bebeği için üzülmekten başka hiçbir şey yapamıyordu. Ağzının kenarından kan sızmaya başlamıştı. Başını kaldırıp nefretle Matt’e&#160;baktı. Bir zamanlar bu adamın karısıydı ve onu seviyordu. Oysa&#160;şimdi ne kadar yabancıydılar. Ölmeden önce onun için artık ne&#160;kadar değersiz olduğunu ona söylemeliydi.</p>
<p>&quot;Şu son birkaç haftada, seninle evli kaldığım süre boyunca yaşayamadığım mutluluğu ve sevgiyi buldum.”</p>
<p>&quot;Tanrı'nın katında sen hâlâ benim karımsın.”</p>
<p>&quot;Bırak oyunu, Matt? Beni boşadığını biliyorum.”</p>
<p>&quot;Çünkü sen beni terkettin.”</p>
<p>”Ben kendimi ve bebeğimi korumak için kaçtım.”</p>
<p>”0 benim bebeğim.”</p>
<p>&quot;Nasıl bir baba olacağın belli. Katiller grubunun üyelerinden ve metresi olan bir baba.&quot;</p>
<p>Birden Matt omuzları çökerek derin bir iç çekti. &quot;Lottie öldü.” Elleriyle yüzünü örterek ağlamaya başladı. Kendall, John’a dönüp baktığında onun da kendisi kadar şaşkın olduğunu&#160;gördü.</p>
<p>&quot;Kes şunu, Matthevv!” &#160;&#160;&#160;-</p>
<p>Matt ellerini yüzünden indirip yaşlı gözlerle babasına baktı, &quot;Neden öldürdün onu?”</p>
<p>Kendall inanamıyordu. Demek Gibb, Lottie Lynam’ı öl-dürmüştül Ne zaman? Neden?</p>
<p>&quot;Tıpkı bir kadın gibi davranıyorsun, gurursuz ve basit bir kadın gibi. Kes şu zırlamayı.”</p>
<p>&quot;Onu öldürmek zorunda değildin.&quot;</p>
<p>&quot;Bu konuyu konuşmuştuk, evlat, hatırlamıyor musun? O bir iblisti. Yapmamız gerekeni yaptık.”</p>
<p>&quot;Ama ben onu seviyordum. O... O...”</p>
<p>&quot;O bir fahişeydi.”</p>
<p>&quot;Onun hakkında böyle konuşamazsın!&quot;</p>
<p>Bütün vücudu titriyordu. Yüzü kıpkırmızı olmuş, ağzından tükürükler saçılmaya başlamıştı. Gözyaşları artık kontrol edemeyeceği bir halde sel gibi akıyordu.</p>
<p>&quot;Onu seviyordum. Çok seviyordum. O da beni seviyordu. Ama artık yok. Beni anlayan tek insandı o.&quot;</p>
<p>&quot;Yanılıyorsun, evlat, ” dedi Gibb sakin bir sesle. &quot;Seni anlayan tek kişi benim.&quot;</p>
<p>Sonra da tüfeğini doğrultup Matt’in göğsüne doğru ateşledi. Kurşun tam kalbine isabet etmiş, Matt şaşırmaya bile fırsat bulamadan yere yıkılıp ölmüştü. Gibb kısa bir süre oğluna baktı,&#160;sonra tüfeğini tekrar koltuğunun altına yerleştirdi. Kevin avaz&#160;avaz ağlamaya başlamıştı. Dehşetle onu izleyen Kendall’la&#160;John'a döndü.</p>
<p>&quot;Gerçekten onu tek anlayan bendim. O kaltak oğlumu zehirledi ve bütün gücünü aldı. Zayıflık asla affedilmez, en sevdiklerimiz dahi olsa.&quot; Duygusuz bir ifadeyle oğluna baktı. &quot;Diğer bakımlardan ideal bir oğuldu. Sadık ve uysaldı. Birliğimiz için&#160;çok iyi bir üyeydi. Yapmasını istediğim her şeyi yaptı. Çok yetenekli bir avcıydı. İyi bir dövüşçüydü.&quot;</p>
<p>&quot;Doğru,&quot; dedi John. &quot;Bir kadını dövmekte üstüne yoktu.&quot;</p>
<p>Gibb buz gibi bakışlarını ona dikti, &quot;Beni tahrik etmeye çalışarak nefesini tüketme! müfettiş. Oğlumu etkilemiş olabilirsin, ama bana vızgelir.” Kendall’a döndü. &quot;Sana gelince, kiminle yattığın beni hiç ilgilendirmiyor. Benim için önemli olan tek şey bu&#160;küçük adam.&quot; Dakikalardır hiç ara vermeden ağlayan bebeği&#160;havaya kaldırdı. &quot;Seni küçük yaramaz. Ne kadar güçlü ağlarsa,&#160;o kadar kuvvetli demektir. Şu yumruklara bakın hele.” Sesi gururla doluydu. &quot;Onu gerçek bir erkek yapacağım.&quot;</p>
<p>&quot;Asla,&quot; diye bağırdı Kendall. Artık ondan korkmuyordu. Garip bir cesaret gelmişti ve bunu kullanmya kararlıydı. &quot;Ona istediğin şeyi yapamayacaksın, Gibb. Bizi öldürsen bile FBI peşini bırakmayacak. Seni hapse tıkacaklar ve Kevin’ı elinden alacaklar. Bir daha onu asla göremeyeceksin.</p>
<p>&quot;Matt’i istediğin hale getiremedin, Gibb. İstediğin kadar aptal çıkmadı. Normal bir insan gibi âşık oldu ve onu seni sevdiğinden daha çok sevdi. Senin dayanamadığın da buydu zaten. Kevin’la da olmayacak, Gibb. Tanrı'ya şükür, seni asla tanımayacak.”</p>
<p>&quot;Tıpkı karım gibi konuşuyorsun, Kendall. O da senin gibi birliğe karşı gelmişti ve yine senin gibi Matt’i alıp gitmekle tehdit etmişti beni, ama gördüğün gibi işe yaramadı.” Sandalyelerden birini işaret etti. &quot;Otur, Kendall. Torunumun şu anda annesine ihtiyacı var.”</p>
<p>Kendall, Gibb’in ne düşündüğünü bilemiyordu. £ma annelik içgüdüsü ağır bastı ve bebeğini alarak sandalyeye çöktü. Kevin&#160;annesinin kucağını tanımış ve ağlamayı kesmişti. Bebeğin bu&#160;hali Gibb'in gözünden kaçmamıştı.</p>
<p>&quot;Sana bir şans tanıyorum, Kendall. Oldukça cömert bir teklif bu.” Bir an bekledi. &quot;Bana alışıp güvenmesi, sonra da tamamen&#160;benim olması için biraz zaman gerekli ve ne yazık ki, o sûre içinde annesine ihtiyacı var. Bu yüzden sana bir önerim var. Ya&#160;şimdi sevgilinle birlikte ölürsün ya da benimle gelir, bir süre bebeğine bakarsın.</p>
<p>&quot;Her iki durumda da İhanetinin bedelini ödeyeceksin, ama en azından bebeğinle biraz daha kalma şansın olacak. Bunu&#160;sana iyilik olsun diye değil, torunum için yapıyorum.”</p>
<p>&quot;Seçeneklerim bunlar mı?”</p>
<p>“Kararını hemen ver, Kendall. Her ne kadar beceriksiz olsalar da FBI buraya gelmeden gitmek istiyorum.”</p>
<p>&quot;Peki Gibb, kabul ediyorum. Ama karşılık olarak John'u bırakmanı istiyorum.”</p>
<p>Gibb kaşlarını çattı. &quot;Üzgünüm, Kendall. Ama bu imkânsız. Oğlumun karısıyla zina yaptığı için cezalandırılması gerekiyor.&quot;</p>
<p>&quot;Ama o zaman biz Matt’le boşanmıştık, Gibb, biliyorsun.”</p>
<p>&quot;Farketmez. Siz Tanrı'nın katında evliydiniz.” Tüfeğini John’a doğrulttu.</p>
<p>&quot;Dur, Gibb, lütfen beni dinle. John benim kocam olduğunu sanıyordu. Hepsi benim suçum.”</p>
<p>&quot;Ama hafızasının düzeldiğini ve seni kandırdığını kendin söyledin.”</p>
<p>&quot;Yalan söyledim. Hafızası daha bu sabah düzeldi.”</p>
<p>&quot;Bu doğru değil, Burnwood,” diye atıldı John. ’Bir haftadır her şeyi biliyorum. Ama yine de onunla yatmaya devam ettim,&#160;çünkü çok zevkliydi.”</p>
<p>&quot;Yalan söylüyor, Gibb.” ,</p>
<p>&quot;Neden yalan söylesin?”</p>
<p>&quot;Beni ve Kevin'ı korumak için. Onun görevi bu.“</p>
<p>&quot;Onun ne kadar yalancı olduğunu sen de biliyorsun, Burn-wood.&quot;</p>
<p>&quot;Yalan söylemiyorum, Gibb. Her şeyi daha bu sabah hatırladı ve onu kandırdığım için deliye döndü. Beni teslim edecekti, o yüzden siz geldiğinizde kaçmak üzereydim. Eğer onu öldürürsen masum birini öldürmüş olacaksın. O da en az senin kadar&#160;onurlu ve o da yaptığı işe inanıyor. Gibb, yemin ederim doğru&#160;söylüyorum.”</p>
<p>Gibb, John’a uzun uzun bakarak düşündü. Sonunda derin bir nefes aldı. &quot;Kendall, yalan söylemekte eskisi kadar başarılı&#160;değilsin. Söylediklerinin bir tek kelimesine bile inanmadım.&quot;</p>
<p>Parmağını tetiğe yerleştirdi ve tam çekecekken birden tanıdık bir sesle irkildi. Buz gibi bir bakışla Kendall'a döndü.</p>
<p>&quot;Eğer onu öldürürsen, ben de bu tetiğe basarım, Gibb.” Sesi sakin ve kararlıydı.</p>
<p>&quot;Tanrım,” diye fısıldadı Gibb. Yüzü bir anda bembeyaz olmuştu.</p>
<p>Kevin ağlamaktan yorgun düşerek annesinin göğsünde uykuya dalmış, gözyaşları pembe yanaklarında kuruyup kalmıştı. Başına dayanmış tabancadan habersiz, derin derin soluk alıyordu.</p>
<p>&quot;Blöf yapmıyorum, Gibb. Onu senin ellerine bırakmaktansa öldürmeyi tercih ederim.”</p>
<p>Gibb şaşkınlığını atmış, gülümsemeye başlamıştı. &quot;Bunu asla yapamazsın.&quot;</p>
<p>&quot;Yanılıyorsun, Gibb. Yaparım.”</p>
<p>&quot;Onu çok seviyorsun, Kendall. Şu ana dek yaptığın her şey onu korumak içindi.”</p>
<p>&quot;Doğru, senden korumak için. Eğer John’u vurursan... ”</p>
<p>Gibb kılı kıpırdamadan tetiği çekti. Kendall birden kanının donduğunu hissetti.</p>
<p>&quot;Eğer John’u vurursam, eee?”</p>
<p>Kendall gözlerine inanamayarak John'a baktı. Küçük bir kan gölünün içinde yatıyordu.</p>
<p>&quot;Evet?&quot; Gibb tam önüne gelmişti. &quot;Torunumu ver.”</p>
<p>Kendall ne yapacağını bilemiyordu. Kevin silah sesiyle tekrar uyanmış ve ağlıyordu.</p>
<p>John öldü. Onu öldürdü. John artık yaşamıyor. Gibb avına yaklaşan bir avcı gibi bir adım daha attı. Kendall tabancayı daha sıkı kavradı, ama elinin titremesine engel olamıyordu.</p>
<p>&quot;Bunu yapmak istemiyorum, Gibb. Lütfen.&quot;</p>
<p>&quot;Bebeğini asla öldüremezsin, Kendall.&quot;</p>
<p>&quot;Haklısın, Gibb. Bebeğimi asla öldüremem.&quot;</p>
<p>Ani bir hareketle tabancayı Gibb'e çevirdi ve üçüncü bir silah sesi evin içinde yankılandı.</p><h2>Kırk Altıncı Bölüm</h2>
<p>&quot;John!&quot; &#160;&#160;&#160;.</p>
<p>Kendall, Gibb'in üzerinden atlayıp John'un yanına koştu. &quot;John? John?”&#160;&#160;&#160;&#160;•</p>
<p>&quot;O orospu çocuğu öldü mü?”</p>
<p>&quot;Tanrı’ya şükür yaşıyorsun.” Bebeğine aldırmadan sımsıkı sarıldı ona.</p>
<p>&quot;Ya o?”</p>
<p>Kendall dönüp Gibb Burnvvood’a baktı. Artık yaşamadığı çok belliydi. &quot;Evet.”</p>
<p>”Oh, John, şu haline bak. Çok kötü yaralanmışsın.” Kendall ağlamaya başladı.</p>
<p>&quot;İyiyim ben.” Ama hiç de öyle görünmüyordu. &quot;Bebek nasıl? iyi mi?&quot;</p>
<p>Kevin her zamankinden daha çok bağırmaya başlamıştı. &quot;Zor bir gece oldu onun için.”</p>
<p>John zorla güldü. &quot;Hepimiz için.&quot;</p>
<p>O sırada adamlarıyla birlikte Pepperdyne gürültüyle odaya daldı. John’un durumunu görünce bir küfür salladı, sonra etrafa&#160;bakıp, &quot;Herkes buradaymış,&quot; dedi.</p>
<p>&quot;Nerede kaldın, Jim? Sen gelmeden öleceğimi sandım. Orada durup adamın beni vurmasına izin verdin.”</p>
<p>Kendall şaşkındı. &quot;Onların orada olduğunu biliyor muydun?”</p>
<p>&quot;Geldiklerini pencereden gördüm. O yüzden Burnvvood’ları meşgul etmeye çalıştım.”</p>
<p>&quot;Matt’e saldırman hataydı ama. Seni o anda öldürebilirlerdi.”</p>
<p>”Akltma bile gelmedi. Sana vurduğunu görünce... ”</p>
<p>İlkyardım ekibi gelene dek gözlerini birbirinden ayırmadılar.</p>
<p>&quot;Şimdi birisi bana burada neler olduğunu anlatsın bakalım,” dedi Pepperdyne vakit kaybetmeden.</p>
<p>Kendall, Matt’i kontrol eden sağlık görevlilerini izliyordu. Eski kocasının ölmüş olmasına değil, hayatının Gibb’in ellerinde&#160;ziyan olmasına üzülüyordu.</p>
<p>&quot;Matt’i Gibb vurdu.”</p>
<p>&quot;Dışardan gördük. Bayan Lynam yüzünden mi oldu?”</p>
<p>&quot;Evet. Matt, Gibb’i onu öldürmekle suçladı.”</p>
<p>&quot;Doğru. Bayan Lynam'ı bir motel odasında boğazı kesilmiş olarak bulduk. Neyse, keskin nişancılarımızdan biri Gibb’i vurmak üzereydi, ama kucağında bebek olduğu için bunu göze alamadık. Sonra da sen girdin ateş hattına ve yine edemedik. Derken John’u vurdu.” Sonra John’a dönüp sızlanmayı kesmesini&#160;söyledi ve devam etti, &quot;iyi blöf yaptın doğrusu. Neyse ki, nişancımız iyi bir zamanlamayla ateş edip Gibb’i vurdu.”</p>
<p>Parçalanmış kafasıyla yerde yatmakta olan Gibb'in bu görüntüsünü uzun zaman unutamayacaktı Kendall.</p>
<p>&quot;John’un silahını nasıl aldın?”</p>
<p>Kendall duraksayınca, &quot;Ben verdim,” diye atıldı John.</p>
<p>&quot;Peki senin hafızan ne zaman düzeldi? Her şeyi hatırlıyor musun? Yani... ”</p>
<p>’Yeter artık, Jim, biraz mola ver. Kendall daha sonra her şeyi anlatır sana.”</p>
<p>Pepperdyne kenara çekilip sedyeyle dışarı taşınan arkadaşına yol verdi.</p>
<p>&quot;İyileşeceksin, değil mi?” diye sordu Kendall endişeyle.</p>
<p>&quot;Merak etme.&quot; Dönüp Kendall'a gülümsedi. &quot;Sen bebeğe bak.”</p>
<p>&quot;Hatırlamayacak bile.”</p>
<p>&quot;Bense hiç unutmayacağım. Hiçbir şeyi.”</p>
<p>Sağlık görevlileri sedyeyi taşıyıp ambulansa yerleştirene dek bakışlarını ayırmadılar. Kendall ambulans gözden kaybolana dek ardından baktı.</p>
<p>&quot;Bayan Burnwood, arabam ilerde. Artık kasabaya dönelim mi?”</p>
<p>&quot;Olur.”</p>
<p>Birlikte arka koltuğa oturdular. Arabayı Peppeıdyne’in adamlarından biri kullanıyordu.</p>
<p>&quot;John çok güçlüdür. iyileşeceğinden eminim.”</p>
<p>&quot;Biliyorum.”</p>
<p>&quot;Neyi? iyileşeceğini mi, güçlü olduğunu mu?&quot;</p>
<p>&quot;İkisini de.&quot;</p>
<p>Bir süre konuşmadılar. Sonra Pepperdyne tekrar ona döndü. &quot;Sanırım hâlâ tek tanığımız olduğunuzu hatırlatmam gerekiyor, Bayan Burnvvood.&quot;</p>
<p>&quot;Merak etmeyin, Bay Pepperdyne. Görevimi yapacağım.”</p>
<p>Adam bir an sustu, sonra devam etti. &quot;Tabii bir de federal bir görevliyi alıkoyma suçunuz var.”</p>
<p>&quot;Doğru.&quot;</p>
<p>&quot;Hükümetin hoş göremeyeceği bir durum bu.”</p>
<p>&quot;Eski eşimden ve babasından çok korkuyordum, gördüğünüz gibi korkmakta haklıymışım. Kaçmak zorundaydım. Yine olsa&#160;aynı şeyi yaparım, Bay Pepperdyne, ama bu kez onu yanıma&#160;almam. Onun hayatını tehlikeye soktuğum için kendimi hiç affetmeyeceğim.”</p>
<p>&quot;Bayan Burnvvood, ne oldu da hafızası düzeldi?”</p>
<p>&quot;Bunu bilmeyi ben de isterdim, ama bilmiyorum.”</p>
<p>&quot;Bayan Burnvvood...&quot;</p>
<p>&quot;Bu isimden nefret ediyorum. Lütfen bunu söylemeyin.” Birden Pepperdyne’in bakışları sertleşti. &quot;Haklısınız, belki&#160;de artık gerçek isminizi kullanmamız gerekiyor.”</p>
<p>Kendall kızararak bakışlarını pencereden dışarı çevirdi.</p>
<p>&quot;Crook kardeşler,&quot; dedi Kendall.</p>
<p>Biçki Sue boynundaki parlak boncuklarla oynayan Kevin'ı kucağında sallayarak, &quot;O serseriler beni öldürmeye çalıştı,” dedi. ikizler gerçekten de çıplak olarak ağaca bağlanmış ve sivrisineklerin istilasına uğramış bir halde bulunarak hapse atılmışlardı. Şimdiyse Pepperdyne'in odasında oturmuş, olanları konuşuyorlardı.</p>
<p>Kendall kısaca Billy Joe olayını anlattı. &quot;Ailesi benden intikam almak istiyordu. Bu yüzden beni Burnvvood’lardan önce bulmaya çalıştılar.&quot;</p>
<p>&quot;Benim yüzümden neredeyse başaracaklardı,” dedi Ricki Sue gözleri dolarak. &quot;Neler olabileceği aklıma geldikçe...&quot;</p>
<p>Kendall uzanıp arkadaşının kolunu sıktı. &quot;Aynı şekilde senin sayende Bay Pepperdyne ve adamları gelip bizi buldular.&quot;</p>
<p>Bu arada hastanede bir geceden fazla kalmayı reddeden John, eski yaralarıyla birlikte bir de omzu sarılmış olarak orada&#160;onlarla birlikteydi. Kurşun omzundan girmiş, önemli bir daman&#160;ıskalayarak çıkmıştı. Kendall onun neredeyse öleceğini düşündükçe kalbi duracak gibi oluyordu.&#160;&#160;&#160;&#160;.</p>
<p>Pepperdyne duygusal bir anı engellemek için boğazını temizledi ve konuyu değiştirdi. &quot;Hükümet tanıklık yapmanız karşılığında diğer suçlarınızı affediyor.&quot;</p>
<p>&quot;Bu kadarını beklemiyordum,” dedi Kendall şaşırarak.</p>
<p>&quot;Eğer kaçırılan kişi, kaçırılmadığını ve isteyerek kaldığını söylüyorsa, yapacak bir şey kalmıyor tabii.” John’a bakıp gülümsedi, sonra dosyayı kapatıp Ricki Sue'ya döndü. &quot;Yardımlarınız için size de çok teşekkürler, Bayan Robb.&quot;</p>
<p>&quot;Benden bu kadar kolay kurtulamazsın, Pepperdyne. Mahkeme boyunca Güney Carolina'da olacaksın değil mi?&quot;</p>
<p>&quot;Gidip geleceğim.&quot;</p>
<p>&quot;İyi, ben de Kendall'ın bebeğine bakmak için mahkemede bulunmak zorundayım.”</p>
<p>&quot;Öyle mi?”</p>
<p>&quot;Hemen suratını asma öyle. Hem ayrıca bana bir borcun var, unutma.”</p>
<p>&quot;Her on beş dakikada bir hatırlattığın sürece unutmam mümkün değil zaten.”</p>
<p>Birden ofisin kapısı açıldı ve genç bir adam içeri girdi. Kendall şaşkınlıktan donup kalmıştı.</p>
<p>Ricki Sue, &quot;Olamaz, şimdi eğlence başlıyor işte,” diye inledi.</p>
<p>Genç adam kadınlara baktı. &quot;Merhaba kızlar.&quot;</p>
<p>&quot;Merhaba.”</p>
<p>&quot;Merhaba.&quot;</p>
<p>&quot;Nasılsınız bakalım?&quot;</p>
<p>&quot;İyiyiz.&quot;</p>
<p>&quot;Bu da kim?” diye sordu John.</p>
<p>&quot;Burada yetkili kim?” diye sordu genç adam.</p>
<p>Pepperdyne öne çıktı. &quot;Benim.”</p>
<p>&quot;Neden buradayım ben? Lütfen biri bana neler olduğunu anlatsın.&quot;</p>
<p>&quot;Sakin olun,&quot; dedi Pepperdyne.</p>
<p>&quot;Sakin mi olayım? Roma’da, o güneşli dairemde mis gibi İtalyan makarnamı yemek üzereyken dedektif olduğunu söyleyen iki adam gelip beni alıyor ve uçağa atıp buraya getiriyor.&#160;Bunu bana açıklar mısınız?&quot;</p>
<p>&quot;Açıklama yapılması gereken biri varsa o da John sanınm,&quot; dedi Pepperdyne ve arkadaşına döndü. &quot;Doktor John McGrath,&#160;size Kendall Deaton’ı tanıştırayım.&quot;</p>
<p>Kırk Yedinci Bölüm</p>
<p>&quot;Bunu açıklamam biraz zer.”</p>
<p>&quot;Dene.”</p>
<p>Kendall ve John ofiste yalnızdılar. Ricki Sue, Kendall De-aton’ı alıp dışarı çıkarmıştı.</p>
<p>&quot;Kendall, Bristol ve Mathers Şirketl’nde benim gibi avukattı. Aldığı bir davada karşı taraf onu gerçekleri saptırmakla suçladı. Bu suçlama doğruydu aslında, ama aleyhinde hiçbir kanıt&#160;yoktu. Sonuçta işten çıkarıldı ve aylar boyunca başka hiçbir&#160;firma tarafından kabul edilmedi. Bütün cesareti kırılmıştı, böy-lece bir süreliğine Avrupa’ya gitmeye karar verdi. Bu arada benden posta işlerini yürütmemi rica etti.</p>
<p>&quot;Birkaç ay sonra Prosper kasabasından bir mektup geldi. Yaptığı başvuru kabul edilmişti. Ben de bunu hemen Kendall'a&#160;haber verdim. Ama o bu işle ilgilenmeyeceğini, Roma’da keyifli&#160;bir hayat sürdüğünü söyledi.</p>
<p>&quot;Ben Bristol ve Mathers Şirketi’nin en parlak avukatıydım, ama yaşadığım o kötü davadan sonra artık bu şirkette kalmak&#160;istemiyordum. Bu yüzden Kendall’a gelen mektubu ben yanıtladım.</p>
<p>&quot;Büyükannem ve Ricki Sue çılgın olduğumu düşünüyorlardı, ama yine de denedim. Başardım da. Şimdi Prosper'dan ne- 366 -</p>
<p>den olumlu bir yanıt geldiğini daha iyi anlıyorum. Onların tek istediği geçmişi kirli bir avukattı. Kendall’ın dosyası tam istedikleri gibiydi. Her neyse, yaptığım şey yanlıştı. Büyükannemin söylediği gibi yalan üzerine bir hayat kurulamaz. Haklıydı.&quot;</p>
<p>Gözlerini camdan dışarı dikmiş, dalgın dalgın sokağa bakıyordu. Koltuk değneğinin o tanıdık sesinden John’un ona yaklaştığını farketti. Tam arkasına gelip kolunu beline dolayınca kalbi heyecanla çarpmaya başladı.</p>
<p>&quot;Kimliğin ortaya çıktığında hiçbir yetkilinin ve jürinin sana inanmayacağını biliyordun.&quot;</p>
<p>&quot;Böyle birine kim inanır ki? Kaçmaktan ve saklanmaktan başka çarem yoktu. Önce Denver’da tek başıma, sonra da... ”&#160;Omzunun üzerinden adama bakarak fısıldadı. &quot;...Seninle.”</p>
<p>John onu yavaşça kendine çevirdi. Ellerini kırpık saçlarına dolayıp bir süre yüzüne baktı, sonra sımsıkı sarıldı.</p>
<p>&quot;Seni öldüreceklerdi. Gözlerimin önünde öleceğini sandım.&quot;</p>
<p>Genç kadın kollarını onun boynuna dolayıp başını omzuna yasladı. &quot;Ya sen ölseydin ben ne yapardım?”</p>
<p>Bir süre hiç konuşmadan öylece kaldılar. Sonunda John geri çekilerek, &quot;Bana olanlar yüzünden kendini suçlama,&quot; dedi&#160;yumuşak bir sesle.</p>
<p>&quot;Sen de başına gelen olaylar yüzünden kendini suçlama.&quot;</p>
<p>&quot;Bakalım. Bunu birlikte halledeceğiz.&quot;</p>
<p>&quot;Birlikte mi?”</p>
<p>&quot;Bence artık bir aile oluşumuzu kutlamanın vakti geldi. Ne dersin?”</p>
<p>&quot;Sanırım Kevin’ın da, benim de sana ihtiyacımız var. Senin de bize. Yalan söyleyerek hiçbir yere varılamayacağını öğrendim, John. Şu anda tek bir gerçek var, seni seviyorum.”</p>
<p>&quot;Ben de seni seviyorum.” Gözlerinin içine baktı, &quot;isminizi öğrenebilir miyim artık?”</p>
<p>&quot;Tabii. Ama önce sen hafızanın ne zaman düzeldiğini söyle.” John'un yüzüne kocaman bir gülümseme yayıldı ve başını&#160;eğip onu uzun uzun öptü. Kendail kendini kaptırmamayı başararak başını geri çekti. &quot;Eee John?”&#160;&#160;&#160;&#160;■</p>
<p>John hâlâ gülümseyerek onu tekrar öptü.</p>
</body>
</html>