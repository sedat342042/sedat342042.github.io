<?xml version="1.0" encoding="UTF-8"?>

<html xmlns="http://www.w3.org/1999/xhtml">
<head><meta name="charset" content="UTF-8"/><title></title><link rel="stylesheet" href="main.css" type="text/css"/>
</head>
<body><h2>On Sekizinci Bölüm</h2>
<p>&quot;Ne yapıyorsun?”</p>
<p>&quot;Seninle kasabaya geliyorum.” Koltuk değneklerini yanma yerleştirmiş, ön koltukta Kendall’ı bekliyordu.</p>
<p>&quot;Hayır, gelmiyorsun.&quot;</p>
<p>&quot;Evet, geliyorum.”</p>
<p>Sesine inandırıcı bir hava vermeye çalıştı “Görülmeye değer bir yer değil. Gerçekten.”</p>
<p>&quot;Buna kendim karar vermeyi tercih ederim.”</p>
<p>Kahretsin! Gelmek için neden bugünü seçmişti sanki? Dün öğleden sonra gördüğü kâbus hafızasında bir şeyleri mi canlandırmıştı? Kendall’ın duyduğu an kanını donduran bazı isimleri&#160;sayıklamıştı. Eğer bu isimlerin ait olduğu kişileri hatırlarsa, bütün&#160;her şeyi hatırlamış olurdu. Ondan sonra başına gelecekleri Tanrı bilirdi.</p>
<p>İşte bu yüzden Kendall bugün kasabaya gitmek üzere evden ayrılmaya ve geri dönmemeye karar vermişti.</p>
<p>&quot;Lanet bir sıcak var,” dedi onu vazgeçirebilmek için. &quot;Boşuna yorulacaksın. Neden evde kalıp bir gün daha dinlenmiyorsun? Eğer hâlâ istersen yarın götürürüm seni.”</p>
<p>&quot;Rahatımla bu kadar ilgilendiğin için sağol ama beni bu arabadan ancak zoda indirebilirsin, ki kırık bacağımla bile bunu başarabileceğini sanmıyorum. Karar verilmiştir, geliyorum.&quot;</p>
<p>Böyle olacağı belliydi zaten, diye düşündü Kendall. John günden güne güçleniyor, her gün bir öncekinden biraz daha&#160;kontrolü eline alıyordu. Verdiği cevaplar artık ona yetmiyordu.&#160;Dün Kevin’la ilgili sorularını, hafıza kaybına bağlayarak geçiştirmişti, ama bu açıklamalar John’un güvenini daha da sarsmıştı.</p>
<p>Kendall'ın fazla zamanı yoktu. Zaten gereğinden fazla kalmıştı onunla. Eğer Kendall’a baş kaldıracak gücü kazandıysa, tek başına başının çaresine de bakabilirdi o zaman, iki haftadır&#160;ev ortamının verdiği güven duygusuyla hafızasının geri gelme&#160;korkusu arasında mücadele ediyordu. Evde öyle fazla güvende&#160;sayılmazdı, ama dışarda onu arayan insanlar varken yola çıkmaktan çok daha iyiydi. Aslında hastaneden kaçışının yarattığı&#160;karışıklık, şimdi büyük olasılıkla dinmiş, onu arayanlar ilgilerini&#160;çoktan kaybetmişlerdi. Kaçmak için bundan daha iyi bir zamanlama olamazdı.</p>
<p>Oysa şimdi bu adam her şeyi altüst ediyordu. Gerçi gelmek için ısrar etmesi daha iyiydi belki de. Onu evde bırakıp kaçacağını sanıyordu, ama o yanındayken kaçacağı aklının ucundan&#160;bile geçmezdi. Kendall yol boyunca bunun planını yapabilirdi.</p>
<p>&quot;Peki, dediğin gibi olsun,” dedi gülümsemeye çalışarak. &quot;Hiç değilse bana eşlik etmiş olursun.&quot;</p>
<p>Arabada giderken uzun bir süre hiçbir şey konuşmadılar. John yol boyunca karşılarına çıkan yön ve yer tabelalarıyla&#160;meşgul görünüyordu. Herhalde çoktan buranın haritasını çıkarmıştır, diye düşündü Kendall.</p>
<p>Biraz sonra John dikkatini ona yöneltti. &quot;Yolu iyi biliyorsun.&quot;</p>
<p>&quot;Öyle. Büyükannem bana araba kullanmayı burada öğretmişti.&quot;</p>
<p>&quot;Sürekli ondan söz ediyorsun. Çok mu seviyordun?&quot;</p>
<p>&quot;Çok.”</p>
<p>&quot;Anlatsana biraz.”</p>
<p>Kendall sıradan sözcüklerin ona olan sevgisini anlatmaya yetmeyeceğini düşündü ve uygun kelimeleri bulmaya çalıştı.</p>
<p>&quot;Büyükannem çok yaratıcı ve eğlenceli biriydi. Sürekli ilginç şeyler gelirdi aklına. Onu sevmemin yanısıra insan olarak da&#160;hayrandım ona. inanılmaz bir hoşgörüsü vardı. Bana hayatım&#160;boyunca hep çok özel olduğumu hissettirdi. Kötü bir şey yapıp&#160;cezalandırıldığımda bile beni çok sevdiğini bilirdim.”</p>
<p>Kasabaya yaklaşmışlardı. Kendall süpermarketin park yerine girdi. John arabanın durmasını bekledikten sonra tekrar konuyu açtı,</p>
<p>&quot;Onu benden daha mı çok seviyordun?”</p>
<p>Kendall çok şaşırmıştı. &quot;Ne biçim soru bu! Bunlar çok ayrı duygular. Kıyaslanamaz ki!”</p>
<p>&quot;Sevgi sevgidir bence.”</p>
<p>&quot;Hiç de değil. Başka bir şeyle ilgilidir bu.&quot;</p>
<p>&quot;Neyle?”</p>
<p>&quot;İki insanın aralarında kurdukları ilişkiyle.&quot;</p>
<p>&quot;Ben seni seviyor muydum? Yok, yok, boşver. Cevap verme. Nasılsa yalan söyleyeceksin.” Bir süre ön camdan dışarı baktı. &quot;Ben kimseyi sevdiğimi hatırlamıyorum. Eğer sevseydim,&#160;bunu kesinlikle hatırlardım.”</p>
<p>Kendall adamın bakışlarının sıkıntı içinde olduğunu farketti. Ne düşünüyordu acaba? Eğer şartlar farklı olsaydı...</p>
<p>Ama değildi, öyleyse onun duygularını düşünmenin bir anlamı yoktu.</p>
<p>Kevin’ı da alıp arabadan çıktı. &quot;Geç kalmam. Sıkılmazsın değil mi?”</p>
<p>”Yok canım. Etrafı seyrederim.&quot;</p>
<p>Bagaja sakladığı eşyaları ne yazık ki alamayacaktı. Ama belki süpermarketten bir şeyler alabilirdi.</p>
<p>&quot;Bir şey ister misin?” dedi doğal görünmeye çalışarak.</p>
<p>&quot;Bir kutu bira iyi olur.”</p>
<p>&quot;Hangi marka olsun?”</p>
<p>&quot;Hatırlamıyorum. Ama sen mutlaka biliyorsundur, öyle değil mi, sevgilim?&quot;</p>
<p>Kendall sesindeki iğnelemeyi farketmemiş gibi davrandı. &quot;Tabii biliyorum. Şimdi dönerim.”</p>
<p>Kendall markete giderken adamın bakışlarını bıçak gibi sırtında hissediyordu. Doğal ve sıradan görünebilmek için olabildiğince yavaş yürümeye çalıştı. İçeri girer girmez de hemen telefona koştu. İyi ki numarayı ezberlemişti.</p>
<p>&quot;Alo?&quot;</p>
<p>&quot;Bayan VVilliams? Ben Mary Jo Smith. Birkaç gün önce arabanız için aramıştım.”</p>
<p>&quot;Tanrım, nerelerdesiniz? Vazgeçmediniz umarım. Çünkü arayan herkese arabanın satıldığını söyledim.”</p>
<p>&quot;Hayır, vazgeçmedim. Sadece... Bakın, arabamın çok eski olduğunu söylemiştim size. Şimdi bozuldu ve yolda kaldım. Yanımda bebeğim var ve... ne yapacağımı bilmiyorum.&quot;</p>
<p>Gerçekten çok zor durumda olan birinin ses tonuyla konuşuyordu. &#160;&#160;&#160;’</p>
<p>”Oh, tatlım... ” Bayan VVilliams samimi ama tedbirliydi de. Büyük olasılıkla yaşlı kadınlara dadanan serseriler hakkında birçok şey duymuştu. &quot;Nerede olduğunu söylersen, sanırım gelebilirim.”</p>
<p>&quot;Bunu yapmanızı isteyemem, gerçekten. Eee, şey... belki başka bir yol... ”</p>
<p>İşe yaramıştı. &quot;Hiç sorun değil, hayatım. Nerede olduğunu söyle.”</p>
<p>Kendall daha önceden belirlediği az ötedeki benzin istasyonunun adresini verdi. &#160;&#160;&#160;'</p>
<p>&quot;Benim evime yalnızca beş dakika uzaklıkta. Arabayla birlikte geliyorum. Muameleyi hallederiz, sonra da sen beni evime bırakırsın.&quot;</p>
<p>&quot;Böyle olduğu için üzgünüm.&quot;</p>
<p>&quot;Sorun değil. Arabayı satmak için sabırsızlanıyorum.&quot;</p>
<p>&quot;İyi, ben de almak için.”</p>
<p>Jim Pepperdyne, Stephensville’de ona arabayı satan adamı çoktan bulmuş olmalıydı. Bu arabadan bir arı önce kurtulup&#160;başka bir arabayla Dixie karayoluna çıkabilirdi.</p>
<p>Bayan VVilliams zamanı ve yeri tekrar ettikten sonra, &quot;Tamam, beş dakika sonra oradayım,&quot; dedi.</p>
<p>Kendall telefonu kapatıp marketin arka kapısına doğru hızla ilerledi. Otomatik kapıya yaklaşırken birden olduğu yerde donup kaldı.</p>
<p>Bacağı yol boyunca hareketsiz oturmaktan çok fena ağrıyordu, ama neler olup bittiğini öğrenmek için vakit kaybetmeye hiç niyeti yoktu. Kendall marketten içeri girer girmez arabanın&#160;kapısını açmış ve koltuk değneklerini alarak dışarı çıkmıştı.</p>
<p>Kendall haklıydı, görülecek bir şey yoktu etrafta. Bir benzin istasyonu, bir restoran, bir kuaför ve bir... posta ofisil O sıcakta&#160;park yerini geçip karşıya ulaşıncaya kadar ter içinde kalmış, vücudu sızlamaya başlamıştı. Bu güçsüz halinden nefret ediyordu.</p>
<p>Az ilerde gördüğü bisikletli çocuğa seslendi. &quot;Hey ufaklık!&quot;</p>
<p>Çocuk dönüp omzunun üzerinden ona baktı, sonra bisikletini çevirip yanına yaklaştı.</p>
<p>&quot;Bacağınıza ne oldu?”</p>
<p>&quot;Bir araba kazası geçirdim.&quot;</p>
<p>&quot;Başınız da mı orada yaralandı?&quot;</p>
<p>&quot;Evet, başım da. Burası hangi kasaba, ufaklık?&quot;</p>
<p>Çocuk şaşırarak yüzüne baktı, sonra da gülmeye başladı. &quot;Çok iyi ya. Kafayı bulmuşsun ha?” Küçük elini yumruk yapıp&#160;uyuşturucu çeker gibi ağzına yerleştirdi.</p>
<p>&quot;Kafayı bulmadım, sadece nerede olduğumu bilmek istiyorum.”</p>
<p>Çocuk yaklaşarak fısıldadı. &quot;Katmandu'dayız, bayım.&quot; Güldü. &quot;Böyle şeyler için biraz yaşlı sayılmaz mısın? Yani en azından&#160;kırk varsındır.”</p>
<p>&quot;Evet, ben tam bir hurdayım, ufaklık, şimdi bana bu allahın cezası yerin adını söyle.”</p>
<p>Çocuk biraz uzaklaşarak, &quot;Hey, sen çok garip birisin,” dedi ve hızla uzaklaşmaya başladı.</p>
<p>&quot;Dur, buraya gel.”</p>
<p>Çocuk dönüp parmağıyla ona ateş etti. John durumu gören birisi olmadığını umarak etrafa bakındı. Polislerin ortalıkta garip&#160;sorular sorarak dolaşan koltuk değnekli bir adamın peşine takılmalarını hiç istemezdi doğrusu. Nerede olduğunu gerçekten&#160;merak ediyordu ve bunu öğrenmenin en iyi yolu posta ofisine&#160;gitmekti. Üstelik ofisin duvarlarında “aranıyor&quot; afişleri asılı olabilir, böylece kendi resmini de görebilirdi. Aradaki mesafeyi hesapladı ve düşündüğünden daha fazla olduğunu farketti. Bu&#160;park alanında gücünü yeteri kadar tüketmişti. Kendail arabaya&#160;dönmeden işini bitirebilir miydi acaba? Alışverişin ne kadar sürebileceğini bilmiyordu, çünkü ne alacağını söylememişti. Markete giderken hiç de acelesi varmış gibi...</p>
<p>Birden gözünün önüne Kendall’ın markete girerkenki hali gelmişti. Kucağında Kevin, çantası ve çocuk bezi pakedi vardı.&#160;Çocuk bezi! Birkaç dakikalığına girdiği bir markete çocuk bezini&#160;de götürmenin ne anlamı vardı?</p>
<p>Geriye dönüp hızla markete doğru yürümeye çalıştı. &quot;Kahretsin! Ne kadar aptalım! Onu gözümün önünden bir saniye uzaklaştırmamam gerekiyordu.”</p>
<p>Kasabaya kaçmak için geldiği içine doğmuştu zaten. Yanında olunca kaçmasını engelleyeceğini de nereden çıkarmıştı sanki? Kadın onu oyuna getirmişti.</p>
<p>Aptallığına ve bacağına küfürler savurarak daha hızlı yürümeye çalıştı.</p>
<p>&quot;Oh Tanrım. Tanrım!” Kendi sesini duyana dek konuştuğunun farkında değildi. Hemen yanında gazete bayisi vardı ve en öndeki gazetede kocaman bir resmi basılıydı. Gir an önce kendini buradan dışarı atması gerekiyordu. Kapıya doğru ilerledi.&#160;Beş dakika dolmuş muydu acaba? Belki de Bayan VVilliams çoktan gelmişti. Eğer oraya vaktinde varamazsa kadın onu beklemeden gidebilirdi.</p>
<p>Bir anda aklına daha kötü bir şey geldi.' Ya Bayan VVilliams gazeteyi gördüyse ve onu resminden tanırsa? Ama Kendall’ın&#160;başka çaresi yoktu. Dışarı çıktığında duvara yakın bir mesafede&#160;ilerlemeye başladı, arabadan görülebilmesi mümkün değildi,&#160;ama eğer...&#160;&#160;&#160;&#160;'</p>
<p>”Bir yere mi gidiyordun?”</p>
<p>Kalbi deli gibi çarparak arkasına döndü. John saçları terden sırılsıklam bir halde, koltuk değneklerine dayanmış ona bakıyor,&#160;göğsü hızla inip kalkıyordu. .</p>
<p>&quot;Neden arabadan çıktın?”</p>
<p>&quot;Sen neden bu kapıdan çıktın? Araba diğer tarafta.”</p>
<p>”Oh, doğru... İçerde yolu şaşırmış olmalıyım.'</p>
<p>”Ya? Neden bir şey almadın?&quot;</p>
<p>Neden almamış olabilirdi? Hadi Kendall!</p>
<p>&quot;İçeri girer girmez Kevin kusmaya başladı. Sanırım sıcak hava ya da yediği bir şey onu rahatsız etti.”</p>
<p>&quot;Bence çok iyi görünüyor.”</p>
<p>Gerçekten de Kevin hiç bu kadar sağlıklı ve mutlu görünmemişti; ağzından baloncuklar çıkarıyor, annesinin küpesiyle oynuyordu.</p>
<p>”Ama değil,” dedi Kendall sinirlenerek. &quot;Başka zaman geliriz.&quot;</p>
<p>Şaşkın ve öfkeli bir Bayan VVilliarns’ın beklemekte olduğu benzin istasyonunun tam tersi yönündeki arabaya doğru ilerledi.&#160;Bugün yeni bir araba alamayacaktı. Daha da önemlisi kaçamayacaktı.</p>
<p>Şahidin Korkusu / F:12</p><h2>On Dokuzuncu Bölüm</h2>
<p>”Lİ, Çinli ismi mi?”</p>
<p>Gardiyan karşılık olarak omuzlarını silkti. &quot;Çin ya da Japon, ne bileyim ben?”</p>
<p>Kendall’ın ters bakışı üzerine susup kapıyı açtı. İçeriye girdiğinde tecavüzle suçlanan yeni müvekkili Michael Li ayağa kalktı. Gardiyan gözlerini sanığa dikerek, &quot;Dışarda bekliyorum,” ■&#160;dedi.</p>
<p>Kendall kapıyı kapatıp Li’ye yaklaştı. Delikanlı heyecandan kaskatı kesilmişti.</p>
<p>&quot;Rahatla biraz,” dedi çocuğa ve kendini tanıtıp tokalaştıktan sonra yerine oturabileceğini söyleyip kendi de karşısına oturdu.</p>
<p>”Bir şey ister misin? İçecek filan?”</p>
<p>&quot;Hayır, efendim,” dedi sakin bir sesle.</p>
<p>Ufak tefek ve zayıf bir çocuk olan on sekiz yaşındaki Michael Li'nin cildi sakalsız ve temizdi. Saçları düzgünce geriye taranmıştı. Siyah gözleri endişe ve merak içinde çantasından kalem ve kâğıt çıkaran Kendall’ı izliyordu.</p>
<p>&quot;Hapse girmek çok sinir bozucu bir şeydir, bilirim.&quot;</p>
<p>&quot;Hiç girdiniz mi?&quot;</p>
<p>&quot;Bir kez. Okuldayken bazı kitapların kütüphaneye alınması yasaklanmıştı ve ben de protesto gösterisine katılmıştım, o yüzden tutuklandım. Neyse, kefaletle serbest bırakılmanı sağlayacağım.”</p>
<p>“Ailem bunu ödeyemez. Zaten bu olaya yeteri kadar üzüldüler, Bayan Burnwood, daha fazla sıkıntıya sokmak istemiyorum.” Çocuk çok sakin ve olgun davranıyordu.</p>
<p>“Uygun bir miktar ayarlanabilir.”</p>
<p>&quot;Benim tek istediğim okuluma devam edebilmek, Bayan Burnvvood. Bu yılı bitirmem çok önemli.”</p>
<p>&quot;Son sınıftaydın değil mi?”</p>
<p>&quot;Evet.”</p>
<p>&quot;Ailen seninle gurur duyuyor olmalı.”</p>
<p>&quot;Evet, efendim, öyleler. Birçok üniversiteden kabul yanıtı geldi. Ama henüz tercihimi yapmadım.” Başını öne eğip tırnağıyla oynamaya başladı. &quot;Herhalde artık tercih yapmama gerek&#160;kalmayacak.”</p>
<p>Kendall konuyu değiştirmenin daha iyi olacağını düşündü. Kaybetmek üzere olduğu şeyler moralini bozabilirdi.</p>
<p>&quot;Ulusal Onur Topluluğu da dahil olmak üzere birçok sosyal etkinliğe katılmışsın, öyle mi?”</p>
<p>&quot;Evet, efendim. Zaten Kim’le de o topluluğun Gatlinburg’a yaptığı gezide çıkmaya başladık.”</p>
<p>&quot;Bana o günden sonra olanları anlatır mısın?”</p>
<p>&quot;O günden sonra sık sık buluşup bir yerlere gitmeye başladık. Onu evinden almamı istemiyordu. Hep dışarda bir yerde buluşuyorduk. Ailesinin benimle çıkıyor olmasından hoşlanma-</p>
<p>yacağını düşünüyordu. Bilirsiniz işte, onlar için ben bir yabancıyım.&quot; O anda gözleri gururia parlamaya başladı. &quot;Ben bir Amerikalıyım, aynen Kim gibi, babası Bay Johnson gibi. Benim annem Amerika’da doğdu. Babamın ailesi buraya göç ettiğinde babam daha bebekti. Çince konuşmayı bilmiyor bile ve eminim&#160;İngilizceyi Bay Johnson'dan çok daha iyi konuşuyordur.”</p>
<p>Bundan Kendall da emindi. Herman Johnson’ı çok iyi tanımıyordu, ama şehir kulübünde sık sık rastlıyordu. Gürültülü bir sesle konuşup saçma sapan şakalar yapan, sinir bozucu bir&#160;adamdı. Li ailesini de tanımıyordu, ama çocuklarını böyle başarılı yetiştirdiklerine göre iyi bir anne baba olmalıydılar.</p>
<p>Çocuğun Kim'le olan ilişkisi zamanla ilerlemişti. &quot;Biz onunla ciddiydik,&quot; dedi üzüntüyle. Söylediğine göre iki aydır cinsel ilişkileri de vardı.</p>
<p>&quot;Her zaman korunuyordum. Buna hep dikkat ettim, çünkü Kim’e bir zarar gelmesini istemiyordum.” Gözleri dolmuştu. &quot;Asla.”&#160;&#160;&#160;&#160;,</p>
<p>&quot;Sana inanıyorum,” dedi Kendall. &quot;Şimdi bana dün geceyi anlat.&quot;</p>
<p>Kim’le ders çalışmak için kütüphanede buluşmuşlardı. Aynı masada oturmuşlar, ama kütüphanecinin rahatsız eden bakışlarından dolayı birbirlerini tanımıyormuş gibi davranmışlardı. Sonra kütüphaneden ayrı ayrı çıkmışlar ve daha önceden anlaştıkları gibi Kim'in park yerindeki arabasında buluşmuşlardı. Delikanlı Kendall’ın gözlerine bakmamaya çalışarak sevişmek için&#160;arka koltuğa geçtiklerini anlattı.</p>
<p>&quot;Michael, bunu anlatmanın senin için utanç verici olduğunu biliyorum, ama bana karşı çok açık olman gerekiyor. Mahkemeye çıktığında çok daha zor sorularla karşılaşacaksın, savcı bu&#160;konuda son derece sert olacaktır. Bana karşı dürüst olacağın&#160;konusunda sana güvenebilir miyim?”</p>
<p>Çocuk başını sallayınca Kendall sorularına başladı. &quot;Kim Ozerindekileri çıkarmış mıydı?&quot;</p>
<p>&quot;Yalnızca iç çamaşırını.”</p>
<p>&quot;Yani üzerinde bluzu vardı öyle mi?”</p>
<p>&quot;Evet.&quot;</p>
<p>&quot;Sutyeni?&quot;</p>
<p>&quot;Evet.”</p>
<p>&quot;Hiçbirini çıkarmadı öyle mi?&quot;</p>
<p>&quot;Çözmüştü, ama çıkarmamıştı.&quot;</p>
<p>&quot;Peki ya sen?”</p>
<p>&quot;Ben yalnızca pantolonumun fermuarını açmıştım.&quot; &quot;Gömleğini çıkarmadın mı?&quot;</p>
<p>&quot;Hayır.”</p>
<p>&quot;Düğmelerin açık mıydı?&quot;</p>
<p>“Evet.”</p>
<p>&quot;Yakalandığın zaman insanlar düğmelerinin açık olduğunu görmüşler midir?&quot;</p>
<p>&quot;Sanırım. Bu önemli mi?&quot;</p>
<p>&quot;Tecavüz eden bir insan gömleğinin düğmeleriyle vakit kaybetmez. Bunu ancak sevişen biri yapar.&quot;</p>
<p>Çocuk rahatlamış, hatta gülümsemişti.</p>
<p>&quot;Bay Johnson geldiğinde işiniz bitmiş miydi?”</p>
<p>&quot;Evet.”</p>
<p>&quot;Şoşalmış miydin?”</p>
<p>Çocuk gözlerini indirdi. &quot;Evet... şey... prezervatife.”</p>
<p>&quot;Yani laboratuvardan çıkacak olan sonuç kesin.&quot;</p>
<p>&quot;Evet.” Başını kaldırdı. &quot;Kim’le birlikte olduğumu inkâr etmiyorum ben, Bayan Burnvvood. Ama Bay Johnson’ın iddia ettiği gibi tecavüz değildi. Kütüphaneci onu aramış ve benim Kim'i takip ettiğimi, Kim için endişelendiğini söylemiş. İnsanlar hep&#160;görmek istedikleri şeyi görürler,” dedi öfkeyle. &quot;Kim eve dönmeyince Bay Johnson telaşlanmış ve onu aramaya çıkmış. Bizi&#160;bulduğunda sinirden köpürüyordu. Beni arabadan çıkarıp yumruklamaya başladı. Beni öldüreceğini sandım.”</p>
<p>&quot;Peki, o sırada Kim ne yapıyordu?&quot;</p>
<p>&quot;Krize girmişti ve sürekli ağlıyordu. Polis geldiğinde onu arabadan çıkardılar, çamaşırını hâlâ giymemişti.” Eliyle yüzünü&#160;kapadı. &quot;Herkesin önünde rezil oldu. Kütüphanedeki herkes neler&#160;olduğunu görmek için dışarı fırlamıştı. Herkes ona bakıyordu ve&#160;ben hiçbir şey yapamıyordum.”</p>
<p>&quot;Sence Kim sorgulanırken ne söyleyecek?”</p>
<p>'Tabii ki ona tecavüz etmediğimi! Onu zorlamadım bile. Doğruyu söyleyeceğinden eminim. Benim tecavüzle suçlanmamı&#160;istemez o. Polis onunla konuşup gerçeği öğrendiği zaman beni&#160;bırakacaklardır.”</p>
<p>Kendali, Kim’in sadakatinden onun kadar emin değildi. Çılgına dönen babasının hışmından kurtulmak için korkup polise ve jüriye yalan söyleyebilirdi. Kendali, Kim’den daha iyi durumdaki birçok tanığın kendilerini korumak için yalan yere yemin ettiklerini çok iyi biliyordu ve Kim de aileden dışlanma korkusuyla&#160;gerçeği saklayabilirdi. Michael’dan hoşlandığını ailesine itiraf et-</p>
<p>se bile, onu yalan söylemesi için zorlayabilirlerdi. Kızlarının AsyalI bir delikanlıyla ilişkisi olduğunun bilinmesini istemezlerdi. Bu çocuk çalışkan bir öğrenci ve geleceğin başarılı insanlarından biri olsa bile. Büyük olasılıkla Michael Li’nin kızlarına tecavüz ettiğini ispatlamak için ellerinden gelen her şeyi yapacaklardı ve Kim de kendini koruyabilmek için onların yanında yer&#160;alacaktı.</p>
<p>Kendall bu düşüncelerini müvekkiline hissettirmemeye çalıştı. Moralinin iyi olması çok önemliydi. &quot;Eminim sınıf arkadaşlarınız da sizin iyi bir çift olduğunuzu onaylayacaklardır. Öğretmenlerin de seni sevdiklerine göre sorun yok.” Notlarını çantasına yerleştirip ayağa kalktı. &quot;Umarım Bay Johnson fikrini değiştirir. Olmazsa yarın kefaleti deneyeceğim.&quot;</p>
<p>Çocuk olayın bu kadar uzamayacağı konusunda ısrar etti, &quot;Kim beni, benim onu sevdiğim kadar çok seviyor. Onlara gerçeği söyleyecek ve babası da vazgeçmek zorunda kalacak.&quot;</p>
<p>Kendall onun kadar emin olmak isterdi.</p>
<p>Mahkeme binasından çıkarken Bama’yı düşünüyordu. Evsiz adam ansızın bir yük trenine atlayıp kasabadan ayrılmıştı. Daha doğrusu bu, Kendall’la Roscoe’nun düşüncesiydi. Kendall,&#160;Bama'nın her zamanki yerinde olmadığını söylediğinde, &quot;O doğuştan avare, efendim,” demişti temizlikçi adam üzgün bir sesle. &quot;Bir sabah birdenbire ortaya çıktı ve ansızın kayboluverdi.&#160;Onu özleyeceğiz.”</p>
<p>Bama’nın kayboluşunun üzerinden bir hafta geçmişti. Michael U’yle görüştükten sonra binadan ayrılırken Bama’yla ara-</p>
<p>sında geçen kısa diyalogu anımsadı. Onu gerçekten özlüyordu. Binaya girerken ilk selâmlaştığı ve ayrılırken de son vedalaştığı&#160;kişiydi o.</p>
<p>Oysa bu öğleden sonra Kendall kendini çok yalnız hissediyordu. Crook’ların yaptığı en son olaydan beri odası eski haline hâlâ tam olarak dönmemişti. Elinde bir delil olmamasına rağmen Kendall bunu onların yaptığından emindi ve tahmin ettiği&#160;gibi polis araştırma yapmaya gerek bile görmemişti. Odasının&#160;dağınıklığı onda bir tür klostrofobi oluşturmuştu. Michael Li'yle&#160;geçen görüşme de canını sıkınca, odasına dönmek istememiş,&#160;dava hakkında görüşmek üzere Bayan Lynam’ın evine gitmeye&#160;karar vermişti. Temiz hava iyi gelecek, yol boyunca düşünme&#160;fırsatı bulacaktı.</p>
<p>Kendini çok mutsuz hissediyordu ve bunun nedeni özel hayatındaki karışıklıktı. Matt’in bebeğini taşıdığını öğrendiğinden beri yirmi dört saat geçmişti, ama bunu ona hâlâ söylememişti.&#160;Dün gece Matt, Kendall'ın duymayı asla beklemediği düşüncelerini açıklayarak onu çok şaşırtmıştı. Kocasının evlilik ve eşlerin rolleri hakkındaki modası geçmiş düşüncelerini dinlerken kulaklarına inanamamıştı. Şaka yapmış ya da sinirlenmiş olsaydı,&#160;onun bu tavrını görmezden gelebilirdi. Ama Matt dün gece Ken-dall’ın aklından çıkmayacak kadar sakindi.</p>
<p>Bütün bu düşünceler hiç kuşkusuz Gibb'e aitti. Matt eşinin o kadar sümsük ve uysal olmasını asla istemezdi, yoksa Ken-dall’la evlenmeyi düşünmezdi bile. Ama Gibb’in Matt üzerinde&#160;bu kadar etkili olması Kendall’ın canını sıkıyordu. Tıpkı Gibb’in,&#160;ilgisi olmayan diğer işlere de burnunu sokması gibi.</p>
<p>Hamileliğini öğrendiği günkü coşkusuna tekrar kavuşması için Matt’le olan ilişkisine yeni bir boyut getirmeli, Gibb’in etkisini&#160;engellemeliydi. Bütün enerji ve dikkatini Lottie Lynam davasına&#160;yönelteceği bir zamanda böyle bir sorunun çıkmış olması keyfini&#160;kaçırmıştı.</p>
<p>Kendall ve Savcı Gorn, Lottie Lynam konusunda anlaşmazlığa düşmüşler, ama Yargıç Fargo, Kendall’! şaşırtarak onların lehine karar vermişti. Bayan Lynam ailesine ait mülkü ipotek ettirerek serbest kalmıştı ve kardeşlerinden hiçbiri buna karşı çıkmamıştı.</p>
<p>Müvekkilinin durumunda sallantıda olan yanlar vardı. Kendall savcının vermiş olduğu ve şimdi Bayan Lynam’a götürdüğü dosyada işlerine yarayacak bir şeyler bulmayı umut ediyordu.&#160;Belki karşı deliller arasında jürinin kuşkusunu uyandıracak bir&#160;şeyler bulup savunmayı gûçiendirebilirlerdi. Ama yine de boşuna hayal kurmak istemiyordu. Oldukça zor bir dava olacaktı; tüm&#160;becerisini ve yeteneğini ortaya koymak zorundaydı. Bunu düşünmek Kendall’ın yüreğini sıkıştırıyordu.</p>
<p>Eve yaklaştığını farkedince arabayı yavaşlattı. Müvekkilinin onu heyecanlı ve rahatsız görmesini istemiyordu. Arabayı yolun&#160;kenarına park edip aradaki kısa mesafeyi yürümeye karar verdi.&#160;Baharın gelişiyle yeşermeye başlamış ağaçların arasında yürüdükçe kendini biraz daha iyi hissetmeye başladı ve birden hem&#160;evliliğinde, hem de işinde başarılı olacağına inandı. Prosper’a&#160;gelerek zaten büyük bir kumar oynamıştı, kaybetmek istemiyordu.</p>
<p>Duymaya başladığı azimle adımlarını hızlandırdı. Ama Bayan Lynam’ın küçük ve eski evinin önüne park edilmiş arabayı görünce birden durdu. Matt’in burada ne işi olabilirdi?</p>
<p>Yoksa ofisi arayıp da onun Bayan Lynam’ın evine gittiğini öğrenmiş ve röportajı yapmak için onunla burada buluşmaya mı&#160;karar vermişti?</p>
<p>Hayır, öyle olamazdı. Soracağı soruları Kendall’a önceden göstereceğine söz vermişti. Ondan habersiz gidip Bayan Lynam’&#160;la röportaj yapıyor olamazdı.</p>
<p>Ama eğer Matt'in burada bulunmasında garip bir şey olmasaydı, Kendall orada, çitin arkasında durmak yerine rahatça içeri girerdi.</p>
<p>Lottie ve Matt kapıda göründüğünde, Kendall ne düşünmesi gerektiğine henüz karar verememişti. Matt ceketini parmağına takmış, omzundan aşağıya sallandırmıştı. Diğer kolunuysa Lottie'nin beline dolamıştı. Lottie ayağında dantelli beyaz terlikleri ve üzerinde gömleğiyle çıkmış, göğsünü ortaya çıkaran yakasını düzeltmemişti bile. Başını Matt’in göğsüne dayamış, vücudunu ona iyice yaslamıştı. Aslında kimin kime yaslandığını&#160;anlamak zordu, çünkü ikisi de aynı derecede dayanaksız ve&#160;mutsuz görünüyordu.</p>
<p>Daha birkaç adım atmışlardı ki, Lottie durdu ve Matt’e dönerek tahrik edecek biçimde ona sarıldı. Matt’in ceketi parmağından kayarak yere, verandaya düştü.</p>
<p>Matt kadının kalçalarını sahiplenici bir tavırla kavrayıp yukarı kaldırdı ve kasığının üzerine yerleştirdi. Lottie’nin başı duyduğu zevkten geriye kaymış, Matt de onun adını fısıldamaya başlamıştı. Derken dudakları birbirini aradı ve büyük bir tutkuyla&#160;birleşti.</p><h2>Yirminci Bölüm</h2>
<p>&quot;Saçına ne oldu öyle?”</p>
<p>Banyodan yeni çıkan Kendall farkında olmadan elini az önce kestiği saçına götürdü. &quot;Sıcaktan enseme yapışıyordu. Daha fazla dayanamadım.&quot; Sonra John’un başındaki yarayı kastederek, &quot;Hem senin saç konusunda konuşmaya hakkın yok,” dedi.</p>
<p>Kendall gazetedeki fotoğrafını gördükten sonra saçını kesme konusunda hiç tereddüt etmemişti. Resim büyük olasılıkla televizyonda da gösterilmişti. Saçını kesmesi belki biraz işe yarardı.</p>
<p>&quot;Bebek ağlıyor,” dedi John.</p>
<p>Kendall onun yanından geçerek Kevin’ın uyuduğu küçük yatak odasına girdi. &quot;Neyin var, bebeğim?”</p>
<p>&quot;Seni tanıyabiliyor mu?&quot;</p>
<p>&quot;Sesimi tanıyor.” Bebeği kucağına aidi ve yandaki odaya götürüp bezini değiştirdiği masanın üzerine koydu.</p>
<p>&quot;Altını mı ıslattı yoksa?”</p>
<p>Arkasından gelen koltuk değneklerinin sesini duydu, ama</p>
<p>kırpılmış saçıyla ilgili söylediği söz hoşuna gitmediği için dönüp bakmadı ve dikkatini bebeğin bezine verdi.</p>
<p>&quot;Sünnet edilmiş bu.”</p>
<p>&quot;Evet.”</p>
<p>&quot;Dini nedenle mi?”</p>
<p>&quot;Pek öyle sayılmaz. İkimizin aldığı bir karar.”</p>
<p>&quot;Neden?”</p>
<p>&quot;Bilmiyorum.&quot;</p>
<p>&quot;Ben de öyle miyim dersin?”</p>
<p>&quot;Ne demek istiyorsun?”</p>
<p>&quot;Yani benimki de sünnetli mi?”</p>
<p>Kendall sinirlenmişti. &quot;Bilmiyor musun?”</p>
<p>&quot;Ben biliyorum.” Parmağını Kendall’ın çenesine koyarak yukarı kaldırdı. ”Ya sen?”</p>
<p>Eğer Kendall boş bir tabancayla vurulmuş olsaydı, bu kadar afallamazdı. Sonunda zayıf bir gülümsemeyle yanıtladı. &quot;Çok komik bir soru bu.” Dönüp bebekle ilgilenmek istedi, ama adam&#160;bileğini kavrayıp Kendall yüzüne bakana kadar sıktı.</p>
<p>”Hadi, Kendall.”</p>
<p>”Bu sınavlardan nefret ediyorum.&quot;</p>
<p>”Ben de bana yalan söylemenden nefret ediyorum. Karım olduğunu iddia ediyorsun ve ben de inanmıyorum. İşte sana ispatlaman için iyi bir fırsat. Bir kadının kocası hakkında kesin&#160;olarak bileceği bir şey varsa o da sünnetli olup olmadığıdır.&quot;</p>
<p>John son derece ciddi görünüyor, kelimeleri' seçerek tane tane söylüyordu. Gözlerini Kendall'ın gözlerine kilitlemiş, başparmağını yavaş yavaş avucunun içinde gezdirmeye başlamıştı.</p>
<p>&quot;Sevişirken ışıklar hep kapalı mı olurdu?”</p>
<p>&quot;Tabii ki hayır.”</p>
<p>“Duşa beraber girer miydik?” '</p>
<p>Kendall dönmek istediyse de, adam sertçe bileğini sıktı. &quot;Bazen,” dedi Kendall öfkeyle.</p>
<p>“Öyleyse beni yıkardın. Ve okşardın.” Kadının elini kaldırıp avucunu öptü. “Eminim bana dokunurken beni çıldırtmayı çok&#160;iyi biliyordun,” diye fısıldadı.</p>
<p>Kendall içinde bir şeylerin kıpırdamaya başladığını hissediyordu. Yutkunmaya çalıştı, ama ağzının içi kupkuruydu. Kendi kalp atışlarını rahatlıkla duyabiliyordu.</p>
<p>“Bu konuda şikâyetin olmadı hiç,&quot; dedi yavaşça.</p>
<p>”0 zaman sorduğum soru çok zor değil.”</p>
<p>“Hayır.”</p>
<p>&quot;Öyleyse cevap ver.”</p>
<p>”Bu çok aptalca.”</p>
<p>&quot;Hadi.”</p>
<p>Kendall’ın sesi duyulamayacak kadar zayıftı, ama genç adam yanıt bekliyordu ve bu doğru yanıt olmalıydı:</p>
<p>&quot;Öylesin.”</p>
<p>John bileğini bırakmadan önce uzun uzun yüzüne baktı. Kendall bileğiyle birlikte kendisi de kurtulmuş olduğu için rahatlamıştı. Kevin'ı kucağına alarak öptü ve yerine götürüp yatırdı.&#160;Banyo yapmadan önce karnını doyurmuştu, bu yüzden rahatça&#160;uyuyabilirdi bebek.</p>
<p>Doğrulup döndüğünde adam tehlikeli olacak kadar yakındı. Elleriyle Kendall’ın omuzlarını kavradı ve gözlerini önce yüzünde, sonra saçlarında gezdirdi.</p>
<p>&quot;Neden yaptın bunu?&quot;</p>
<p>”0 kadar korkunç mu?” dedi pişmanlık duyarak.</p>
<p>&quot;Öncekiyle kıyaslanırsa, evet, kötü. Neden yaptın?&quot;</p>
<p>&quot;Söyledim ya... ”</p>
<p>&quot;Gerçeği gizliyorsun, Kendall. Saçların seni o kadar rahatsız etseydi toplardın. Ama kesmeyi tercih ettin. Neden?&quot; Yüzüne&#160;dikkatle bakıyordu. &quot;Bugün kaçacaktın, değil mi?”</p>
<p>&quot;Hayır.”</p>
<p>&quot;Yalan söylemeyi kes artık. Eğer doğruyu söylemeyeceksen, hiçbir şey söyleme.&quot; Onu kendine çekti. &quot;Çünkü nedense yalanlarına inanmak için dayanılmaz bir istek duymaya başladım. Seni çok fazla istiyorum. Benim olmanı istiyorum. Kahretsin.” Eğilip Kendall’ı vahşice, canını acıtarak öptü.</p>
<p>Kendall karşılık vermemek için kendini zor tutuyordu. Birden uzun süredir hissettiği, ama kendine bir türlü itiraf edemediği şeyi farketti, o da en az onun kadar istiyordu. Onu ilk tanıdığında hem küçümsemiş, hem de ondan ürkmüştü. Ama onunla aynı evde yaşayıp aynı yatağı paylaştıkça çekiciliğine karşı koyamaz olmuştu. Sekse karşı içinde hiçbir istek kalmadığını düşünmekle hata etmişti. Dahası, bu arzusu sadece hormonlarıyla&#160;İlgili değildi. Adamın yalnızca fiziksel olarak değil, ruhen de yaralı olduğunu farketmek Kendall'ı ona karşı duygusallaştırmıştı.&#160;Gözlerindeki acı dolu ifadeyi silmek istiyordu.</p>
<p>Her gün, her dakika bu ana doğru biraz daha yaklaşmışlardı. Bu kaçınılmaz bir sonuçtu, bu yüzden Kendall onunla mücadele etmek yerine kendini ona bıraktı. John rahat hareket edemediği için yaklaşan ve sokulan Kendall olmuştu. Genç adam arzuyla inledi ve Kendall’ın göğüslerine dokundu.</p>
<p>&quot;Bırak da sana dokunayım,” diye fısıldadı kulağına.</p>
<p>Göğüs uçlarını parmaklarının arasına alıp sıktı. Dokunuşlarıyla kabarıp ıslanan göğüs uçları geceliğinde yuvarlak izler bıraktı. Bu görüntü onun sahip olma arzusunu daha da arttırmıştı.</p>
<p>Kadının başını ellerinin arasına aldı. Başparmaklarıyla yanaklarını ve ıslak dudaklarını okşuyordu. Onu tekrar öpmek için başını eğdi. Bu sefer çok daha yumuşak öpüyordu. Geri çekilip&#160;tekrar öptü. Dudakları birbirine her değdiğinde Kendall artan tutkusunun giderek içini eriteceğini hissediyordu.</p>
<p>Sonunda bu bekleyişin ödülünü aldı. Adam dilini ağzında gezdirerek uzun uzun öptü onu. Kendall’ın vücudunun alt kısmındaki basınç dayanılmaz hale gelmişti. Kasığı şişmiş, sırılsıklam olmuştu. Daha önce hiç bu kadar zevk aldığını hatırlamıyordu. Göğüsleri gerginlikten sızlamaya başlamıştı ve adamın ellerini, dudaklarını onların üzerinde gezdirmesi için deli oluyordu.&#160;Daha da yakın olmak istiyordu. Daha da.</p>
<p>&quot;Kendall?”</p>
<p>&quot;Hmm?&quot;</p>
<p>&quot;Hadi yatağa gidelim.”</p>
<p>Yatak? Son derece doğal olarak karısıyla yatakta sevişmek istiyordu. Kendall birden kendine geldi. Yaptığı şeye inanamı-yordu. Aklını kaçırmış olmalıydı.</p>
<p>&quot;Üzgünüm. Yapamam.”</p>
<p>Kendall kendini o kadar hızlı geriye çekmişti ki, John neredeyse yere düşüyordu.</p>
<p>&quot;Lütfen bana bir daha böyle dokunma.&quot;</p>
<p>Genç adamın gözleri karanlık bir ifadeyle bakıyordu. &quot;Ne demek istediğini anlamıyorum, Kendall. Neden yapamazsın?”</p>
<p>&quot;Lütfen, John. Konu kapanmıştır.”</p>
<p>&quot;Benim için kapanmadı. Bir açıklama istiyorum.&quot;</p>
<p>&quot;Daha önce anlatmıştım.&quot;</p>
<p>&quot;Bilmece gibi konuşuyorsun, Kendall!” Kendine hakim ola-mayıp bağırınca Kevin yattığı yerde mızmızlanmaya başladı. Bir süre ikisi de sesini çıkarmayıp bebeğin tekrar uykuya dalmasını&#160;beklediler.</p>
<p>Genç adam derin bir nefes aldı. &quot;Anlayamıyorum. Eğer biz iddia ettiğin gibi, gerçekten karı kocaysak ve ikimiz de istiyorsak... ”</p>
<p>&quot;Ben artık istemiyorum.”</p>
<p>&quot;Neden?&quot;</p>
<p>&quot;Çünkü acı duyuyorum.”</p>
<p>. &quot;Acı mı? Canını mı yakıyorum?&quot;</p>
<p>Kendall başını iki yana salladı. &quot;Fiziksel değil. Duygusal bir acı bu.&quot; Gözleri dolmuştu. &quot;Her şeyi hâlâ dünmüş gibi hatırlıyorum ve bu bana çok acı veriyor.”</p>
<p>O öğleden sonra Lottie Lynam’ın evinde yaşadığı acı ve ihanet bütün canlılığıyla gözünün önündeydi şimdi. Sanki içi&#160;dağlanıyormuş gibi elini karnına bastırdı.</p>
<p>&quot;Lanet olsun,” diye mırıldandı adam. Biraz önce arzudan kıvranan dudakları şimdi acı ve pişmanlıkla gerilmişti. &quot;Başka&#160;bir kadın vardı, öyle değil mi?”</p><h2>Yirmi Birinci Bölüm</h2>
<p>Kendall verandada oturmuş boş boş bahçeye bakıyordu. En çok sevdiği şey olduğu halde, sincapların ağaçtan ağaca atlamalarının farkında bile değildi. Ne ötedeki komşudan gelen&#160;testerenin sesini, ne de uzaktaki bağrışmaları duyuyordu. Kocasını Lottie Lynam'la kendisiyle hiçbir zaman olmadığı kadar&#160;tutkuyla sevişirken görmüştü ve o andan itibaren beyni tamamen uyuşmuştu. Onlarla yüzleşmediği için şimdi kendine kızıyordu. Onları o anda yakalamış olsaydı, ikisi de bunu inkâr&#160;edemeyecekti.</p>
<p>O anda yapmak istediği tek şey bir an önce kaçıp acısını azaltmaktı. Onları gördükten sonra dakikalarca gözlerine inana-mayarak onlara bakmış, sanki birden ona dönüp gülerek, ‘Şaka&#160;yaptık,’ demelerini beklemişti.</p>
<p>Bunu kabul etmek çok zordu, ama ne yazık ki, şaka değildi. Bu sarmaş dolaş sevişen âşıkları izlemeye daha fazla dayanamayacağını anladığı zaman sessizce arabasına doğru ilerlemiş,&#160;yarı yolda mide bulantısına dayanamayıp kenardaki çalılıkların&#160;üzerine küsmüştü.</p>
<p>O andan beri saatler geçmişti. Siniri yatışalı çok olmuş, ama yerini derin bir acı almıştı. Konuya nasıl gireceğini bilmiyordu, ancak olanları kocasının yüzüne vurmaya kararlıydı.</p>
<p>Daha fazla düşünemeden Matt’in arabasının eve giren yola saptığını gördü. Matt karısının verandada oturduğunu görünce&#160;iki kez kornaya bastı ve yüzünde mutlu bir gülümsemeyle arabadan çıktı.</p>
<p>&quot;Selam! Büroyu aradım, sekreterin erken çıktığını söyledi. Nerelerdeydin?”</p>
<p>&quot;Yapılacak işlerim vardı.”</p>
<p>Basamakları çıkıp elindeki çantayı verandaya, ceketini de sandalyenin üzerine bıraktı. Öpmek için eğildiğinde Kendall başını çevirmemek için kendini zor tuttu. Karısının keyifsizliğini fark-edince sıcak bir sesle, &quot;Zor bir gün müydü?” diye sordu.</p>
<p>&quot;Fena değildi.”</p>
<p>Matt kravatını gevşetip yanındaki sandalyeye oturdu. &quot;Benim bütün günüm telefonun başında yeni okulun bütçesiyle&#160;ilgili bir konuşma için Hükümet Binası’ndan bililerini aramakla&#160;geçti. Sözkonusu gazete küçük bir kasaya sahip olunca herkes '&#160;nedense hep çok meşgul oluyor.”</p>
<p>Ayakkabılarını ve çoraplarını çıkarıp ayağını diğer bacağının üzerine koydu ve ovalamaya başladı.</p>
<p>&quot;Bugün babamla hiç konuştun mu?&quot;</p>
<p>&quot;Hayır.”</p>
<p>&quot;Ben de. hiç haber almadım. Neler yapıyor acaba? Gidip bir arayayım.&quot;&#160;&#160;&#160;&#160;'</p>
<p>Daha kapıya varmadan Kendall seslendi. &quot;Matt, soru listesi hazırsa görebilir miyim?”</p>
<p>&quot;Hangi soru listesi?”</p>
<p>&quot;Bayan Lynamin röportajı için.&quot;</p>
<p>Parmağını şıklattı. &quot;Hey, sonunda izin verdin yani?”</p>
<p>&quot;Aslında ben röportaj için izin vermiştim. Onu becermen için değil.”</p>
<p>Matt bir anda yüzüne sert bir yumruk yemiş gibi kalakaldı. Boş gözlerle Kendall’a bakıyordu. Kendall son derece sakin bir&#160;sesle konuşmasını sürdürdü.</p>
<p>&quot;Sakın aptal rolü yaparak gülünç olma, Matt. Kuaför salonundaki kadınlardan duymadım bunu. Öğleden sonra Lynam-ların evindeydim ve neler olduğunu kendi gözlerimle gördüm.&quot;</p>
<p>Matt yavaşça verandanın korkuluklarına doğru ilerledi. Bir süre hiç konuşmadı. Sonra ona dönüp kollarını göğsünde kavuşturarak korkuluğa yaslandı.</p>
<p>&quot;Gördüğün şeyin seninle bir ilgisi yok, Kendall.” Sesi son derece sakindi.</p>
<p>&quot;İlgisi yok mu? Ben senin karınım.&quot;</p>
<p>&quot;Evet, Kendall. Benim karım sensin.&quot;</p>
<p>&quot;Lottie Lynam da sevgilin, öyle mi?&quot;</p>
<p>&quot;Evet, ama bu çok uzun zaman önceydi. Seni daha tanımıyordum bile.”</p>
<p>&quot;Çok uzun zaman önce mi?&quot; Kendall şaşırmıştı. Matt tekrar arkasını dönünce kalkıp yanına gitti ve onu dönmeye zorladı.</p>
<p>&quot;Ne zamandır yatıyorsun onunla, Matt? Bilmek istiyorum.&quot;</p>
<p>Kendini karısının kollarından kurtararak, &quot;On dört yaşından beri,” dedi.</p>
<p>Bu kadarını tahmin etmiyordu Kendall.</p>
<p>&quot;Nasıl? Hoşuna gitti mi? Kendini daha mı iyi hissediyorsun şimdi? Tabii ki hayır. Ama beni söylemeye sen zorladın.” Matt</p>
<p>bu kadarla yetinecek gibi değildi. &quot;Daha küçücük çocukken bile Lottie’yle aramızda bir şeyler vardı. Ne olduğunu bilmiyorum&#160;ama bizi birbirimize iten bir şeydi bu. On dört yaşına geldiğimizde de bunun ne olduğunu öğrendik. Böyle başladı işte.”</p>
<p>Kendall titremesini önlemek için parmaklarını dudaklarına götürdü. Durum sandığından çok daha kötüydü. Basit bir flört ya&#160;da pişman olacağı ve düzelteceği bir hata değildi bu. Aralarındaki ilişkinin süresi birçok evlilikten bile daha uzundu.</p>
<p>&quot;İlk seferden sonra Lottie’yle her fırsatta gizlice buluştuk. Çıktığım başka kızlar da oldu, o da başka oğlanlarla çıktı. Ama&#160;bunlar göstermelikti. Diğer insanların, özellikle de babamın anlamaması için yapıyorduk. Bir oyundu bunlar, ama sonuçta Lot-tie'nin adı kötüye çıktı. Hiç kimse onun sadece bir sevgilisi olduğunu bilmiyordu. En sonunda bu gizli buluşmalar ortaya çıktı&#160;”e babamın da kulağına gitti. Bunun doğru olup olmadığını sordu, inkâr ettim! Sonra bir gün babam hafta sonu için Memphis'&#160;teki av malzemeleri fuarına gideceğini söyledi. Ama meğer numaraymış. O hafta sonu Lottie’yle beni yatakta yakaladı. Gelip&#160;kızını alması için babasını çağırdı ve bana kadınlar üzerine&#160;uzun bir nutuk çekti, özellikle de Lottie gibi kadınların erkekleri&#160;nasıl tuzağa düşürdüklerine dair. Sonra bana Georgia’daki bir&#160;kadının adını ve adresini verdi. Ne zaman bir kadına ihtiyacım&#160;olursa bu kadına gitmemi, masrafı seve seve üstleneceğini söyledi.</p>
<p>”Bir süre onu görmedim. Babamın tekrar öğrenmesinden çekiniyordum. Derken üniversite için kasabadan ayrıldım ve&#160;uzaklaşınca onu unuttum. Mezun olup döndüğümde bu gazete-</p>
<p>yi satın aldım ve sigortalamak için bir sigorta şirketine gittim. Lottie orada çalışıyordu. Sonra da olan oldu. Bıraktığımız yerden başladı. Birkaç yıl her şey iyi gitti. Ama sonra Lottie hırçınlaşmaya başladı. ‘Ya benimle evlenirsin ya da hayatımdan tamamen çıkarsın,’ deyince ben de onu görmeyi bıraktım. Üç ay&#160;sonra Charlie Lynam’la evlendi.”</p>
<p>&quot;Seni kızdırmak için.”</p>
<p>Matt başını salladı. ”Evet. Ama mutsuzluğu her gün biraz daha artıyordu.”</p>
<p>&quot;Kocamla geçirdiği anlar dışında tabii.”</p>
<p>&quot;Bugün farklıydı, Kendall. Seninle evlendiğimden beri Lot-tie’yi görmemiştim. Cinayetten sonra onun avukatı olacağını öğrendiğim zaman neler hissettiğimi bilemezsin.”</p>
<p>&quot;Bugün neden oraya gittin?”</p>
<p>&quot;Bilmiyorum. Ne farkeder ki?”</p>
<p>&quot;Benim için farkeder. Evlilik yeminimize ihanet ettin sen. Bir açıklama istiyorum, Matt.”</p>
<p>&quot;Bu açıklanabilecek bir şey değil, Kendall.”</p>
<p>&quot;Onu seviyor musun, Matt?”</p>
<p>Matt başını iki yana sallayıp, &quot;Hayır,&quot; dedi. &quot;Ama Lottie benim içimdeki bir boşluğu dolduruyor.”</p>
<p>&quot;Benim dolduramadığım bir boşluk, öyle mi?”</p>
<p>Matt dudaklarını kısıp sesini çıkarmadı. Kendall bunun ne anlama geldiğini biliyordu ve bunu kabullenmesi çok zor olacaktı. Bu andan sonra kendi cazibesine ne kadar güveni olabilirdi&#160;ki?</p>
<p>Matt düşüncelerini okumuş gibi, &quot;Seni incitmeyi asla istemedim,” dedi.</p>
<p>&quot;Bunun için çok geç, Bay Burnvvood, çünkü beni çok kötü incittin. Eğer Lottie senin ihtiyaçlarını daha iyi karşılıyorsa neden defolup onunla evlenmedin?”</p>
<p>Matt şaşırmış gibi güldü. &quot;Onunla mı? Babam buna asla izin vermezdi.”</p>
<p>”Ne demek baban izin vermezdi? Benimle evlenmeni o mu istedi?”</p>
<p>&quot;Söylediğim şeyleri bana karşı kullanma, Kendall.”</p>
<p>&quot;Sen de masum rolü oynama!”</p>
<p>&quot;Senin sinirlerin bozuk.&quot;</p>
<p>&quot;Sinirlerim mi bozuk? Çıldırmak üzereyim ben, Matt. Beni kandırdın. Aptal yerine koydun.”</p>
<p>Matt ellerini kaldırdı, &quot;Nasıl kandırmışım seni söyler misin?”</p>
<p>&quot;Bana kur yaptın ve beni sevdiğini söyledin.&quot;</p>
<p>&quot;Seni seviyorum, Kendall. Hayatım boyunca karım olacak o mükemmel kadını bekledim ve o şendin. Ben seni seçtim, çünkü aradığım her özellik sende vardı.”</p>
<p>&quot;Tıpkı yeni bir araba gibi. Satın almak için en uygun modelin çıkmasını bekledin.&quot;</p>
<p>&quot;Saçmalamaya başladın, Kendall!&quot;</p>
<p>&quot;İstediğim kadar saçmalamaya hakkım var!&quot;</p>
<p>&quot;Bir kere hata yaptım diye mi? Eski bir ateşi biraz karıştırdım diye mi? Bunu neden bu kadar büyüttüğünü anlayamıyorum.&quot;</p>
<p>Kendall kulaklarına inanamıyordu. Kimdi bu adam? Onu gerçekten tanıyor muydu? Sadakatin ne kadar önemli olduğunun farkında değil miydi?</p>
<p>&quot;Ya ben de bir hata yaparsam? Ben de eski ateşlerden birini karıştırmaya kalkarsam?&quot;</p>
<p>&quot;Aynı şey değil bu.”</p>
<p>&quot;Farkı ne?&quot;</p>
<p>&quot;Farklı işte,” dedi sert bir sesle.</p>
<p>&quot;Demek ortada iki ayrı kural var. Biri küçük erkekler için, biri de küçük kızlar için.&quot;</p>
<p>&quot;Tamam, Kendall, konuyu kapatalım. İçeri girip üzerimi değiştirmek istiyorum.” Geçmek istedi ama Kendall yolunu kesti.</p>
<p>&quot;Konuyu kapatmayacağım, Matt. Ben senin onunla nasıl seviştiğini gördüm. Lottie’ye olan duygularını azımsamakla kendini kandırıyorsun sen. Sen onu seviyorsun, Matt. Hiçbir şey olmamış gibi davranamam. Beni aldattığını bu kadar kolay kabul-lenemem.” Ağlamamak için kendini zor tutuyordu. &quot;Gibb’in yanına taşınmanı istiyorum, Matt. Başa çıkmakta zorlanacağım bir&#160;dönem var ve bu dönem içinde seninle aynı evde kalmak istemiyorum.”</p>
<p>Matt gülümseyerek karısına baktı. &quot;Bu asla olmayacak, Kendall.” Sesi son derece yumuşaktı. &quot;Burası benim evim ve&#160;sen de benim karımsın. Seni üzmeyi hiç istemezdim. Bizi gördüğün için üzgünüm, Kendall, ama şimdi yapman gereken şey&#160;olanları unutmak.”</p>
<p>Kendall’ı kenara çekip kapıya yöneldi ve sanki hiçbir şey olmamış gibi, konuşmaya devam etti. &quot;Babamla av kulübesinde biraz işimiz var. Herhalde geç dönerim.”</p>
</body>
</html>