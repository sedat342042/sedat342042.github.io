<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head><meta name="charset" content="UTF-8"/>
<title></title>
<link rel="stylesheet" href="../Styles/Style.css" type="text/css"/>
</head>
<body>
<h2>Çevirmenin Önsözü</h2>
<p>Yazarın yazım aşamasında <span style="font-style:italic;">Fahnenflüchtige</span> (Firari) olarak tasarladığı, sonrasında <span style="font-style:italic;">Der Zwang</span> (Mecburiyet) adını verdiği ve 1920 yılında basılan eser, savaş karşıtı Zweig’ın&#160;yaşamından izler taşımaktadır. Kendisi de Birinci Dünya&#160;Savaşı’nı ülkesi dışında geçiren yazar o dönemde yaşadıklarını işlemiştir eserinde. Dört bir yanımızda savaşların&#160;olduğu, görüşleri nedeniyle vatanlarını terk etmek zorunda&#160;kalan entelektüellerin ve savaştan kaçan insanların başka&#160;ülkelerde yeni bir hayat kurmaya çalıştıkları günümüzde&#160;yüz yıl önce yazılmış bu eser hiç olmadığı kadar güncel aslında.</p>
<p>Bilinen savaş karşıtı eserlerden farklı olarak savaş sırasında evli bir çiftin kaçışının anlatıldığı eserde yazar “özgürlük mü yoksa sorumluluk mu” sorularına cevap arıyor. Vicdanının sesini dinleyip savaşa katılmak istemeyen ama&#160;vatana karşı kendini mecbur hisseden bir adamın iç dünyasını gözler önüne seriyor, aklından geçenleri anlamamıza çalışarak, hiçbir şekilde abartıya kaçmayarak, idealize&#160;etmeyerek. Vatana duyduğu sevgiyle karısına duyduğu sevgi&#160;arasında bir seçim yapmak zorunda kalınca sıkışıp kalan&#160;Ferdinand nasıl karar verecektir? Savaşa katılmayıp karısının yanında mı kalacaktır, yoksa vatanından gelen çağrıya&#160;uyup cepheye mi koşacaktır? Vatanının kendisi üzerindeki&#160;gücü onu savaşa çekmeye yetecek midir? Dışardayken&#160;kendini kaçak hisseden bir insan ne kadar özgürdür? Vatan&#160;hayatından daha mı önemlidir? Güvende olmak, hayatta&#160;kalabilmek için her şeylerini arkada bırakıp giden insanlar&#160;neler yaşarlar? Cepheye koşan asker başka bir şansı olsa&#160;ne yapar? Zweig tüm bu soruların cevabını ararken okuru düşündürtüyor, doğru cevabı birlikte bulmaya çalışıyor.</p>
<p style="text-align:right;">Gülperi Sert</p>
<p style="text-align:right;"><em>İzmir 2017</em></p>
</body>
</html>