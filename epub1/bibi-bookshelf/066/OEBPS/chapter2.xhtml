<?xml version="1.0" encoding="UTF-8" standalone="no"?><html xmlns="http://www.w3.org/1999/xhtml">
<head>
	<title>Joseph Fouche</title>
	<link href="main.css" rel="stylesheet" type="text/css"/>
<meta name="Adept.resource" value="urn:uuid:23bf8772-c1bc-6f88-8644-124839339a58"/>
</head>
<body xmlns:epub="http://www.idpf.org/2007/ops" class="chapter" epub:type="chapter"><div style="display:none;"><a id="GBS.0046.01"/></div>
	<section class="container">
		<h1>2</h1>
		<h1 class="lvl1">Lyon Kasabı</h1>
		<h1 class="punto">1793</h1>
		<p>Fransız Devrimi’nin anlatıldığı kitaplarda Lyon Ayaklanması’nın olduğu en kanlı sayfalar pek ender açılır. Oysa o tarihlerde henüz küçük bir burjuva ve tarım ülkesi olan Fransa’nın hiçbir kentinde, hatta Paris’te bile, ipek üretiminin merkezi olan bu endüstri kentinde olduğu kadar sosyal çatışmalara rastlanmamıştır. Buradaki işçiler ilk kez 1792’deki burjuva devrimi<a id="GBS.0046.02"/> sırasında emekçi kitleyi oluşturmuş, kralcı ve kapitalist düşünen üreticilerden kesin bir şekilde ayrılmışlardır. Böylesine sıcak bir zemin üzerindeki çatışmaların, Devrim’in ve Devrim karşıtlarının en kanlı, en fanatik biçime dönüşmesine şaşmamak gerekir.</p>
		<p>Jakobenler partisinden yana olanlar, işçiler ve işsizler yığını her zaman olduğu gibi, tarihsel değişimin birdenbire zirveye çıkarttığı,<a id="GBS.0046.03"/> aslında saf ve idealist düşünceleri olan, ancak inançları nedeniyle en vahşi politikacılardan daha fazla felakete, idealleri nedeniyle en korkunç ve tehlikeli Terör yanlılarından daha fazla kan dökülmesine neden olan o tuhaf insanlardan birinin etrafında toplanırlar. Özellikle saf düşüncelere sahip, dindar, kendisini bir ideale adamış, en soylu inançlarla yola çıkan, ancak hiç istemedikleri, nefret<a id="GBS.0046.04"/> ettikleri halde cinayetlere ve felaketlere neden olan böyle insanlardır hep dünyayı değiştiren ve düzeltenler. Bu insanlardan biri Lyon’da yaşıyordu, adı Chalier’ydi; kiliseden kaçmış bir rahip, eski bir tüccar olan bu kişi için Devrim, Hıristiyanlık demekti ve bu nedenle Devrim’e kendini unuturcasına, fanatik bir sevgiyle bağlanmıştı. İnsanlığın mantığa ve eşitliğe yönelmesi, Jean-Jacques Rousseau’nun<a id="GBS.0046.05"/> bu tutkulu okuru için bin yıllık imparatorluğun gerçekleşmesi demekti; onun kor gibi yanan fanatik insan sevgisi, tüm dünyayı saran bu yangında, yeni ve ölümsüz bir hümanizmin tan kızıllığını görmek demekti. İnsanı etkileyen bu hayalperest, Bastille düştüğünde Zwingburg’dan aldığı bir taşı altı gün altı gece yürüyerek Paris’ten Lyon’a götürür ve onu bir sunağa dönüştürür. Ateşli ve yorulmak<a id="GBS.0047.01"/> bilmez hiciv ustası Marat’ya bir tanrı, yeni bir Pythia<a class="si-noteref" epub:type="noteref" href="#f26" id="ref_f26">26</a> gibi tapar, onun konuşmalarını ve yazılarını ezbere bilirdi, hiç kimse onun gibi mistik ve çocuksu konuşmalarıyla Lyon’daki işçileri coşturamıyordu. Lyon halkı onun kişiliğinde ateşli, merhametli insan sevgisini hissediyordu, Lyon’un gericileri ise böylesine saf, ruhuyla hareket eden ve insan sevgisiyle adeta kendinden geçmiş birisinin,<a id="GBS.0047.02"/> en gürültülü Jakobenci kışkırtıcılardan daha tehlikeli olabileceğini düşünüyordu. Birçok kişi ona sevgi gösteriyor, birçok kişi de nefret duyuyordu. Kentte ilk huzursuzluklar başladığında nevrasteni hastası, biraz da komik olan bu hayalperest, isyancıların elebaşısı olarak zindana atılır. Çarpıtılmış bir mektubu bahane edilerek zorla aleyhinde kanıt toplanır ve öteki radikallere gözdağı vermek ve<a id="GBS.0047.03"/> Paris’teki Meclis’e meydan okumak için ölüme mahkûm edilir.</p>
		<p>Hiddetlenen Meclis, Chalier’yi kurtarmak için boş yere Lyon’a elçi üzerine elçi gönderir. Laf dinlemeyen Lyon’un yüksek memurlarını uyarır, tehdit eder. Ancak kararında ısrar eden Lyon Meclisi, sonunda Parisli Terör yanlılarına dişlerini göstermek için büyük bir zevkle her itirazı geri çevirir. Bir zamanlar istemeye istemeye giyotini,<a id="GBS.0047.04"/> o korkunç aleti getirtmiş ve hiç kullanmadan bir depoya koymuşlardır: Şimdi ise Devrim’in sözüm ona bu insancıl aletini ilk kez bir devrimcinin üzerinde deneyerek korkunç sistemin avukatlarına bir ders vermek istemektedirler. Ancak alet daha önce denenmediği için, Chalier’nin idamı, celladın deneyimsiz ellerinde korkunç ve müthiş bir işkenceye dönüşür. Ucu kör balta üç kez iner, ancak mahkûmun<a id="GBS.0047.05"/> ensesine isabet etmez. Halk, önderinin sıkı sıkıya bağlı ve henüz canlı olan bedeninin kanlar içinde kalmasını, bu korkunç işkenceyle can çekişmesini ve celladın sonunda talihsiz adamın başını gövdesinden ayırmasını seyreder.</p>
		<p>Fakat giyotinin baltasının üç kez inip işkence ederek kestiği baş, kısa bir süre içinde Devrim için intikamın bir katalizatörü, katiller için bir Medusa<a class="si-noteref" epub:type="noteref" href="#f27" id="ref_f27">27</a> başı olup çıkar.</p><div style="display:none;"><a id="GBS.0048.01"/></div>
		<p>Meclis bu cinayeti haber aldığında dehşete kapılır; tek bir Fransız kenti nasıl olur da böyle açık açık Meclis’e meydan okur? Bu isyankâr meydan okuma, derhal kanla cezalandırılmalıdır. Ancak Lyon Meclisi, kendisini nelerin beklediğini biliyordu. Ulusal Meclis’e kafa tutması açık bir isyana dönüşür; orduyu silah altına alır, savunma mekanizmasını yurttaşlara, Fransızlara karşı harekete geçirir<a id="GBS.0048.02"/> ve Cumhuriyet’in ordusuna açık açık meydan okur. Lyon ile Paris, Devrim ile Devrim karşıtları arasında artık silahlar konuşacaktır.</p>
		<p>Mantıklı düşünülürse, böyle bir zamanda ortaya çıkabilecek bir içsavaşın, genç Cumhuriyet için intihar anlamına geleceği görülebilir. Çünkü genç Cumhuriyet’in durumu hiçbir zaman böylesine tehlikeli, böylesine çaresiz, böylesine umutsuz olmamıştır. İngilizler Toulon’u<a id="GBS.0048.03"/> almış, donanmayı, silah ve cephanelik deposunu ele geçirmiş, Dünkirchen’i tehdit etmeye başlamıştır. Prusyalılar ve Avusturyalılar, Ren ve Ardenler’de ilerlemekte, tüm Vendée alev alev yanmaktadır. Savaş ve isyan bir baştan bir başa tüm Fransa’yı sarmış, Cumhuriyet’i sarsmaktadır. Ancak o günler Fransız Meclisi’nin gerçekten kahramanlık sergilediği günlerdi. Muazzam ve yazgıyı değiştirecek<a id="GBS.0048.04"/> bir içgüdüyle hareket eden liderler, tehlikeyi meydan okuyarak bertaraf etmeyi seçiyor ve Chalier’nin ölümünden sonra cellatlarıyla anlaşmayı kesinlikle reddediyorlardı. “<em>Potius</em> <em>mori quam foedari”, </em>anlaşmaktansa ölelim, zayıflık belirtisi olan barıştansa, yedi savaşa sekizinciyi ekleyelim, diyorlardı. Umutsuzluğun bu karşı konulmaz heyecanı, bu mantıkdışı ve berserkvari<a class="si-noteref" epub:type="noteref" href="#f28" id="ref_f28">28</a> tutkusu Rus Devrimi’nde<a id="GBS.0048.05"/> olduğu gibi (tıpkı batı, doğu, kuzey ve güneyin İngilizler ve dünyanın dört bucağından gelen paralı askerler, içten de Wrangel, Denikin ve Koltschak’ın birlikleri tarafından aynı anda tehdit edilmesi gibi) Fransız Devrimi’ni de en tehlikeli anda kurtarır. Korkuya kapılmış halkın kendini kralcıların kollarına atması ve birliklerini Kral’ın bir generaline teslim etmesi hiçbir işe yaramaz – köylerden<a id="GBS.0049.01"/> ve kenar mahallelerden proleter askerler akın eder ve 9 Ekim’de Fransa’nın ikinci başkenti, baş kaldırmış olan Lyon, cumhuriyetçi birlikler tarafından düşürülür. O gün belki de Fransız Devrimi’nin en onurlu günüdür. Ulusal Meclis başkanı yerinden kalkıp Lyon’un kayıtsız şartsız teslim olduğunu söylediğinde milletvekilleri yerlerinden fırlar, sevinç çığlıkları atarak birbirlerine sarılırlar: Bir<a id="GBS.0049.02"/> an için bu çatışma sanki sona ermiştir. Cumhuriyet kurtulmuş, cumhuriyetçi halk ordusunun karşı konulmaz kudreti, öfkesi ve vurucu gücü konusunda tüm dünyaya eşsiz bir örnek göstermiştir. Ancak bu cesaretleriyle aşırı gururlanan, inanılmaz bir şekilde küstahlaşan, olmayacak taleplerde bulunan muzafferler, zaferlerini teröre dönüştürürler. Zafer sarhoşluğu kadar yenilenlerden alınacak intikamın da<a id="GBS.0049.03"/> korkunç olması istenmektedir: “Ve bu intikam, Fransız Cumhuriyeti’nin, genç Devrim’in, bayrağa karşı gelenleri en sert biçimde cezalandıracağına bir örnek olmalıdır.” Böylece hümanizmin savunucusu olan Meclis, tarihteki ilk örneklerini halifelerin, sonrasında da Milano’yu barbarca yerle bir eden Barbarossa’nın<a class="si-noteref" epub:type="noteref" href="#f29" id="ref_f29">29</a> gösterdiği gibi, muhalefeti sindirmek için bir genelge yayımlar ve tüm dünyanın gözleri<a id="GBS.0049.04"/> önünde kendi kendine zarar verir. 12 Ekim’de Meclis başkanı, Fransa’nın ikinci başkentinin yok edilmesini emrettiği o korkunç genelgeyi yayımlar. Pek bilinmeyen bu genelgede kelimesi kelimesine şunlar yazmaktadır:</p>
		<p>1. Ulusal Meclis, Kamu Güvenlik Komitesi’nin önerisi üzerine, Lyon’daki Devrim karşıtı hareketleri derhal ve orduyla cezalandırmak için beş üyeli olağanüstü bir komisyon kurmuştur.</p><div style="display:none;"><a id="GBS.0049.05"/></div>
		<p>2. Tüm Lyon halkı silahlarını bırakacak ve Cumhuriyet’in savunucularına teslim edecektir.</p>
		<p>3. Bu silahların bir kısmı, zenginler ve Devrim karşıtlarının baskısıyla karşılaşmış vatanseverlere verilecektir.</p>
		<p>4. Lyon kenti yerle bir edilecektir. Zengin insanların oturdukları her yer yıkılacaktır; sadece yoksulların barındığı evlere, katledilen ve kanundışı ilan edilen vatandaşların evlerine,<a id="GBS.0050.01"/> endüstri binalarıyla yardım ve hizmet amaçlarına hizmet eden binalara dokunulmayacaktır.</p>
		<p>5. Lyon adı Cumhuriyet kentleri listesinden çıkarılacaktır. Geri kalan binaların tümüne bundan böyle <em>Ville Affranchie </em>denecektir.</p>
		<p>6. Gelecek kuşaklara, bu kralcı kentin cinayetlerini ve cezalandırıldığını gösteren, üzerinde “Lyon özgürlüğe karşı savaş açtı. Lyon artık yok,” yazısı bulunan bir sütun,<a id="GBS.0050.02"/> Lyon kentinin kalıntıları üzerinde yükselecektir.</p>
		<p>Bu çılgınca öneriye, Fransa’nın ikinci büyük kentinin bir yıkıntı haline gelmesine karşı çıkmaya kimse cesaret edemez. Merhamet ve bağışlama kelimelerini yalnızca fısıldamakla yetinenlerin bile ensesinde giyotin tehlikeli bir şekilde parlamaya başladığından bu yana Meclis’in cesareti kalmamıştır. Kendi kendinden korkan Meclis, bu kıyım konusunda<a id="GBS.0050.03"/> görüş birliğine varır ve Robespierre’in dostu Couthon’a yürütme görevi verilir.</p>
		<p class="lvl1">Fouché’nin selefi Couthon, korku salmak amacıyla Fransa’nın en büyük endüstri kentini ve özellikle sanat anıtlarını yok etmenin ne kadar çılgınca bir şey olduğunu ve bunun kendini yok etmek anlamına geleceğini hemen fark eder. İlk anda bu kararı sabote etmeye karar verir. Ama bunun için ikiyüzlü davranması gerekecektir.<a id="GBS.0050.04"/> Bu nedenle Couthon, Lyon’u korumak adına gizli niyetini göstermemek için bir hileye başvurur ve kentin tümüyle yok edilmesini emreden o çılgın kararı coşkuyla göklere çıkarır. “Dava arkadaşlarım, emrinizin içeriği bizi hayran bıraktı. Evet, vatana karşı gelmeye cüret edenlere büyük bir ibret olması için bu kentin yok edilmesi zorunludur. Ulusal Meclis’in bugüne kadar aldığı büyük ve güçlü<a id="GBS.0050.05"/> kararlarda bir tek şeyin karşısındaydık: tümüyle yok etme. Ama dava arkadaşlarım, rahat olun ve Ulusal Meclis’e, ilkelerinin ilkemiz olduğuna ve emirlerinin harfiyen yerine getirileceği konusunda güven verin.” Oysa böyle coşkulu sözlerle görevini kabul ettiğini söylerken, gerçekte bu kararları uygulamayı kesinlikle düşünmüyor, sadece gösteriş olsun diye öyle davranıyordu. İki bacağı genç yaşta felç<a id="GBS.0051.01"/> olmuş, ancak beyni pırıl pırıl olan Couthon, Lyon’un pazaryerine tahtırevanla taşınır, yıkılacak evleri gümüş bir çekiçle işaret eder ve yargıçlar kuruluna korkunç intikamı bildirir. Böylece en kızgın yürekler bile rahatlar. Oysa gerçekte adam yokluğu bahane edilerek, formalite icabı birkaç kadın ve çocuk gönderilir evleri yıkmaları için, onlar da birkaç balta sallarlar, ölüm cezası da sadece birkaç<a id="GBS.0051.02"/> kişinin idamıyla sınırlı kalır.</p>
		<p>O kadar çok tehditten sonra böylesine beklenmedik bir yumuşaklıkla karşılaşan kent nihayet rahat bir soluk alır. Fakat Terör yanlıları da uyanıktır, Couthon’un ılımlı politikasının yavaş yavaş farkına varmışlardır ve şiddetle Meclis’ten kaba kuvvete başvurmasını istemektedirler. Chalier’nin kanlı ve parçalanmış başı kutsal bir emanet gibi Paris’e getirilir, büyük<a id="GBS.0051.03"/> bir tantanayla Meclis’e gönderilir ve halkı kışkırtmak için Notre-Dame Kilisesi’nde sergilenir. Gittikçe daha çok sabırsızlanan Terör yanlıları da tereddütle hareket eden Couthon aleyhinde sürekli yeni şikâyetlerde bulunurlar: Çok gevşek, çok ağır, çok korkak, kısacası böylesine ibret olacak bir intikamı yerine getiremeyecek biri olduğunu söylerler. Kan dökmekten çekinmeyecek, en olmadık şeyleri<a id="GBS.0051.04"/> yapmaya cesaret gösterecek, gerçekten hiçbir şeye aldırmayacak, güvenilir, gerçek bir devrimci, demir gibi sert, çelik gibi bükülmez bir insan talep ederler. Sonunda Meclis bu şikâyetlere kulak verir ve çok ılımlı olan Couthon’un yerine, kendi sıralarından en kararlı, en ateşli üyelerden Collot d’Herbois’yı (söylentilere göre, bir zamanlar tiyatro oyuncusuyken Lyon’da yuhalanmış olan bu kişi,<a id="GBS.0051.05"/> oradaki halkı dize getirecek en doğru kişiydi) – ve ikinci adam olarak da tüm prokonsüllerin en radikali, kötü şöhretli Jakoben ve aşırı Terör yanlısı Joseph Fouché’yi cellat olarak bu talihsiz kente gönderir.</p>
		<p class="lvl1">Böylesine dehşet verici bir göreve apansız getirilen Joseph Fouché, o tarihte Terör yanlılarının öncülerine denildiği gibi gerçekten bir cellat, bir “kan içici miydi”? Söylediği sözlere<a id="GBS.0052.01"/> bakılırsa, hiç kuşkusuz öyleydi. Joseph Fouché kadar hiçbir konsül kendi bölgesinde bu denli kararlı, enerjik, devrimci ve radikal davranmamıştır; Fouché hiçbir şeye aldırmayarak her şeye el koymuş, kiliseleri yağmalamış, servetleri toplamış ve her isyanı bastırmıştı. Fakat onun en karakteristik yanı, tüm bu terörü sadece sözleriyle, emirleriyle ve gözdağı vererek başarmasıydı; çünkü Nevers’de,<a id="GBS.0052.02"/> Clamecy’de yönetimde olduğu haftalarda bir damla kan akmamıştı. Paris’te giyotin dikiş makinesi gibi aralıksız çalışırken, Nantes’ta Carrier yüzlerce şüpheliyi Loire Nehri’nde boğdururken, tüm ülkede insanlar kurşuna dizilirken, öldürülürken ve insan avı yapılırken, Fouché kendi bölgesinde tek bir siyasi idam gerçekleştirmemiş olmanın vicdani huzuru içindeydi. Çoğu insanın korkak –bu onun psikolojisinin<a id="GBS.0052.03"/> temel ilkesiydi– olduğunu, Terör’ün vahşi ve güçlü hamlesinin kendi kendisini önleyeceğini biliyordu. İşte bu nedenle tüm taşradan, Devrim’e direnişin parlak dönemleri hakkında geçmişteki yöneticiler aleyhine şikâyetler yükselirken, Fouché’nin bölgesinden onun kendilerini hep ölümle tehdit ettiği söylenmiş, ancak hiç kimse tek bir idamın gerçekleştiğini iddia edememiştir. Bu da Lyon celladı<a id="GBS.0052.04"/> olarak görevlendirilen Fouché’nin kandan hiç mi hiç hoşlanmadığını gösterir. Bu soğuk, duygusuz insan, bu hesap kitap adamı, düşünce cambazı, kaplandan ziyade bir tilki olan bu insan, sinirlerini harekete geçirmek için kanın kokusuna gerek duymaz. Sözleri ve tehditleriyle kudurmuş gibidir (ancak iç dünyası köpürmez), fakat hiçbir zaman öldürme zevki ya da iktidar hırsıyla kimseyi idam ettirmez.<a id="GBS.0052.05"/> İçgüdüleri ve aklıyla hareket ettiği için (hümanist olduğu için değil), insan yaşamına saygı duyar ama kendi hayatı tehlikeye girmediği sürece; ancak kendi hayatı ya da çıkarları tehdit altındaysa, o zaman bir insanın hayatını ya da kaderini tehdit ederdi.</p>
		<p>Bu hemen hemen tüm devrimlerin sırrı ve liderlerinin trajik yazgısıdır: Hiçbiri kan sevmez, ancak kan dökmek zorunda kalırlar. Desmoulins,<a id="GBS.0053.01"/> yazı masasında otururken Jirondenlerin yargılanmasını rahatça talep etmiştir; ancak mahkeme salonunda kendisinin hâkim karşısına çıkarttığı yirmi iki kişi hakkında ölüm kararı verildiğini duyduğunda yerinden fırlamış, yüzü bir ölününki gibi sararmış, titreyerek, çaresizlik içinde kendini salondan dışarıya atmıştır: Hayır, o bunu istememiştir! Binlerce korkunç genelgenin altında imzası olan Robespierre,<a id="GBS.0053.02"/> daha iki yıl önce Danışma Meclisi’nde ölüm cezasına karşı savaş vermiş ve savaşı, cinayet olarak tanımlamıştır, Danton ise ölüm mahkemelerinin yaratıcısı olduğu halde, ruhunda kopan fırtınayı şu umutsuz çığlıkla dile getirmiştir: “Giyotine göndermektense, kendi başım giyotine gitsin daha iyi.” Gazetesinde açıkça üç yüz bin kişinin kellesini isteyen Marat bile düğmeye basmak zorunda kaldığında,<a id="GBS.0053.03"/> her birini kurtarmaya çalışmıştır. İleride, kana susamış canavarlar, cesetlerin kokusuyla kendilerinden geçen, öldürmekten zevk alan katiller olarak anılacak bütün bu insanlar, aslında tıpkı Lenin ve Rus Devrimi’nin liderleri gibi içten içe idamın her türünden nefret etmişlerdir; aslında hepsi siyasi muhaliflerini idam tehdidiyle sindirmek istemişlerdir; fakat cinayetin nifak tohumu, öldürmenin<a id="GBS.0053.04"/> haklı nedenlerini dinlemez. Yani Fransız devrimcilerinin suçu kandan değil, kanlı sözlerden sarhoş olmalarıdır: Yaptıkları en büyük çılgınlık, halkı galeyana getirmeleri, kendi acımasızlıklarını onaylatmak için kan damlayan bir üslup kullanmaları ve sürekli olarak hainler ve darağacı üzerine hayaller yaratmalarıdır. Ancak bu vahşi ve kışkırtıcı sözlerle kendinden geçen, sarhoş olan ve başka hiçbir<a id="GBS.0053.05"/> şey düşünmeyen (bir tek şeye odaklanan) halk, zorunlu olduğu açıklanan bu “sert cezalar”ın uygulanmasını talep ettiğinde, liderler buna karşı duracak cesareti bulamazlar: Giyotin hakkında söyledikleri yalan olmasın diye, insanları giyotine gönderirler. İster istemez davranışları da kudurmuş sözlerinin peşinden gitmek zorunda kalır ve korkunç bir yarış başlar; çünkü hiçbiri halkı kazanmak konusunda<a id="GBS.0054.01"/> geri kalmak istemez. Güçlerin önlenemeyen yasalarıyla idamlar peş peşe devam eder: Kanlı sözcüklerle bir oyun gibi başlayan durum, vahşi bir şekilde kellelerin kesilmesiyle devam eder. Binlerce insanın böyle kurban edilmesinin nedeni zevk, tutku değildir, kararlılık hiç değildir, aksine politikacıların, parti mensuplarının kararsızlığı ve halka karşı koyma cesaretini gösterememeleridir: Sonuç<a id="GBS.0054.02"/> olarak korkaklıklarıdır. Ne yazık ki dünya tarihi, çoğu kez anlatıldığı gibi, sadece insan cesaretinin tarihi değil, insan korkaklığının da tarihidir. Siyaset de öyle sanıldığı gibi kamunun yönetilmesi değil, liderlerin kendilerinin yaratıp etkiledikleri aynı makamın önünde kul köle olup eğilmesidir. İşte böyle çıkar savaşlar: Tehlikeli sözcüklerle oynamaktan, ulusal tutkuların aşırı kışkırtılmasından<a id="GBS.0054.03"/> ve politik suçlardan; yeryüzünde hiçbir kötülük ve canilik insan korkaklığı kadar kan dökmemiştir. Eğer Fouché, Lyon’da kitlelerin celladı haline geldiyse, bunun nedeni cumhuriyetçi tutkuları değildir (çünkü onun hiç tutkusu olmamıştır), ılımlı olarak göze batma korkusudur. Ama tarihte önemli olan, düşünceler değil, yapılanlardır ve Fouché o sözcüğü duymamak için kulaklarını binlerce kez kapamış<a id="GBS.0054.04"/> olsa da, adı “Lyon Kasabı” olarak kalır. Kaldı ki, ileride sahip olacağı dük unvanı bile ellerindeki kan izlerini silemeyecektir.</p>
		<p>7 Ekim’de Collot d’Herbois, 10 Ekim’de Joseph Fouché, Lyon’a varır. Derhal işe koyulurlar. Asıl tragedya başlamadan önce, kovulmuş tiyatro komedyeni ile bir zamanların papazı olan yardımcısı küçük bir satyr<a class="si-noteref" epub:type="noteref" href="#f30" id="ref_f30">30</a> oyunu, Fransız Devrimi’nin belki de en cüretkâr ve küstah<a id="GBS.0054.05"/> bir oyununu sergilerler. Güpegündüz yaptıkları bir tür kara ayin. Özgürlük şehidi Chalier’yi anma töreni bu ateist taşkınlığın orjisi için bir bahane olur. İlk olarak sabah saat sekizde tüm kiliselerde kalmış son dinî simgeler de yağma edilir, Hazreti İsa heykelleri sökülür, örtüler ve ayin giysileri çıkarılır, ondan sonra toplanan olağanüstü büyük bir kalabalık kenti baştan başa dolaşır ve Terreaux<a id="GBS.0055.01"/> Alanı’na gelir. Paris’ten gelen dört Jakoben, üç renkli halı üzerinde çiçeklerle donatılmış Chalier’nin büstü, yakılmış cesedinin küllerinin konduğu bir kavanoz ve hapisteyken teselli bulduğu kafes içindeki güvercinin olduğu tahtırevanı omuzlarında taşımaktadır. Üç prokonsül, halkı kurtarmak için kendini kurban eden özgürlük şehidi Chalier’nin –<em>Dieu</em> <em>sauveur mort pour eux</em>–<a class="si-noteref" epub:type="noteref" href="#f31" id="ref_f31">31</a> tanrılaştırıldığını<a id="GBS.0055.02"/> Lyon halkına kanıtlamak için gerçekleştirilecek olan yepyeni bir kilise ayinine katılmak üzere tahtırevanın arkasından büyük bir vakar ve ciddiyetle yürümektedir. Ancak gerçekte hiç de hoş olmayan bu dokunaklı tören, zaten çirkin ve aptalca olan zevksizlik örneğini daha da bayağılaştırmaktadır: Gürültücü bir insan güruhu zafer coşkusu içinde, ellerinde kiliselerden yağma ettikleri ayin kapları, kadehler<a id="GBS.0055.03"/> ve kutsal kişilerin resimleri, Kızılderili dansı yaparak ilerlemekte, onların arkasından kulaklarına çalıntı bir piskopos takkesi geçirilmiş bir eşek gelmektedir. Zavallı hayvanın kuyruğuna çarmıha gerilmiş bir Hazreti İsa heykeli ve İncil bağlanmıştır. İşte böyle güpegündüz bağırıp çağıran ayaktakımının eğlenmesi için bir eşeğin kuyruğuna asılan İncil pis sokaklarda sürüklenmektedir.</p>
		<p>Nihayet<a id="GBS.0055.04"/> savaş boruları halkı toplanmaya çağırır. Kentin meydanında çimlerden yapılmış bir altara Chalier’nin büstü, küllerinin olduğu kavanoz konulur ve halkın üç temsilcisi, bu yeni aziz karşısında saygıyla eğilir. Önce deneyimli oyuncu Collot d’Herbois uzun bir konuşma yapar, sonra Fouché konuşur. Meclis’te ısrarla susmayı tercih eden bu adam, birdenbire sesini geri kazanmışçasına yüksek sesle ve aşırı<a id="GBS.0055.05"/> coşkuyla, alçıdan yapılmış büstün önünde şöyle seslenir: “Chalier, Chalier! Artık yanımızda değilsin! Caniler, özgürlüğün şehidi olan seni kurban ettiler; fakat öfkeli ruhun, bu canilerin kanlarıyla yatışacaktır. Chalier! Chalier! Büstün önünde ant içiyoruz, öcünü alacağız, aristokratların kanı sana tütsü olacaktır.” Üçüncü halk temsilcisi, geleceğin aristokratı ve Otranto Dükü olacak Fouché’den<a id="GBS.0056.01"/> daha kısa konuşur. Saygıyla büstü alnından öper ve, “Aristokratlara ölüm!” diye bağırarak bütün meydanı inletir.</p>
		<p>Üç temsilcinin coşkulu konuşmalarından sonra büyük bir ateş yakılır. Daha kısa bir süre öncesine kadar bir papaz olan Joseph Fouché, her iki meslektaşıyla, İncil’in eşeğin kuyruğundan çıkarılıp ateşe atılmasını ve orada kilisenin giysileri, ayin kitapları ve tahtadan yapılmış aziz<a id="GBS.0056.02"/> heykelleriyle birlikte cayır cayır yanmasını seyreder. Ondan sonra bu gri renkli dört ayaklının, Tanrı’ya ve kutsal şeylere küfretmesinin mükâfatı olarak kutsal kadehten şarap içmesine izin verirler ve bütün bu korkunç, iğrenç tören bittikten sonra da dört Jakoben, Chalier’nin büstünü omuzlarında taşıyarak kiliseye geri getirip parçalanmış Hazreti İsa heykelinin yerine bırakırlar.</p>
		<p>Bu çok saygın<a id="GBS.0056.03"/> törenin hafızalardan silinmemesi için sonraki günlerde özel bir anı sikkesi bastırılır. Fakat bunların bir örneğine bugün rastlamak mümkün değildir. Herhalde daha sonra Otranto Dükü olan Joseph Fouché, tüm örnekleri satın almış ve yok etmiştir, tıpkı aşırı Jakoben ve ateist dönemlerinde gerçekleştirdiği o korkunç kahramanlıklarını olduğu gibi anlatan kitapları yok ettiği gibi. Fouché’nin çok<a id="GBS.0056.04"/> iyi bir hafızası vardı. Fakat başkalarının da Lyon’daki bu kara töreni hatırlamaları ve hatırlatmaları, daha sonra kralın bakanı olacak <em>Son Excellence Monseigneur le sénateur ministre, </em>Ekselansları Saygıdeğer Senatör Bakan Fouché için çok rahatsız edici, üstelik hiç de hoş olmayan bir şeydi.</p>
		<p class="lvl1">Joseph Fouche’nin Lyon’daki ilk günü ne kadar kötü geçmiş olursa olsun, bir tiyatro oyunundan, saçma<a id="GBS.0056.05"/> bir oyundan öteye gitmez: Henüz kan dökülmemiştir. Ancak buna rağmen konsüller, olayın ertesi günü, hiç kimsenin ulaşamayacağı ıssız bir yerdeki eve çekilirler ve silahlı muhafızlar tarafından korunurlar, davetsiz hiç kimseyi kabul etmezler: Her türden insana, ricaya ve hoşgörüye karşı kapı önüne barikat kurulur.</p>
		<p>Halkın kralları Fouché ve Collot’nun nasıl korkunç bir Bartolomeus Gecesi<a class="si-noteref" epub:type="noteref" href="#f32" id="ref_f32">32</a> planladıkları,<a id="GBS.0057.01"/> Meclis’e yazdıkları şu mektupta açıkça belli oluyordu: “Her ikimiz de karakter sahibi cumhuriyetçiler olarak görevimizi büyük bir azimle yerine getiriyoruz ve bizler, halkın bizi çıkarttığı o tepeden birkaç suçlunun zavallı çıkarlarıyla uğraşmak için inmeyeceğiz. Zaman kaybetmemek ve kimseye iltimas geçmemek için tüm insanlardan uzaklaştık. Bize ileride ders alınacak büyük bir örnek vermemizi<a id="GBS.0057.02"/> emreden Cumhuriyet’i tanıyoruz sadece. Biz insanlığın bir daha aynı şeyleri yaşamaması için vatanseverlerin dökülen kanlarının intikamının derhal ve en korkunç şekilde alınmasını isteyen halkın çığlıklarına kulak veriyoruz. Bu aşağılık kentte, halkın katillerinin baskısına uğramış ve zindana atılmış olanların dışında masum insanların olmadığına inandığımız için pişmanlık gözyaşlarını kuşkuyla<a id="GBS.0057.03"/> izliyoruz. Hiçbir şey bizi yumuşatamaz. Siz dava arkadaşlarımıza şunu itiraf etmek zorundayız: Hoşgörüyü, canice umutları tamamen söndürmek gerektiği yerde yeniden alevlendiren bir zayıflık olarak görüyoruz. Bir birey bağışlandığında, onun gibi olan herkesi bağışlamak gerekir ve bu da, sizin mahkemenizi etkisiz hale getirmek demektir. Yıkımlar ağır gidiyor, sabırsız cumhuriyetçiler daha hızlı<a id="GBS.0057.04"/> araçlar talep ediyor. Mayınların patlaması, yakıp yok eden alevler, halkın gücünü ifade edebilir. Halkın isteği, zorbalara uygulandığı gibi bastırılmamalıdır. Bu güç, kasırga etkisi yaratmalıdır.”</p>
		<p>Bu fırtına planlandığı gibi 4 Aralık’ta patlar ve yankısı kısa sürede tüm Fransa’ya yayılır. Sabahın erken saatlerinde altmış genç insan zindanlardan çıkarılır, her biri birbirine bağlanmıştır. Ancak<a id="GBS.0057.05"/> bu insanlar Fouché’nin deyimiyle “çok ağır” işleyen giyotine götürülmez, Rhône Nehri’nin diğer kıyısında Brotteaux Ovası’na götürülür. Alelacele yan yana kazılmış iki çukur, mahkûmların sonunu işaret etmekte, on adım ileride duran toplar da bu kitle katliamının nasıl olacağını göstermektedir. Küme halinde dizilen ve birbirine bağlanan savunmasız insanlar boş yere bağırırlar, çığlıklar atarlar,<a id="GBS.0058.01"/> haykırırlar, umutsuzluk içinde çırpınırlar. Bir emir duyulur – ve öldürücü mesafeden çıkan kurşunlar korkudan tir tir titreyen insan yığınını yere yıkar. Tabii ki ilk top ateşi bütün kurbanları öldürmez, bazıları sadece kollarından ya da bacaklarından yaralanır, bazılarının sadece iç organları parçalanır, bazıları ise tesadüfen yaralanmazlar bile. Ama mahkûmların kanı oluk oluk çukurlara akarken,<a id="GBS.0058.02"/> ikinci bir emirle süvariler kılıç ve tabancalarıyla hâlâ hayatta kalanların üzerine saldırır, titreyen, inleyen ve feryat eden insan sürüsünü kıyıp geçirirler, ta ki son kurbanın da sesi kesilinceye kadar. Bu katliamın ödülü olarak cellatlar, altmış sıcak cesedin üzerinden giysileri ve ayakkabılarını çıkarıp alırlar ve cesetleri çırılçıplak üst üste mezar çukurlara yığarlar.</p>
		<p>Bu, ileride Hıristiyan<a id="GBS.0058.03"/> Âleminin Kralı’nın bakanlığına getirilecek olan Joseph Fouché’nin o ünlü vuruşlarının ilki olur ve ertesi gün verdiği ateşli bir konuşmayla yaptıklarını över: “Halkın temsilcileri üstlendikleri misyonu yerine getirirken duygulu davranmayacaklardır; halk, intikamının topunu onların eline teslim etti ve onlar da özgürlüğün tüm düşmanlarını yok edinceye kadar vazgeçmeyeceklerdir. Yıkıntılar üzerinden<a id="GBS.0058.04"/> ulusun mutluluğuna ve yeni dünya düzenine ulaşmak için daha pek çok hainin mezarları üzerinden geçecek cesaretleri olacaktır.” Aynı gün bu acı “cesaret” Brotteaux’daki topların daha büyük bir insan yığınına yaylım ateşi açmasıyla gösterilir. Bu kez boğazlanmaya götürülen ve elleri arkalarından bağlanan insan sayısı iki yüz ondur, birkaç dakika içinde piyadelerin ve topların yaylım ateşine<a id="GBS.0058.05"/> tutulur ve yere yıkılırlar. Uygulanan yöntem aynıdır, sadece bu kez kasap çıraklarının işi hafifletilir, o kadar yorucu katliamdan sonra bir de kurbanlarına mezar kazmak zorunda kalmazlar. Bu alçaklara bir de mezar mı kazılacaktır? Kanlı ayakkabılar çekip çıkarılır, çıplak ve henüz can çekişen insanlar Rhône Nehri’nin akan sularına atılır.</p>
		<p>Ancak Joseph Fouché, tüm ülkenin ve dünyanın midesini<a id="GBS.0059.01"/> bulandıran bu korkunç vahşeti bile süslü sözcüklerle anlatmayı bilir. Rhône Nehri’nin bu çıplak cesetlerle kirlenmesiyle bile siyasi bir başarıymış gibi övünür; çünkü bu cesetler Toulon’a kadar sürüklenecek ve cumhuriyetçilerin acımasız ve korkunç intikamlarının anlamlı bir belgesi olacaktır. “Rhône’a attığımız bu kanlı cesetlerin hain Toulon kentine kadar sürüklenmesi, o korkak ve korkunç İngilizlerde<a id="GBS.0059.02"/> korku yaratması ve halkın yenilmez gücünü görmeleri gerekliydi,” diye yazar. Doğal olarak Lyon’da böyle bir gösteriye gerek kalmamıştır; çünkü idamlar ve toplu kıyımlar birbirini takip etmektedir. Toulon’un ele geçirilmesini “sevinç gözyaşları”yla izlerken bu günü kutlamak amacıyla “iki yüz isyancıyı da namluların ucuna atıyordu”. Bağışlanmak için atılan hiçbir çığlığın faydası olmuyordu.<a id="GBS.0059.03"/> Kocalarının kanlı mahkeme tarafından serbest bırakılması için merhamet dilenmeye gelen iki kadın, başka hiç kimse yalvarmak için halk temsilcilerinin evine bile yaklaşmasın diye, kocaları ile birlikte giyotine gönderiliyor ve silahlar patladıkça prokonsülün sesi de o kadar yüksek çıkıyordu: “Evet, pek çok pis kan akıttığımızı söylemekten çekinmiyoruz, ama sadece insanlık ve görev namına... Elimize<a id="GBS.0059.04"/> teslim ettiğiniz şimşeği siz isteyinceye kadar bırakmayacağız. O zamana kadar hiç ara vermeden düşmanlarımızı yok etmeye devam edecek, en korkunç ve en hızlı şekilde köklerini kazıyacağız.”</p>
		<p>Aradan geçen birkaç hafta içinde altı yüz kişinin idam edilmesi, Joseph Fouché’nin bu defa olsun doğruyu söylediğini gösteriyordu.</p>
		<p class="lvl1">Bu katliamların organizasyonları ve bunlar üzerine yazdığı coşkulu raporlar,<a id="GBS.0059.05"/> Joseph Fouché ve meslektaşına Meclis’in verdiği ve Lyon’da yapmaları gereken diğer görevi unutturmamıştı. Geldiklerinin daha ertesi günü emredildiği gibi kentin yıkımının gerçekleşmediğinden, seleflerin işi “çok ağırdan” aldıklarından şikâyet ederler. – “Şimdi ise mayınlar yıkım işlemini hızlandıracaktı, askerler çalışmaya başlamışlardı bile, birkaç gün içinde Bellecour’un binaları havaya<a id="GBS.0060.01"/> uçacaktı”. XIV. Louis döneminde Mansard’ın bir öğrencisi tarafından inşa edilen o ünlü binalar, en güzeli olduğu için ilk önce onlar yıkılacaktı. Büyük bir zorbalıkla burada oturan insanlar evlerinden atılmış, yüzlerce işsiz kadın ve erkek birkaç hafta içinde bu muhteşem sanat eserlerini yıkmıştır.</p>
		<p>Talihsiz kent hıçkırıklar, iniltiler, top sesleri ve yıkılan binalarla çınlıyordu; <em>justice</em><a class="si-noteref" epub:type="noteref" href="#f33" id="ref_f33">33</a><a id="GBS.0060.02"/> komitesi insanları ölüme mahkûm ediyor, <em>démolition</em><a class="si-noteref" epub:type="noteref" href="#f34" id="ref_f34">34</a> komitesi binaları yıktırıyor, <em>substance</em><a class="si-noteref" epub:type="noteref" href="#f35" id="ref_f35">35</a> komitesi de yiyecek maddelerine, kumaşlara ve değerli eşyalara savaş vergisi olarak hiçbir şeye aldırmadan el koyuyordu. Her ev, kilerden tavan arasına kadar didik didik ediliyor, saklanmış bir insan, gizlenmiş değerli bir şey var mı, diye aranıyordu. Ortalarda görünmeyen, ulaşılamayan, bekçiler tarafından<a id="GBS.0060.03"/> korunan bir evde gizlenen Fouché ve Collot’nun terörü her yerde esiyordu. En güzel saraylar yıkılmış, sürekli doldurulan hapishaneler yarı yarıya boşalmış, mağazalar boşaltılmış ve Brotteaux’nun tarlaları binlerce insanın kanıyla sulanmıştı, fakat sonunda birkaç yürekli vatandaş Paris’e gitmeyi (bu onların kellelerine mal olabilirdi) ve bütün kentin yerle bir edilmesine izin verilmemesi için<a id="GBS.0060.04"/> Meclis’e dilekçe vermeyi kararlaştırır. Doğal olarak dilekçe büyük bir dikkatle, hatta yalvaran bir üslupla yazılmıştır, dilekçeyi getirenler de korka korka yerlere kadar eğilerek başlarlar konuşmaya ve Herostratça<a class="si-noteref" epub:type="noteref" href="#f36" id="ref_f36">36</a> çıkarılmış genelgeyi, “Roma Senatosu’nun dehasıyla yazılmış göründüğünü” söyleyerek överler. Sonrasında ise, “Gerçekten pişman olduğumuz için, zaaflarımızın kurbanı olduğumuz için<a id="GBS.0060.05"/> merhamet –cüretimizi bağışlayın– bir hatanın kurbanı olan masumlara merhamet...” diye yalvarırlar.</p>
		<p>Ancak konsüller bu gizli şikâyet konusunu zamanında öğrenirler ve içlerinden hatip olanı Collot d’Herbois, felaketi önlemek için Paris’e koşar. Ertesi günü Meclis’ten ve Jakobenlerden kitle idamları için özür dileyecek yerde, bunun “hümanizm” olduğunu söyleme cüretini gösterir. “Bizler,” der,<a id="GBS.0061.01"/> “insanlığı arka arkaya yapılan idamların o korkunç gösterisinden sakınmak istedik, bu nedenle komiserler bütün mahkûmların aynı gün ve hepsinin birden yok edilmesini kararlaştırmıştır; bu arzu, gerçek bir duygu hareketinden (<em>véritable</em> <em>sensibilité) </em>kaynaklanmıştır.” Ve Jakobenlerin yanında bu yeni “hümanist” sistem için daha da ateşli bir şekilde coşarak şöyle der: “Evet, iki yüz mahkûmu topa tuttuk,<a id="GBS.0061.02"/> bu nedenle insanlar bizi suçluyorlar. Ama bununla duygulara hâkim olmaya çalıştığımız anlaşılmadı mı? Yirmi kişinin başı giyotinde kesilirken, sona kalan yirmi kez ölür, oysa böylelikle iki yüz hainin hepsi birlikte geberdi.” Gerçekten de Devrim sloganlarının kanlı mürekkebinden damlayan bu beylik sözler gereken etkiyi yapar, Meclis ve Jakobenler, Collot’nun açıklamalarını onaylar, bu onayla<a id="GBS.0061.03"/> prokonsüle başka infazlar için de izin verilmiş olur. Aynı gün Paris, Chalier’nin Pantheon’a gömülme merasimini yapar –şimdiye kadar sadece Jean-Jacques Rousseau ile Marat’ya böyle bir onurlandırma gösterilmişti– ve metresine de Marat’nın eşine olduğu gibi aylık bağlanır. Böylece Chalier ulusal aziz mertebesine yükseltilmiş, Fouché ve Collot’nun tüm şiddet eylemleri de haklı öç alma olarak görülmüştür.</p><div style="display:none;"><a id="GBS.0061.04"/></div>
		<p>Yine de her ikisini belli bir güvensizlik sarmıştı, çünkü Meclis’te kâh Robespierre’den, kâh Danton’dan yana olmak, kâh ılımlılardan yana, kâh Terör’den yana olmak tehlikeli bir durumdu ve dikkatli olmayı gerektiriyordu. Bu nedenle kendi aralarında görev dağılımı yaparlar: Collot d’Herbois komitedeki durumları ve konseyi gözlemlemek için Paris’te kalacak, her saldırıya o sert, ateşli konuşmasıyla<a id="GBS.0061.05"/> müdahale edecekti, katliamların devamı Fouché’nin “enerjisi”ne kalmıştı. O tarihlerde Joseph Fouché’nin tek başına sınırsız yetkilere sahip olduğunu belirtmekte yarar var; çünkü ileride şiddet eylemlerini büyük bir beceriyle kendisinden daha açık yürekli arkadaşının üzerine yıkmaya çalışacaktı. Fakat gerçekler, tek başına hüküm sürdüğü o tarihlerde de katliamların azalmadığını gösterir. Elli<a id="GBS.0062.01"/> dört kişinin, altmış kişinin, yüz kişinin bir günde öldürüldüğü oluyor, Collot’nun yokluğunda da duvarlar iniyor, evler yakılıyor, zindanlar infaz nedeniyle boşaltılıyordu ve Joseph Fouché bu eylemlerini kanlı sözlerle coşkulu bir şekilde haykırıyordu: “Bu mahkemenin kararları, canilerin gözünü korkutacak, ama kendisine itaat eden ve yapılanları onaylayan halkı rahatlatacaktır. Bir suçluyu bir kez<a id="GBS.0062.02"/> olsun bağışladığımızı söyleyenler, bize haksızlık ediyorlar: Birini bile bağışlamadık!”</p>
		<p class="lvl1">Fakat ne olduysa, birdenbire Fouché ağız değiştirir. O ince koku alma yeteneği sayesinde ta uzaklardan Meclis’te rüzgârın birdenbire ters yönden estiğini hisseder; çünkü büyük fırtına koparan infazları bir süredir Meclis’te gerekli yankıyı bulamamaktadır. Jakoben arkadaşları, ateist dostları Hébert, Chaumette<a id="GBS.0062.03"/> ve Ronsin’in sesleri birdenbire kesilmiştir – seslerini kesmişlerdir, hem de bir daha konuşmamak üzere, çünkü beklenmedik bir anda Robespierre’in acımasız eli gırtlaklarına çökmüştür. Aşırı şiddet yanlıları ve aşırı ılımlılar arasında her zaman becerikli bir şekilde gidip gelen, kâh sağa, kâh sola yönelen bu ahlak kaplanı, birdenbire karanlıktan fırlayıp aşırı radikal biri oluvermiştir. Lyon’da<a id="GBS.0062.04"/> insanları toptan kurşuna dizen Fouché gibi, Nantes’ta acımasızca insanları nehirde boğduran Carrier’nin de Meclis’e hesap vermesini istiyordu; yakın adamı Saint-Just aracılığıyla vahşi Eulogius Schneider’i giyotine göndermiş, Fouché’nin taşrada ve Lyon’da oynanmasına zevkle izin verdiği ateist konulu tiyatro oyunlarının aptallık olduğunu açıklamış ve Paris’te oynatmamıştı. Huzursuzlaşan milletvekilleri<a id="GBS.0062.05"/> her zaman olduğu gibi ürkek ve itaatkâr bir şekilde söylediklerini onaylamışlardı.</p>
		<p>Fouché’yi eski korkusu sarmıştı: çoğunluğun yanında yer alamamak. Terör yanlıları öldürülmüştü – terörü devam ettirmenin ne anlamı vardı? En iyisi hemen ılımlıların safına geçmeli, o sıralar “Ilımlılar Mahkemesi” talep eden Danton ve Desmoulins’den yana olmalı, rüzgârın yeni yönüne göre hemen mantoyu çekmeli,<a id="GBS.0063.01"/> diye düşünür. Birdenbire 6 Şubat’ta toplu infazların durdurulması emrini verir, (yergi yazılarında çok ağır işlediğini iddia ettiği) giyotin ise tereddütle çalışmaya devam etmektedir, günde iki, en çok üç kelle uçmaktadır, geçmişte Brotteaux Ovası’nda yapılan ulusal şenliklerle karşılaştırıldığında, bu sayı gerçekten pek küçüktür. Buna karşın birdenbire tüm enerjisini radikallere, şenlikleri düzenleyenlere<a id="GBS.0063.02"/> ve emirlerini yerine getirenlere yöneltir, devrimci Saulus birdenbire hümanist Aziz Paulus<a class="si-noteref" epub:type="noteref" href="#f37" id="ref_f37">37</a> oluverir. Çarçabuk karşı tarafa geçer, Chalier’nin dostlarını “anarşistler ve isyanlar arenası” olarak nitelendirir ve birkaç düzine Devrim komitesini sert bir şekilde dağıtır. Tam o sırada çok garip bir şey olur: Korkutulmuş, ölesiye korkutulmuş Lyon halkı, kıyımların kahramanı Fouché’yi kurtarıcı olarak<a id="GBS.0063.03"/> görmeye başlar. Lyon’daki devrimciler ise mektup üzerine mektup yazıp öfkeyle onu ılımlı olmak, ihanet etmek ve “vatanseverlere baskı yapmak”la suçlarlar. Bu soğukkanlı dönüşler, hiçbir şeye aldırmadan herkesin gözleri önünde karşı tarafa geçişler, kazananların yanına kaçışlar, bütün bunlar Fouché’nin mücadelesinin sırrıdır. Onun hayatını kurtaran da işte bu sırlardır. İki yanlı oynar. Paris’tekiler<a id="GBS.0063.04"/> onu aşırı ılımlı olmakla mı suçladılar, o zaman binlerce mezarı ve Lyon kentinin yıkılmış binalarını gösterir. Kıyım yaptığı mı söyleniyor, o zaman da bu insanları, kendisini aşırı “ılımlı” davranmakla suçlayan Jakobenlere havale eder. Rüzgâr ne taraftan eserse, ona göre ya sağ cebinden acımasızlığı ile ilgili ya da sol cebinden insancıllığı ile ilgili bir kanıt çıkarır; şimdi istediği zaman<a id="GBS.0063.05"/> Lyon celladı ya da Lyon’un kurtarıcısı olarak ortaya çıkabilirdi. Gerçekten de bu el becerisi sayesinde yaptığı tüm katliamların sorumluluğunu ileride, kendisinden daha açık yürekli ve dürüst arkadaşı Collot d’Herbois’nın üzerine yıkmayı başarmıştır. Ancak bu şekilde sadece gelecek kuşakları kandırabilirdi: Kendi adamı Couthon’u Lyon’dan uzaklaştırdığını bir türlü affetmeyen can düşmanı Robespierre<a id="GBS.0064.01"/> ise acımasızca fırsat kolluyordu. Robespierre bu ikiyüzlü insanı Meclis’ten tanıyordu ve o sıralar fırtına öncesi kendini korumak isteyen Fouché’nin bütün dönekliklerini ve saf değiştirmelerini hiç kaçırmadan takip ediyordu. Kaldı ki Robespierre’in kuşkularının demir gibi pençeleri vardı, ondan kaçmak imkânsızdı. 12 Germinal<a class="si-noteref" epub:type="noteref" href="#f38" id="ref_f38">38</a> günü Kamu Güvenlik Komitesi’nde tehditkâr genelgenin çıkarılmasını,<a id="GBS.0064.02"/> Fouché’nin Paris’e çağrılmasını ve Lyon’daki olayların hesabını vermesini istedi. Üç ay boyunca mahkemede acımasızca yargıçlık yapmış olan Fouché, şimdi kendisi mahkeme önüne çıkmak zorundaydı.</p>
		<p>Mahkemeye neden mi çıkacaktı? Üç ay içinde iki bin Fransız’ı katlettiği için mi? Carrier’nin ve diğer kitle cellatlarının meslektaşı olduğu için mi? Hayır, Fouché’nin, insana küçük dilini yutturacak<a id="GBS.0064.03"/> kadar cüretkâr olan son dönekliği, onun politik dehasını tam olarak ortaya koymaktadır: Hayır, radikal <em>société populaire</em>’e<a class="si-noteref" epub:type="noteref" href="#f39" id="ref_f39">39</a> baskı uyguladığı ve bu katliamlardan sorumlu olan Jakoben vatanseverlerin peşini bırakmadığı için hesap vermek zorundaydı. “Lyon Kasabı”, iki bin insanı ölüme gönderen kişi itham edilmişti edilmesine ama –tarihin unutulmaz bir komedisiyle!– insanlığın tanıdığı en soylu suçlamayla:<a id="GBS.0064.04"/> aşırı insancıl olmakla.</p>
		<section class="si-footnotes" epub:type="footnotes">
			<aside class="si-footnote" epub:type="footnote" id="f26"><a class="si-backref" href="#ref_f26">26 .</a><span class="si-footnote-text"> Eski Yunanistan’daki Delphoi Tapınağı rahibesinin adından; Yunan mitolojisine göre, Apollon’un etkisiyle kehanette bulunan kadın. (Ç.N.)</span></aside>
			
			
			<aside class="si-footnote" epub:type="footnote" id="f27"><a class="si-backref" href="#ref_f27">27 .</a><span class="si-footnote-text"> Phorkys’in kızı olup üç Gorgo’dan biridir. Kafasında saç yerine yılanlar olan ve kendisine bakanları taşa çeviren Medusa, Gorgolar arasındaki tek ölümlüdür. Perseus tarafından kafası kesilerek öldürülür. (Ç.N.)</span></aside><div style="display:none;"><a id="GBS.0064.05"/></div>
			
			
			<aside class="si-footnote" epub:type="footnote" id="f28"><a class="si-backref" href="#ref_f28">28 .</a><span class="si-footnote-text"> Ortaçağ öncesinde ve ortaçağda Viking ve Germen tarihi ile folklorundaki azılı savaşçı. (Y.N.)</span></aside>
			
			
			<aside class="si-footnote" epub:type="footnote" id="f29"><a class="si-backref" href="#ref_f29">29 .</a><span class="si-footnote-text"> Burada kastedilen, iktidarda olanların muhalefeti sindirmek için hep onu yok etme yolunu seçtiğidir. Tarihte bu konudaki ilk örneği halifeler vermiştir. Aynı şekilde Barbarossa lakabıyla anılan Almanya İmparatoru I. Friedrich de, Papa III. Alexander’dan yana olanları,<div style="display:none;"><a id="GBS.0065.01"/></div> yani kendine muhalefet edenleri cezalandırmak için 1162’de Milano’yu barbarca yerle bir etmiştir. (Ç.N.)</span></aside>
			
			
			<aside class="si-footnote" epub:type="footnote" id="f30"><a class="si-backref" href="#ref_f30">30 .</a><span class="si-footnote-text"> Eski Yunan’da klasik tragedya üçlemesinin ardından izleyiciyi eğlendirip rahatlatmak amacıyla sunulan burlesk komedi. Tragedya yazarlarının yazdığı bu oyunlarda genellikle tragedyada konu olan bir efsane kahramanı yer alırdı. Satyr oyunu bir mitolojik öykünün parodisi ya da<div style="display:none;"><a id="GBS.0065.02"/></div> fars biçiminde gelişirdi. (Ç.N.)</span></aside>
			
			
			<aside class="si-footnote" epub:type="footnote" id="f31"><a class="si-backref" href="#ref_f31">31 .</a><span class="si-footnote-text"> (Fr.) Kurtarıcı tanrı onlar için ölür. (Y.N.)</span></aside>
			
			
			<aside class="si-footnote" epub:type="footnote" id="f32"><a class="si-backref" href="#ref_f32">32 .</a><span class="si-footnote-text"> Paris’te 23 Ağustos 1572’de Huguenotlara karşı başlatılan kıyım. Aziz Bartolomeus Yortusu Kıyımı adıyla da bilinir. XVI. yüzyıl sonunda bütün Fransa’da Katoliklerle Huguenotlar arasındaki içsavaşlar sırasında çıkan olaylardan biridir. (Ç.N.)</span></aside>
			
			
			<aside class="si-footnote" epub:type="footnote" id="f33"><a class="si-backref" href="#ref_f33">33 .</a><span class="si-footnote-text"> (Fr.) Adalet. (Ç.N.)</span></aside>
			
	<div style="display:none;"><a id="GBS.0065.03"/></div>		
			<aside class="si-footnote" epub:type="footnote" id="f34"><a class="si-backref" href="#ref_f34">34 .</a><span class="si-footnote-text"> (Fr.) Yıkım. (Ç.N.)</span></aside>
			
			
			<aside class="si-footnote" epub:type="footnote" id="f35"><a class="si-backref" href="#ref_f35">35 .</a><span class="si-footnote-text"> (Fr.) Erzak. (Ç.N.)</span></aside>
			
			
			<aside class="si-footnote" epub:type="footnote" id="f36"><a class="si-backref" href="#ref_f36">36 .</a><span class="si-footnote-text"> Herostat ya da Herostratus. Adının ün kazanması için memleketindeki Artemis Tapınağı’nı yakan bir Efesli. Almanca’da Herostat, ün kazanma hırsıyla suç işleyen kişi anlamına gelmektedir. (Ç.N.)</span></aside>
			
			
			<aside class="si-footnote" epub:type="footnote" id="f37"><a class="si-backref" href="#ref_f37">37 .</a><span class="si-footnote-text"> Yahudi’yken ilk Hıristiyanlara zulüm yapması ile tanınan Tarsuslu Saul, Hıristiyanları katletmek için Şam’a<div style="display:none;"><a id="GBS.0065.04"/></div> giderken yolda Hz. İsa’nın görüntüsüyle karşılaşınca tövbe etti ve önce Hıristiyan, sonra da Hz. İsa’nın havarilerinden biri olarak Paulus adını aldı. Hz. İsa’nın ölümünden sonra onun öğretisini benimseyen ve Hıristiyanlığın bir Yahudi mezhebi olmaktan çıkıp bir dünya dinine dönüşmesine önemli katkısı olmuştur. (Ç.N.)</span></aside>
			
			
			<aside class="si-footnote" epub:type="footnote" id="f38"><a class="si-backref" href="#ref_f38">38 .</a><span class="si-footnote-text"> Fransız Devrimi takviminde 1 Nisan’a denk düşen gün. (Y.N.)</span></aside><div style="display:none;"><a id="GBS.0065.05"/></div>
			
			
			<aside class="si-footnote" epub:type="footnote" id="f39"><a class="si-backref" href="#ref_f39">39 .</a><span class="si-footnote-text"> (Fr.) Halk topluluğu. (Ç.N.)</span></aside>
		</section>
	</section>
<div style="display:none;"><a id="GBS.0065.06"/></div></body>
</html>