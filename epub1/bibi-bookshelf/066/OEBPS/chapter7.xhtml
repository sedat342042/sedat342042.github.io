<?xml version="1.0" encoding="UTF-8" standalone="no"?><html xmlns="http://www.w3.org/1999/xhtml">
<head>
	<title>Joseph Fouche</title>
	<link href="main.css" rel="stylesheet" type="text/css"/>
<meta name="Adept.resource" value="urn:uuid:23bf8772-c1bc-6f88-8644-124839339a58"/>
</head>
<body xmlns:epub="http://www.idpf.org/2007/ops" class="chapter" epub:type="chapter"><div style="display:none;"><a id="GBS.0185.01"/></div>
	<section class="container">
		<h1>7</h1>
		<h1 class="lvl1">Zorunlu Emeklilik</h1>
		<h1 class="punto">1810-1815</h1>
		<p>Joseph Fouché’nin üçüncü sürgünü başlamıştır. Aix’deki muhteşem şatosunda görevinden uzaklaştırılan Devlet Bakanı Otranto Dükü, bağımsız bir prens gibi yaşamaktadır. Artık elli iki yaşındadır, siyasi hayatın tüm gerginliklerini, oyunlarını, başarılarını ve başarısızlıklarını, yazgının dalgaları arasında o sonu gelmez iniş çıkışları, değişimleri düşüşe kadar<a id="GBS.0185.02"/> yaşamıştır. Güçlülerin lütuflarını da görmüştür, terk edilmişliğin çaresizliğini de; nefret edilmiş, onurlandırılmış, aşağılanmıştır – şimdi ise dük, senatör, ekselans, devlet bakanı, devlet danışmanı, milyoner biri olarak artık altın kumsalında dinlenebilir, kendi isteklerinden başka hiç kimsenin kulu kölesi olmadan yaşayabilirdi. Yaldızlı makam arabasına oturup gezintiye çıkıyor, eyaletindeki<a id="GBS.0185.03"/> insanların kendisine gösterdikleri saygıları kabul ediyor, gizlice kulağına fısıldananlardan Paris’te kendisine sempati beslendiğini dinliyordu; her gün aptal memurlarla ve despot bir hükümdarın emirleriyle uğraşmaktan kurtulmuştu. Memnun haline bakılırsa, Otranto Dükü kendini <em>procul negotiis</em><a class="si-noteref" epub:type="noteref" href="#f81" id="ref_f81">81</a> hissetmekteydi. Ancak bu memnuniyetinin bir aldatmaca olduğunu (çok kuşkuyla karşılanması gereken, ancak<a id="GBS.0185.04"/> bu bölümün tamamen gerçek olduğu) anılarında<a class="si-noteref" epub:type="noteref" href="#f82" id="ref_f82">82</a> anlattıkları ele vermektedir: “Her şey ve herkes hakkında olan biteni öğrenme alışkanlığım öyle içime işlemiş ki, rahat ancak tekdüze olan sürgün hayatımın can sıkıcı atmosferinde bunu çok daha iyi hissettim.” Kaldı ki <em>charme de sa retraite</em><a class="si-noteref" epub:type="noteref" href="#f83" id="ref_f83">83</a> bu emekliliğin mutluluğu, Provence’ın yumuşak doğası değil, büyük kent hakkında aldığı haberlerdir. “Güvenilir<a id="GBS.0185.05"/> arkadaşlarım ve sadık habercilerimin yardımlarıyla Paris’ten gelen düzenli haberleri doğrulayan ve tamamlayan gizli bir mektuplaşmaya başladım. Kısacası Aix’de gizli polis örgütümü kurmuştum.” Rahatlıktan hoşlanmayan Fouché, görev olarak yaptığı şeyin elinden alınmasından sonra, bu defa aynı şeyi kendi zevki için yapıyordu ve artık bakanlığa girmese de, yabancıların gözüyle de olsa anahtar deliklerinden<a id="GBS.0186.01"/> bakmak, yabancıların kulaklarıyla da olsa görüşmelerden bilgi almak ve dahası dünya tarihinin masasında yeniden yer alması için bir fırsat çıkacak mı, bunu öğrenmeye çalışmak hoşuna gidiyordu.</p>
		<p>Ancak uzun bir süre daha dışarıda kalması gerekiyordu Otranto Dükü’nün; çünkü Napoléon’un ona ihtiyacı yoktu. Napoléon gücünün doruğundaydı, bütün Avrupa’yı dize getirmişti, Avusturya imparatorunun damadı,<a id="GBS.0186.02"/> Roma kralının babasıydı – en büyük arzusunu geçekleştirmişti. Bütün Alman ve İtalyan prensler kendilerine taç ve taht lütfettiği için ona yaltaklanmaktaydılar; artık tek ve son düşmanı olan İngiltere bile düşmek ve onun eline geçmek üzereydi. Bu adam o kadar güçlenmişti ki, Joseph Fouché gibi atik, ancak güvenilir olmayan bir yardımcıyı elinin tersiyle itebilirdi; sakin ve rahat bir şekilde<a id="GBS.0186.03"/> düşünmek için bol bol zamanının olduğu şu günlerde Sayın Dük, güçlülerin en güçlüsü olan bu adamla boy ölçüşmeye kalkmasının çılgın bir cüretkârlık olduğunu ancak kavrayabilmişti. Nefretini bile çok görmüştü İmparator ona – yazgısının çıkarttığı en tepeden aşağıya yuvarlanan, dişli böceğin varlığını çoktan unutmuştu. Onun için artık Fouché diye biri yoktu. Makamından indirdiği Fouché’nin Paris’ten<a id="GBS.0186.04"/> sadece iki saat uzakta olan Ferrières’deki şatosuna dönmesine izin vermesi, Napoléon’un artık onu saymadığının ve ondan artık hiç korkmadığının göstergesiydi. Tabii ki İmparator onun daha fazla yaklaşmasına izin vermezdi, İmparator’a kafa tutmuş bu adamın Paris ve Tuileries’ye girmesi yasaktı.</p>
		<p>Geçen bu iki yıl içinde Joseph Fouché saraya sadece bir kez çağırılır. Napoléon, Rusya’ya açacağı<a id="GBS.0186.05"/> savaşın hazırlıklarını yapmaktadır: Bir defaya mahsus olmak üzere, herkesin karşı olduğu böyle bir savaş hakkında, Fouché de görüşünü açıklayacaktır. Fouché eğer söyledikleri ciddiye alınacaksa, şiddetle böyle bir şeyden kaçınılmasını önerir, hatta anılarındaki (değiştirmediyse eğer) bir örneği verir; fakat Napoléon sadece kendi isteğinin onaylandığını duymak ister. Ona göre kendisini savaştan vazgeçirmek<a id="GBS.0187.01"/> isteyen, onun büyüklüğünden şüphe etmektedir. Böylece Fouché soğuk bir şekilde şatosuna, miskin sürgününe geri gönderilir, bu arada İmparator altı yüz bin askeriyle en cüretkâr, en çılgın eylemine, Moskova Seferi’ne başlar.</p>
		<p class="lvl1">Joseph Fouché’nin garip ve değişimlerle dolu yaşamının tuhaf bir ritmi vardır. Yükseldiğinde her şeyin üstesinden gelir, düştüğünde kaderi ona karşı olur. Örneğin şimdi,<a id="GBS.0187.02"/> olayların çok uzağındaki şatosunda kederli ve acılı bir şekilde sıkıntıların gölgesinde, bomboş bir hayat sürdüğü, yaşadığı hayal kırıkları nedeniyle ruhunun destek aradığı, sadık birkaç söze, tatlı bir teselliye ihtiyaç duyduğu sıralar yirmi yıl boyunca sevgi ve sabırla yanında olan, tüm tehlikeli yolculuklarında kendisine desteğiyle eşlik eden eşini kaybeder. İlk sürgün yıllarında, o daracık çatı<a id="GBS.0187.03"/> katındaki evinde her şeyden çok sevdiği iki çocuğunu kaybetmişti, üçüncü sürgününde ise karısını. Böyle bir kayıp, duygusuz gibi görünen bu adamı derinden yaralar. Çünkü her ne kadar hiçbir partiye ve fikre sadık kalmamış, sürekli döneklik etmiş olsa da, içine kapanık biri olan bu adam, çirkin karısına daima sadık kalmış, ona iyi bir eş, çocuklarına şefkatli bir baba olmuştur; çalışma odasına kapanıp<a id="GBS.0187.04"/> kalan insanlara özgü cansız görünümünün arkasında sinirli, entrikacı bir düşünce cambazını gizlediği gibi, tehlikeli ve güvenilmez kişiliğinin arkasında da sadık bir burjuvayı, taşralı bir Fransız ev erkeğini, kendini sadece dar aile çevresinde güvenli ve mutlu hisseden yalnız bir adamı gizlemekteydi. Bu düzenbaz diplomat, yüreğinin derinliklerinde gizlediği iyilik ve doğruluk adına ne varsa,<a id="GBS.0187.05"/> hepsini gizlice ve sessizce, sadece kocası için yaşayan, saray eğlencelerine, resmî yemeklere ve kabullere katılmayan, kocasının tehlikeli oyunlarına asla karışmayan karısına aktarmıştı. Özel hayatının girilemeyen bu alanında, Fouché’nin şimşek gibi, kumarbaz gibi değişken siyasi yaşamının yükünü boşalttığı böylesine bir denge saklıydı; işte bu denge, yardıma en çok ihtiyaç duyduğu şu sıralar bozulmuştu.<a id="GBS.0188.01"/> Bu taş gibi soğuk adamın ilk kez gerçek bir sarsıntı yaşadığı hissediliyor, mektuplarında ilk kez sıcak, gerçek ve insancıl bir üslup fark ediliyordu. Halefi Rovigo Dükü’nün yarı deli birini, komik bir hükümet devirme eyleminden sonra tüm Paris’in kahkahaları arasında hapse atma gibi çılgınca bir aptallığından sonra, bir arkadaşı Polis Bakanlığı’na gelmesi için ısrar ettiğinde, siyaset<a id="GBS.0188.02"/> dünyasına her türlü geri dönüşü reddeder: “Benim yüreğim insanların bu tür deliliklerinin hepsine kapalıdır. Benim için gücün hiçbir çekiciliği kalmadı, huzur benim şu anki durumuma en uygun şey olmasının yanı sıra, tek gerekli şeydir. Resmî işler benim için gürültü, karışıklık ve tehlike ifade ediyor.” Bu akıllı kişinin ilk kez acıdan ders alarak gerçekten de akıllandığı görülmekteydi. Bitmek tükenmek<a id="GBS.0188.03"/> bilmeyen anlamsız hırslarla geçen yıllardan ve yirmi güzel yılı geçirdiği hayat arkadaşının ölümünden sonra, yaşlanmakta olan Fouché ruhsal açıdan bir rahatlamaya, derin bir huzura ihtiyaç duymaktaydı. Entrikalardan duyduğu tüm zevk ateşi bir daha yanmamak üzere sönmüştü, görünen o ki, çok şey yapmış ve hiç huzur bulamamış bu ruhta iktidar isteği sonunda, en sonunda kırılmıştı.</p>
		<p>Ama trajik ironi!<a id="GBS.0188.04"/> Hiçbir zaman yerinde duramayan Fouché’nin ilk defa makam değil de, huzur istediği bir zamanda rakibi Napoléon onu zorla göreve çağırır.</p>
		<p class="lvl1">Napoléon sevdiği, yakınlık duyduğu, güvendiği için çağırmaz Fouché’yi göreve bir kez daha, aksine kuşkudan, ani gelen güvensizlikten çağırır. İlk kez yenilmiş olarak ülkesine dönmektedir İmparator. Ordusunun başında, atının üzerinde, sancağı dalgalandıra dalgalandıra<a id="GBS.0188.05"/> girmez Paris’in kapısından, aksine tanınmamak için kürkünün yakasını çenesine kadar kaldırmış bir halde, gece yarısı girer. Yarattığı müthiş ordusu Rusya’nın karında donmuş ve yenilmezlik pırıltısı tüm dostlarını uzaklaştırmıştır. Daha dün, önceki gün önünde iki büklüm olan, yerlere kadar eğilen imparatorlar ve krallar, yenilen İmparator’un karşısında inanılmaz bir hızla onurlu olduklarını<a id="GBS.0189.01"/> hatırlayıvermişlerdi. Silahlar içinde bir dünya, sert efendisinin karşısına dikilmişti. Rusya’dan Kazak atlılar yaklaşmaktaydı, İsveç’ten eski rakibi Bernadotte, düşmanı olarak ortaya çıkmış, kayınpederi İmparator Franz, Bohemya’da silahlanmaya başlamış, yağma edilmiş, kul haline getirilmiş Prusya kin dolu bir coşkuyla baş kaldırmıştı – hiç düşünülmeden yapılmış savaşların nifak tohumları, yakılmış,<a id="GBS.0189.02"/> altüst edilmiş ve acılara boğulmuş Avrupa’nın toprağından fışkırmıştı ve o yılın sonbaharında Leipzig tarlalarında olgunlaşacaktı. Tüm dünyaya hâkim olmak isteyen insanın on yıl boyunca kurmaya çalıştığı dev yapı, her yanından sarsılmakta ve çatırdamaktaydı; İspanya’dan, Vestfalya’dan, Hollanda’dan ve İtalya’dan kovulan Bonaparte’ın erkek kardeşleri kaçmaya başlamışlardı. Napoléon’un artık<a id="GBS.0189.03"/> tüm enerjisini toplaması geriyordu. Muhteşem ve her şeyi gören bakışlarıyla on kat bir iş gücüyle son savaş için tüm hazırlıkları yapmaya başladı. Fransa’da çanta taşıyabilecek, ata binebilecek herkes toplandı; her yerdeki, İspanya’daki, İtalya’daki birlikler, Rus kışının bozgununu dengelemek için geri çağrıldı. Gece gündüz binlerce insan fabrikalarda kılıç ve top imal etti, gizli hazinelerdeki altınlardan<a id="GBS.0189.04"/> para yapıldı, Tuileries Sarayı’nın gizli hazine dairelerindeki her şey toplandı, kaleler onarıldı, doğudan ve batıdan ordular ağır adımlarla Leipzig’e doğru ilerlerken her yönden diplomatik ağlar kuruldu. Hiçbir yerde zayıf ve güvensiz bir yer bırakılmadı. Fransa’yı çevreleyecek bu tel örgünün hiçbir yerinde tek bir delik bırakılmadı; her olasılık iyice gözden geçirildi, ön cephenin olduğu<a id="GBS.0189.05"/> gibi arka cephenin de güvenli olmasına dikkat edildi. Çünkü Rusya Seferi’nde olduğu gibi bir deli, kötü niyetli biri, halkın Napoléon’a güvenini sarsmamalı, her şeyi altüst etmemeliydi. Güvenilmeyen kimse kalmamalıydı geride, tehlikeli tüm insanlar göz hapsinde tutulmalıydı.</p>
		<p>İmparator bu son savaşta her güç faktörünü, her olasılığı, mümkün olan her tehlikeyi hesap eder. Bu nedenle tehlikeli<a id="GBS.0190.01"/> olabilecek birini daha, Joseph Fouché’yi de hesap eder. Görüldüğü gibi İmparator onu unutmamıştı, sadece kendisi güçlü olduğu sürece onu küçük görmüştü. Şimdi ise Napoléon, hiç de emin olmadığı şu sıralar, kendini yine emniyete almak zorundaydı. Hiçbir düşmanını arkasında, Paris’te bırakmamalıydı. Böylece Napoléon, Fouché’yi dostlarından saymadığı için kararını verdi: Fouché Paris’ten gitmeliydi.</p><div style="display:none;"><a id="GBS.0190.02"/></div>
		<p>Kuşkusuz Fouché’yi, bu yerinde duramayan, entrikacı ruhu dolap çevirmemesi için tutuklattırıp hapse attırmak için elinde geçerli bir nedeni yoktu. Fakat serbest de kalmaması gerekiyordu. Bu nedenle en iyisi dolap çevirmeyi seven ellerinin sıkı sıkıya bağlanacağı, Paris’ten mümkün olduğunca uzak bir yerde bir makam vermekti. İşlerin yoğunluğu ve savaş hazırlıklarının hengâmesi arasında Dresden’deki<a id="GBS.0190.03"/> karargâhtan hem saygın görünen hem de güvenli olan bir makam aranır, ama nafile; böyle bir makam öyle kolayca bulunacak gibi değildir. Fakat Napoléon, Fouché’yi Paris’ten uzaklaştırma konusunda ısrarlıydı. Böylece Fouché için bir iş bulunamayınca, var olmayan bir makam uyduruldu: Prusya’daki işgal bölgelerinin yönetimi. Güzel bir iş, onurlu, birinci sınıf bir makam kuşkusuz, ancak “eğer” sözcüğüne<a id="GBS.0190.04"/> bağlı olmak gibi küçük bir hatası vardı, yani Fouché’nin bu makamda görev yapması, Napoléon’un Prusya’yı işgal etmesine bağlıydı. Ancak savaş olayları, bunun böyle olmayacağını gösteriyordu; çünkü Blücher, İmparator’u Saksonya kanadında iyice bastırıyordu, bu nedenle Napoléon’un 10 Mayıs’ta Otranto Dükü’ne yazdığı şu satırlar, olmayan bir görevin verildiğini gösteriyordu: “Prusya Kralı’nın<a id="GBS.0190.05"/> topraklarına girdiğimde, bu ülkenin yönetiminin en tepesinde görevlendirmek için sizi çağırtacağım. Bu konu hakkında Paris’te konuşulmasını istemiyorum. Gerçekte burada, benim yanımda olduğunuz sırada sanki çiftliğinize çekiliyormuşsunuz süsünü vermelisiniz. Bu yolculuktan sadece İmparatoriçe’nin haberi olacak. Yakında bana hizmet edeceğiniz ve bağlılığınızı kanıtlayabileceğiniz için mutluyum.” İmparator,<a id="GBS.0191.01"/> Joseph Fouché’nin özellikle de “bağlılığı”na inanmadığı için böyle yazmıştı. Efendisinin içindeki nefreti fark eden Otranto Dükü, isteksiz ve kuşkulu bir halde hemen Dresden’e doğru yola çıkar. “İmparator’un benim Paris’te kalmamdan korktuğu ve beni elinin altında tutmak için yanına çağırdığının farkındayım,” diye yazar anılarında. Bu nedenle, Prusya’nın müstakbel yöneticisi Dresden’e gitmekte<a id="GBS.0191.02"/> pek acele etmez, çünkü gerçekte devlete danışmanlık yapmasını değil, ellerini bağlamak istediklerini bilir. 29 Mayıs’ta oraya vardığında İmparator’un ilk sözleri, “Geciktiniz Sayın Dük,” olur.</p>
		<p>Fouché’nin Prusya Hükümeti’nde görev alacağı gibi komik bir bahaneden hiç söz açılmaz Dresden’de, bu tür şakalar yapılamayacak kadar ciddileşmiştir zaman. Ancak şimdi Fouché’nin eli kolu bağlanmıştır<a id="GBS.0191.03"/> ve şans eseri, onu olaylardan iyice uzağa bir yere göndermek için yeni bir görev bulunmuştur, daha önceki gibi bilinmeyen bir yerde, ayda falan değil, ama yine de Paris’ten kilometrelerce uzakta bir yerde: Illyria valiliği. Napoléon’un eski arkadaşı bu eyaleti yöneten General Junot birdenbire çıldırmıştır, yani dizginlenemeyen Fouché için bir hücre bulunmuştur. İmparator gizleyemediği alaycı bir gülümsemeyle<a id="GBS.0191.04"/> Fouché’ye kısa süre yapacağı bu görevi bildirir, Fouché her zaman olduğu gibi itiraz etmeden, itaatkâr bir şekilde boyun eğer ve hemen yola çıkmak için hazır olduğunu söyler.</p>
		<p class="lvl1">Illyria adı bir opereti çağrıştırıyor, gerçekten de zoraki yapılan son barışta Friuli, Carinthia, Dalmaçya, İstirya ve Trieste’den yamalı bir devlet oluşturulmuştu. Birlik fikri, anlamı ve hedefi olmayan, küçük çiftçilerin<a id="GBS.0191.05"/> yaşadığı küçük Laibach’ın başkent olduğu, ne olduğu belirsiz, yaşama gücünden yoksun, iktidar hırsı ve kör diplomasinin sarhoş ettiği garip bir varlık. Fouché burada hemen hemen boş bir hazine, birkaç düzine sıkıcı memur, çok az sayıda asker ve Fransızların gitmesini bekleyen bir halkla karşılaşır. Bu çarçabuk oluşturulmuş suni devletin çatısı, her taraftan çökmeye başlamıştır, birkaç top atışı<a id="GBS.0192.01"/> bu sallanan yapıyı tamamen çökertmeye yeterdi. Bu topları kısa süre sonra damadına karşı Napoléon’un kayınpederi İmparator Franz ateşler ve Illyria’nın ihtişamı bir anda sona erer. Fouché, çoğu Hırvatlardan oluşan ve daha ilk atışta arkadaşlarının tarafına geçecek olan birkaç askeriyle ciddi ciddi karşı koymayı düşünmez. Bu nedenle aslında daha ilk günden itibaren geri çekilme için hazırlıklar<a id="GBS.0192.02"/> yapmaktadır, ancak bu hazırlıklarını gizlemek, sıkıntısı olmayan bir yönetici süsü vermek için balolar ve davetler düzenler, geceleri kasaları, hükümet evraklarını gizlice Trieste’ye taşırken, gündüzleri birliklere gösterişli geçit resmi yaptırır. Yönetici ve sorumlu kişi olarak başarısı, dikkatli ve adım adım, olabildiğince az kayıpla ülkeyi boşaltmakla sınırlı kalır ve bu stratejik geri çekilmeyi<a id="GBS.0192.03"/> soğukkanlılığı, çabuk karar veren enerjik yapısıyla ustaca başarır. Adım adım ve kayıp vermeden geri çekilir, Laibach’tan Görz’e, Görz’ten Trieste’ye, Trieste’den Venedik’e; neredeyse tüm memurlarını, devlet kasasını ve çok değerli materyalleri kısa süre görev yaptığı Illyria’dan geri çeker. Ancak hiçbir değeri olmayan bu eyalet kaybedilse ne çıkardı ki? Çünkü aynı günlerde Napoléon bu savaşlardaki<a id="GBS.0192.04"/> büyük muharebelerinin en önemli ve en sonuncusu olan Leipzig Meydan Savaşı’nı ve onunla birlikte dünya egemenliğini kaybeder.</p>
		<p class="lvl1">Joseph Fouché kendisine verilen görevden kurtulmuştur, hem de kusursuz ve şerefli bir şekilde. Şimdi yönetilecek Illyria kalmadığı için kendini yine özgür hissetmekte ve doğal olarak Paris’e dönmek istemektedir. Fakat Napoléon’un isteği bu değildir. Hiçbir şekilde Fouché’nin<a id="GBS.0192.05"/> Paris’e dönmesine izin veremezdi. “Fouché, şu anki koşullar altında Paris’e gitmesine izin verilemeyecek bir kişidir.” Napoléon’un Dresden’de söylediği bu sözler, Leipzig’den sonra iki kat, yedi kat daha geçerli olmuştur. Fouché uzaklaştırılmalıdır, ne olursa olsun uzaklaştırılmalıdır. Sayıca kendilerinden beş kat daha üstün düşmana karşı olağanüstü savunma yaparken bile İmparator, rahat<a id="GBS.0193.01"/> durmayan bu adama bir başka görev vermeyi, savaş boyunca onu zararsız hale getirmeyi düşünür. Kaşınan parmaklarıyla Paris’i karıştırmaması için diplomasi ve entrika yapabileceği olanak verilir eline. Böylece Napoléon onu önce Napoli’ye (Napoli çok uzaktır) gitmekle görevlendirir, imparatorluktan çok kendi krallığından endişelenen kız kardeşinin kocası Napoli Kralı Murat’ya sorumluluğunu hatırlatması<a id="GBS.0193.02"/> ve ordusuyla İmparator’a yardıma gelmesini sağlaması için. Fouché’nin bu görevi nasıl yerine getirdiği –Napoléon’un eski süvari generalini gerçekten de sadakat için ikna etmek mi istedi, yoksa onun Napoléon’dan ayrılmasını mı destekledi– konusu tarihte açıklığa kavuşmamıştır. Ne olursa olsun, İmparator asıl amacına ulaşmış, Fouché’yi dört ay boyunca Alpler’in öte yanında, sonu gelmeyen görüşmeleri<a id="GBS.0193.03"/> yapmak üzere binlerce mil uzakta tutabilmiştir. Avusturyalılar, Prusyalılar ve İngilizler çoktan Paris’e doğru ilerlerken, Fouché sürekli amaçsız bir şekilde Roma, Floransa ve Napoli arasında, Lucca ve Cenova arasında gidip gelmek, yine çözülemeyen bir görev için zamanını ve enerjisini boşa harcamak zorunda kalır. Çünkü burada da Avusturyalılar hiç durmadan ilerlemektedirler; Illyria’dan sonra<a id="GBS.0193.04"/> İtalya da, ona gösterilen ikinci ülke de elden gitmektedir. Sonunda mart ayı başında İmparator Napoléon’un elinde, bu yerinde duramayan adamı göndereceği bir ülke kalmamıştır, ayrıca kendi Fransası’nda da yasak edeceği ve emredeceği bir şey kalmamıştır artık. Bu nedenle 11 Mart’ta Joseph Fouché, Alpler üzerinden ülkesine geri döner, İmparator’un dâhice öngörüsü sayesinde Fransa içinde dönen her türlü<a id="GBS.0193.05"/> politik dolaplardan dört ay boyunca uzak tutulmuştur. Sonunda zincirlerden kurtulduğunda, tamı tamına dört gün gecikmiştir.</p>
		<p class="lvl1">Fouché, Lyon’da üç imparatorun birliklerinin Paris’e yürüdüğünü öğrenir. Demek ki birkaç gün sonra Napoléon tahttan indirilecek ve yeni bir hükümet kurulacaktı. Doğal olarak “<em>d’avoir</em> <em>la main dans la pâte”</em><a class="si-noteref" epub:type="noteref" href="#f84" id="ref_f84">84</a> politikaya parmağını sokarak en olgun üzümleri çekip çıkarmak<a id="GBS.0194.01"/> arzusuyla sabırsızlanmaktaydı. Ancak Paris’e giden yol, ilerleyen birlikler tarafından çoktan kapatılmıştı; Fouché, Toulouse ve Limoges üzerinden geçen uzun yolu tercih etmek zorundaydı; sonunda 8 Nisan’da arabası Paris’e varır. Daha ilk bakışta durumu anlar. Sona kalan donakalmıştır. Tüm gizli oyunlarını ve entrikalarını önceden fark eden Napoléon, bulanık suda avlayacak bir şey kalmayıncaya kadar<a id="GBS.0194.02"/> onu Paris’ten uzakta tutarak intikamını almıştı. Şimdi ise Paris tümüyle teslim olmuştu. Napoléon düşürülmüş, XVIII. Louis kral olmuş ve yeni hükümet Talleyrand’ın önderliğinde tam sayıyla kurulmuştu. Bu kahrolası topal tam zamanında orada olmuş ve Fouché’den daha hızlı saf değiştirmişti. Rus Çarı, Talleyrand’ın evine yerleşmiş, yeni Kral ona güvendiğini kanıtlayarak şımartmıştı, onun istediği gibi<a id="GBS.0194.03"/> tüm bakanlıkları doldurmuş ve o sıralar anlamsız ve amaçsız bir şekilde Illyria’yı yönetmek ve İtalya’da oradan oraya diplomasi trafiği ile meşgul olan Otranto Dükü için boş bir bakanlık bırakmamıştı. Hiç kimse onu beklememiş, hiç kimse onu düşünmemiş, kimse ondan bir şey istememiş, kimse onun önerilerini ve yardımını arzu etmemişti. Yaşamı boyunca birçok kez olduğu gibi, bir kez daha işi bitmiş<a id="GBS.0194.04"/> bir adamdır şimdi Joseph Fouché.</p>
		<p>Napoléon’un en büyük rakibi olan kendisi gibi bir insanın umursamazca bir kenara itildiğine uzun süre inanmak istemez. Açıkça ya da gizli gizli hizmete hazır olduğunu söyler; kâh Talleyrand’ın kabul salonunda, kâh İngiliz elçisinin yanında, kâh Kral’ın erkek kardeşinin yanında, kâh senatonun toplantı salonunda, kısacası her yerdedir. Ancak kimse ona kulak asmaz.<a id="GBS.0194.05"/> Napoléon’a bir mektup yazar ve Amerika’ya göç etmesini önerir ve aynı mektubun bir kopyasını Kral XVIII. Louis’ye gönderir, ona yaltaklanmak için. Ancak cevap alamaz. Bakanlığa dilekçe yazıp konumuna uygun bir görev ister – bakanlar onu nazik, ancak soğuk bir şekilde karşılarlar, fakat görev vermezler. Araya sözü geçer kadınlar koyar ve bir zamanlar koruduğu insanların desteğiyle bir şeyler yapmaya<a id="GBS.0195.01"/> çalışır ancak nafile, politikanın en bağışlanmaz hatasını yapmış, geç gelmiştir. Bütün makamlar doldurulmuştur ve makam sahibi hiç kimse Otranto Dükü’ne iyilik olsun diye kalkıp yerini vermek istememektedir. Bu nedenle hırslı bir insan olan Fouché’nin eşyalarını toplayıp Ferrières’deki şatosuna dönmekten başka yapacağı bir şey kalmamıştır. Karısı öldüğü için sadece tek bir yardımcısı kalmıştır:<a id="GBS.0195.02"/> Bu yardımcı zamandır, zaman Fouché’ye hep yardım etmişti, şimdi de edecekti.</p>
		<p class="lvl1">Gerçekten de zaman ona bu kez de yardım eder. Kısa bir süre sonra Fouché yine havada barut kokusu sezer. İnsanın kulakları iyi olursa, ta Ferrières’den bile tahtın çatırdadığını duyar. Yeni Kral XVIII. Louis hata üzerine hata yapmaktaydı. Devrim’i yok saymaktan hoşlanıyor ve yirmi yıllık burjuva egemenliğinden sonra<a id="GBS.0195.03"/> Fransa’nın, yirmi soylu aileye boyun eğmeyeceğini unutuyordu. Maaşları yarıya indirilen ve bu küçük Kral’ın aşağılayıcı cimriliği karşısında hoşnutsuz bir şekilde homurdanan subay ve general sınıfının yaratabileceği tehlikeyi de küçümsüyordu. Evet, hatta Napoléon geri gelirse, yine o güzel muhteşem savaşların başlayacağını, yine ülkeler yağmalamak için saldıracaklarını, kariyer yapacaklarını ve<a id="GBS.0195.04"/> dizginleri yine ellerine alacaklarını düşünmekteydi bu asker sınıfı. Derken garnizonlar arasında gizli gizli haberler gelip giderken, ordu içinde de yavaş yavaş bir darbe hazırlığı başlamıştı ve kendi yarattığı eser olan polis örgütüyle göbek bağını koparmamış olan Fouché, olaylara kulak kabartıp dinler ve düşünür. İyi kalpli Kral, Otranto Dükü’nü Polis Bakanlığı’na getirmiş olsa, her şeyden haberdar<a id="GBS.0195.05"/> olacaktı, diye içinden de kıs kıs güler. Fakat bu yaltakçı saray takımını niye uyarsın ki? Şimdiye kadar Fouché’yi yön değiştiren rüzgâr, baştakilerin devrilmesi yukarıya çıkarmıştı. Bu nedenle Fouché şimdilik sessiz kalır, bir köşeye çekilir, hiç hareket etmez, maça hazırlanan bir güreşçi gibi derin bir soluk alır.</p>
		<p class="lvl1">5 Mart 1815’te Tuileries Sarayı’nı şaşkına çeviren kasırga gibi bir haber gelir,<a id="GBS.0196.01"/> Napoléon, Elba Adası’ndan kaçmış ve altı yüz adamıyla 1 Mart’ta Fréjus’ye varmıştır. Gülümseyerek ve aşağılayarak dinler Kral’ın adamları bu haberi. O kadar çok büyütülen Napoléon’un aklının pek yerinde olmadığını söylemişlerdi zaten. Altı yüz bin adamla –vay canına, gerçekten gülünecek bir şey!– bu deli bütün bir ordunun ve Avrupa’nın arkasında olduğu Kral’a karşı savaşmak mı istiyordu? Heyecanlanmanın,<a id="GBS.0196.02"/> endişelenmenin gereği yoktu – bir avuç jandarmayla bu zavallı maceracı etkisiz hale getirebilirdi. Napoléon’un silah arkadaşı Mareşal Ney’e, onu yakalama emri verilir. O da Kral’a, huzur bozucu Napoléon’u yakalamakla kalmayıp onu “demir bir kafes içinde ülkede dolaştıracağına” dair büyük laflar eder. XVIII. Louis ve sadık adamları kaygısız bir şekilde dolaşırlar, en azından ilk sekiz<a id="GBS.0196.03"/> gün ve <em>Moniteur </em>bütün bu olayı sürekli alaycı bir dille aktarır. Ancak kısa bir süre sonra nahoş haberlerin sayısı artar. Napoléon hiçbir yerde dirençle karşılaşmaz. Kendisine karşı gönderilen her askerî birlik, ona engel olmadığı gibi ordusuna katılır ve başlangıçta küçücük olan ordusu güçlenir; Napoléon’u yakalayıp demir kafese koyacağını söyleyen Mareşal Ney bile taraf değiştirerek eski efendisine<a id="GBS.0196.04"/> koşar. Napoléon artık Grenoble’a girmiştir, sonra da Lyon’a – bir hafta daha, ondan sonra öngörüsü gerçekleşmiş olacak, imparatorluğun kartallı sancağı Notre-Dame’ın kulesinde dalgalanacaktır.</p>
		<p>Şimdi kraliyet sarayında bir panik başlamıştır. Ne yapmalı? Bu çığ nasıl bir engelle durdurulmalı? Kral ve Kral’ın kontlardan, prenslerden oluşan danışmanları, halka yabancılaşmanın, 1792 ve 1815 yılları<a id="GBS.0196.05"/> arasında Fransa’da Devrim gibi bir şey olduğunu zorla unutmaya çalışmanın ne kadar büyük bir aptallık olduğunu çok geç fark etmişlerdi. O halde derhal kendilerini sevdirmeye çalışmalılar! Bu aptal halka, gerçekten de istediklerine ve haklarına saygı duyduklarını, ülkeyi kâh cumhuriyetçi, kâh demokratik ilkelerle yönetmekten hoşlandıklarını çarçabuk göstermeliydiler – imparatorlar ve krallar çok<a id="GBS.0197.01"/> geç kaldıklarında, içlerindeki demokratik kalbi keşfetmekten hoşlanırlar her zaman. Fakat ya cumhuriyetçileri nasıl kazanacaklardı? O da çok kolaydı: İçlerinden birini, zambaklı bayrağa derhal kırmızı bir cila çekecek radikallerden herhangi birini bakanlığa getirtmeliydi! Fakat böyle birini nereden bulacaklardı? Düşünülür taşınılır ve birdenbire, daha birkaç hafta önce tüm bekleme odalarında oturmuş,<a id="GBS.0197.02"/> Kral’ın ve bakanlarının masalarında bir sürü önerilerde bulunmuş Joseph Fouché diye biri gelir akıllarına. Evet, doğru adam, Fouché’dir, her zaman ve her işte kullanılabilecek yegâne insan odur – onu gömüldüğü yerden hemen çıkarıp almalıydılar! Her defasında bir hükümet sıkıntıya düştüğünde, Direktuvar olsun, konsüllük, imparatorluk ya da krallık olsun doğru bir aracıya, denge kuracak birine,<a id="GBS.0197.03"/> düzeni sağlayacak birine ihtiyaç duyduğunda, kızıl sancaklı bu adama, karakterine güvenilmeyen, ancak diplomat olarak en güvenilir olan Joseph Fouché’ye yönelirlerdi.</p>
		<p>Böylece Otranto Dükü, daha birkaç hafta önce kendisine soğuk davranıp başlarından atan kontların ve prenslerin büyük bir saygı göstererek ve ısrarcı bir şekilde kendisine başvurmalarının ve bakanlık sunmalarının, hatta avucunun<a id="GBS.0197.04"/> içine koymalarının zevkini yaşar. Ancak eski Polis Bakanı, bu saatten sonra Bourbonlarla uzlaşmaya yanaşmayacak kadar net görebiliyordu gerçek siyasi koşulları. Sanki bir doktormuş gibi o kadar ısrarla çağrıldığına göre, ölüm korkusunun başlamış olduğunu tahmin edebiliyordu. Bu nedenle bir sürü bahane ileri sürerek nazikçe bu teklifi reddeder ve kendisine çok daha önce başvurmaları gerektiğini hafifçe<a id="GBS.0197.05"/> dokundurur. Ancak Napoléon’un birlikleri yaklaştıkça kraliyet sarayının onur ve şeref duyguları da erimeye başlar. Fouché’ye yönetimi üstlenmesi konusunda gittikçe daha ısrarla baskı yapılır, tehdit yağar, hatta XVIII. Louis’nin erkek kardeşi, Fouché’ye gizli bir görüşme için ricada bulunur. Fakat Fouché bu kez kesin kararlıdır – sağlam karakterli olduğu için değil, aksine kokuşmuş balıklar<a id="GBS.0198.01"/> için pek hevesli olmadığından ve XVIII. Louis ile Napoléon arasındaki tahterevallide kendisini iyi hissettiği için. Artık çok geç, der Fouché ve Kral’ın kardeşine, Kral’ın kapağı güvenli bir yere atmasını, bütün bu Napoléon macerasının pek uzun sürmeyeceğini, kendisinin de bu arada İmparator’a karşı koymak için elinden geleni yapacağını söyleyerek onu yatıştırır. Kendisine güvenilmesini söyler. Böylece<a id="GBS.0198.02"/> açık bir kapı bırakır; böylece zaferi Bourbonlar kazanacak olursa, onların yardımcısı gibi davranabilecek, diğer yandan Napoléon kazandığı takdirde, Bourbonların teklifini kabul etmediğini gururla söyleyebilecektir. Joseph Fouché her iki tarafa geri dönmeyi güven altına alan sağlam sistemi o kadar çok sık kullanmıştı ki, bu kez tekrar denemek istemiyordu: Aynı anda her iki efendisinin, İmparator’un<a id="GBS.0198.03"/> ve Kral’ın adamı olmak istemiyordu.</p>
		<p class="lvl1">Fakat bu kez neşeli şeyler de olur – Fouché’nin yaşamında sürekli alınyazısının değişim geçirdiği en önemli anlarda, trajik sahneler komediye dönüşmüştür. Aradan geçen zaman içinde Bourbonlar da Napoléon’dan bir şeyler öğrenmişlerdi, mesela Fouché gibi bir adamı tehlikeli zamanlarda kesinlikle arkada bırakmamayı. Böylece Kral’ın yola çıkmasından üç gün önce,<a id="GBS.0198.04"/> Napoléon Paris’e iyice yaklaştığı bir sırada, polis örgütü, Kral’ın bakanı olmayı reddettiği için Fouché’yi kuşku uyandıran birisi olarak derhal tutuklama ve Paris’ten uzaklaştırma emrini alır.</p>
		<p>O tarihte, bu sevimsiz tutuklamayı gerçekleştirmesi gereken Polis Bakanı –tarih gerçekten de şaşırtıcı sürprizleri seviyor– Bourrienne’di. Bourrienne, Napoléon’un en yakın çocukluk arkadaşı, harp okulunda<a id="GBS.0198.05"/> sıra arkadaşı, Mısır’daki yoldaşıydı ve uzun yıllar sekreterliğini yapmış, Napoléon’un güvendiği tüm insanları tanıyan biri olarak Fouché’yi de en iyi tanıyan oydu. Bu nedenle Kral ona Fouché’yi, Otranto Dükü’nü tutuklama görevini verdiğinde biraz ürker. Böyle bir şeye kalkışmanın gerçekten doğru olup olmadığını sormaya cüret eder. Kral hırsla emri tekrarladığında olumsuz anlamda başını iki<a id="GBS.0199.01"/> yana sallar: Bu çok da kolay olmayacaktır. Birçok tuzaktan ve ağdan kurtulmuş bu eski kurt, güpegündüz yakalanır mıydı hiç? Böyle bir insanı yakalayabilmek için insanın zamanının ve becerisinin olması gerekirdi. Yine de Polis Bakanı emri verir. Gerçekten de 16 Mart 1815’te saat sabah 11.00’de polisler Otranto Dükü’nün arabasını durdurup Bourrienne’in tutuklama emrini gösterdiğinde, soğukkanlılığını<a id="GBS.0199.02"/> hiç kaybetmeyen Fouché, küçümseyen bir gülümsemeyle şöyle der: “Bir zamanlar senatörlük yapmış bir insan cadde ortasında tutuklanmaz.” Uzun süre emrinde çalışmış olan gizli polislerin şaşkınlıklarının geçmesine fırsat vermeden arabacısına derhal atları sürmesini emreder – ve araba çarçabuk evine geri döner. Şaşkınlıktan ağızları açık, öylece kalakalan polisler, hızla giden arabanın tekerleklerinin<a id="GBS.0199.03"/> tozunu yutarlar. Bourrienne haklı çıkmıştı: Bir Robespierre’den, Kurucu Meclis’in emrinden ve Napoléon’un elinden sağ salim kurtulmuş bir adamı yakalamak kolay değildir.</p>
		<p>Aptal yerine konan polisler bakana, Fouché’yi ellerinden kaçırdıklarını söylediğinde, Bourrienne duruma sert bir şekilde el koyar: Burada söz konusu olan onun otoritesidir; kendisiyle böyle alay edilmesine izin veremezdi. Derhal<a id="GBS.0199.04"/> Rue Cerutti’deki evin her taraftan sarılmasını ve kapıya bir nöbetçi dikilmesini emreder – tepeden tırnağa silahlı kişiler, kaçağı yakalamak için merdivenlerden çıkmaktadırlar. Fakat Fouché onları ikinci bir şoka, neredeyse sadece en güç, en gerilimli durumlarda becerebildiği o müthiş usta oyunlarından birine hazırlamıştır. Çoğu kez şahit olduğumuz gibi Fouché, özellikle tehlike anlarında insanları<a id="GBS.0199.05"/> aptal yerine koymaktan çok hoşlanır. İşini bilen bu düzenbaz, kendisini tutuklamak isteyen memurları büyük bir nezaketle karşılar, tutuklama emrini inceler ve her şeyin tamam olduğunu söyler. Sonra da doğal olarak majestelerinin emrine direnmeyi düşünmediğini belirtir. Beylerin salonda beklemelerini rica eder, halletmesi gereken birkaç önemsiz şey vardır, ardından derhal onlarla gidecektir.<a id="GBS.0200.01"/> Böylece Fouché kibar bir şekilde beylere güvence verip yan odaya geçer. Gelenler, Fouché işini bitirinceye kadar beklemek üzere salona geçerler – ne de olsa bir senatörü, eski bir milletvekilini, sarayın saygıdeğer şahsiyetlerinden birini, bir yankesiciymiş gibi kolundan tutacak ya da ellerine kelepçe takacak halleri yoktur. Saygıyla beklerler, fazla beklediklerini düşününceye kadar beklerler. Gelmeyince<a id="GBS.0200.02"/> yan odaya geçerler ve politik karmaşanın ortasında gerçek bir komedi sahnesiyle karşılaşırlar ve Fouché’nin kaçmış olduğunu fark ederler. Elli altı yaşındaki Fouché, o tarihlerde henüz icat edilmemiş olan sinemada görülecek türden bir sahne hazırlamıştır, polisler kendisini saygı içinde beklerken, o yaşından beklenmeyecek bir çeviklikle duvara dayadığı merdivenden yan bahçeye, Kraliçe Hortense’ın<a id="GBS.0200.03"/> bahçesine geçmiş ve orada kendini güvence altına almıştır. Aynı günün akşamı tüm Paris bu başarılı oyuna kahkahalarla gülmekteydi. Hiç kuşkusuz böylesi bir şaka uzun süremezdi – bütün kent Otranto Dükü’nü tanıyordu, uzun süre gizlenmesi mümkün değildi. Fakat Fouché’nin hesapları yine doğru çıkmıştı; çünkü bu defa sadece birkaç saat söz konusuydu, şimdi Kral ve adamları Napoléon’un ilerleyen<a id="GBS.0200.04"/> süvarileri tarafından tutuklanma telaşı içindeydiler. Tuileries Sarayı’nda yıldırım hızıyla valizler hazırlanmaktaydı ve XVIII. Louis öfkeyle verdiği Fouché’yi tutuklama emriyle onun, İmparator’a olan bağlılığını (böyle bir bağlılık hiç var olmamıştı) resmen kanıtlayan bir belge sunmaktan başka bir şey elde edememişti, hiç kuşkusuz Napoléon’un asla inanmayacağı bir bağlılıktı bu. Ancak Napoléon,<a id="GBS.0200.05"/> bir politika ustası olan Fouché’nin başarıyla sergilediği bu oyunu duyunca gülmekten kendini alamaz ve öfkeyle karışık bir hayranlıkla şöyle der: “<em>Il</em> <em>est décidément plus malin qu’eux tous.” </em>“O, herkesten daha kurnaz.”</p>

		<section class="si-footnotes" epub:type="footnotes">
			<aside class="si-footnote" epub:type="footnote" id="f81"><a class="si-backref" href="#ref_f81">81 .</a><span class="si-footnote-text"> (Lat.) Çalışmadan mutlu. “Çalışmayan kişi mutludur” anlamındaki <em>beatus ille qui procul negatis</em> deyişinin kısaltmasıdır. (Y.N.)</span></aside>
			
			
			<aside class="si-footnote" epub:type="footnote" id="f82"><a class="si-backref" href="#ref_f82">82 .</a><span class="si-footnote-text"> “Bu çalışmayı yaparken<div style="display:none;"><a id="GBS.0201.01"/></div> Otranto Dükü’nün 1824’te Paris’te yayımlanan anılarından hemen hiç yararlanmadım; çünkü bunlar yer yer gerçek bölümler içerse de, muhtemelen başkası tarafından yazılmıştı. Her zaman iki taraflı oynayan Fouché’nin bu anıların yazımındaki katkısını öğrenmek için bilim adamları hâlâ boş yere uğraşmaktadırlar. Bu tespit edilinceye kadar Heinrich Heine’nin ‘Sahtekâr Adam’ Fouché hakkında söylediği şu<div style="display:none;"><a id="GBS.0201.02"/></div> sözler geçerli olacaktır: ‘Sahtekârlığını o kadar ileri götürmüştü ki, ölümünden sonra bile sahte anıları yayımlandı.’” (Yazarın notu)</span></aside>
			
			
			<aside class="si-footnote" epub:type="footnote" id="f83"><a class="si-backref" href="#ref_f83">83 .</a><span class="si-footnote-text"> (Fr.) Kendi ifadesine göre. (Ç.N.)</span></aside>
			
			
			<aside class="si-footnote" epub:type="footnote" id="f84"><a class="si-backref" href="#ref_f84">84 .</a><span class="si-footnote-text"> (Fr.) Bir şeye karışmak, bir şeyin içinde olmak. (Ç.N.)</span></aside>
		</section>
	</section>
<div style="display:none;"><a id="GBS.0201.03"/></div></body>
</html>