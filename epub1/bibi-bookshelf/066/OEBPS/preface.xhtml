<?xml version="1.0" encoding="UTF-8" standalone="no"?><html xmlns="http://www.w3.org/1999/xhtml">
<head>
	<title>Joseph Fouche</title>
	<link href="main.css" rel="stylesheet" type="text/css"/>
<meta name="Adept.resource" value="urn:uuid:23bf8772-c1bc-6f88-8644-124839339a58"/>
</head>
<body xmlns:epub="http://www.idpf.org/2007/ops" class="dedication" epub:type="epigraph"><div style="display:none;"><a id="GBS.0010.01"/></div>
	<section class="container">
		<section class="sub-container">
			<h1>Önsöz</h1>

			<p>Yaşadığı dönemin en güçlü, tüm zamanların ise en tuhaf kişilerinden biri olan Joseph Fouché, çevresinde çok az sevilmiş, ölümünden sonra da pek çok haksızlığa uğramıştır. Napoléon Sainte-Hélène’de onun sözünü ettiğinde, Robespierre onu Jakobenlerin yanında gördüğünde, Carnot, Barras, Talleyrand anılarında onu anlattığında, kralcı, cumhuriyetçi, Bonapartçı tüm Fransız tarihçileri<a id="GBS.0010.02"/> onun sadece adını bile andıklarında, öfkeden adeta kudurmuşlardır. Doğuştan hain, zavallı bir entrikacı, bayağı bir sürüngen, saf değiştirmeyi meslek edinmiş, aşağılık, polis ruhlu, acınası ahlaksız – ona atfedilmeyen tek bir sövgü sözcüğü bile kalmamıştır ve gerek Lamartine gerek Michelet gerek Louis Blanc onun karakterini, daha doğrusu karaktersizlik konusundaki olağanüstü inadını hissetmek<a id="GBS.0010.03"/> için ciddi bir çaba göstermemiştir. Onun kişiliğini, yaşamının gerçek hatlarıyla ilk kez Louis Madelin’in yazdığı o muhteşem biyografide görürüz (bunun nedeni de her araştırma gibi anlatılanların büyük ölçüde gerçeklere dayandırılmasından kaynaklanır); ancak bunun dışındaki tüm eserlerde, dünyanın en önemli dönüm noktalarından birinde bütün partilere girip çıkmış, hepsinden daha uzun ömürlü olmuş,<a id="GBS.0010.04"/> Napoléon ve Robespierre ile giriştiği psikolojik savaşta ikisini de yenmiş olan bu adamı, tarih sessizce önemsiz figüranların yanına itmiştir. Ara sıra bir Napoléon oyununda ya da Napoléon operetinde hayaleti dolaşır, ama o zaman da işini bilir kurnaz bir polis memuru, bir tür Sherlock Holmes rolünde; politika sahnesinde arka planda oynadığı rolü, sıradan anlatımlarda bir figüranın rolüyle karıştırılır<a id="GBS.0010.05"/> her zaman.</p>
			<p>Bu eşsiz figürü gerçek büyüklüğü ile gören, kendisi de büyük bir şahsiyet olan tek bir kişi vardı: Balzac. Yaşadığı dönemin sadece görünen sahnesine değil, kulis arkasına da bakabilen bu yüksek ve zeki ruh, hiç tereddüt etmeden Fouché’yi yaşadığı yüzyılın psikolojik açıdan en ilginç karakteri olarak tanımlamıştır. İster kahramanca olsun, ister bayağı, tüm tutkuları kendi duygularının<a id="GBS.0011.01"/> kimyasında tamamen eşit değerde görmeye alışkın olan, Vautrin gibi kusursuz bir suçluya da, Louis Lambert gibi bir ahlak dehasına da aynı gözle bakabilen, ahlaklı olanla olmayan arasında hiçbir zaman ayrım yapmayan ve insanı sadece iradesinin değeriyle ölçerek tutkularının yoğunluğuna önem veren Balzac, Devrim ve imparatorluk döneminde en çok aşağılanan ve hakaret edilen bu insanı, kasıtlı olarak<a id="GBS.0011.02"/> itildiği karanlıktan çekip çıkarmıştır. Balzac, “Napoléon’un etkilendiği yegâne bakan,” diye adlandırır bu <em>singulier génie</em>’yi<a class="si-noteref" epub:type="noteref" href="#f1" id="ref_f1">1</a>, daha sonraları, “<em>L</em><em>a</em> <em>plus forte tête que je connaisse,”</em><a class="si-noteref" epub:type="noteref" href="#f2" id="ref_f2">2</a> diyecektir onun için, başka bir yerde ise: “Her yüzeyselliğin altında bir derinliği olan, bu nedenle davranışları ilk anda bir ipucu vermeyen, ancak çok sonra anlaşılabilen insanlardan biri.”– Bu, o ahlakçıların<a id="GBS.0011.03"/> aşağılamalarından daha önemli geliyor insana! Üstelik <em>Karanlık Bir İş </em>adlı romanının ortasında, bu “karanlık, derin, olağanüstü ve pek az tanınan insan”a özel bir yer de ayırmıştır: “Napoléon’un içine bile korku salan bu deha birdenbire ortaya çıkmadı,” diye yazar Balzac. “Kurucu Meclis’in bu tanınmayan üyesinin, yaşadığı dönemin en olağanüstü, aynı zamanda da en yanlış değerlendirilen şahsiyetlerinden<a id="GBS.0011.04"/> biri olan bu insanın, daha sonra göreceğimiz kişiliği ilk kez kriz dönemlerinde ortaya çıkmıştır. Direktuvar’da, geçmişi doğru değerlendirerek geleceği görebilen derin düşünceli kişilerin ulaşabileceği bir konuma kadar yükselmiştir; sonra birdenbire kimi vasat oyuncuların ani ışıklandırmanın altında eşsiz bir oyuncuya dönüşmesi gibi, 18 Brumaire’de<a class="si-noteref" epub:type="noteref" href="#f3" id="ref_f3">3</a> yeteneğini kanıtlamıştır. Manastır eğitimiyle<a id="GBS.0011.05"/> yetişmiş bu solgun yüzlü adam, başlangıçta üyesi olduğu Dağlılar Partisi’nin de, sonradan katıldığı kralcıların da tüm sırlarını bilen bu adam, politika sahnesindeki her şeyi ve tüm uygulamaları yavaş yavaş ve sessizce incelemiştir; Bonaparte’ın sırlarını gözlemlemiş, ona yararlı önerilerde bulunmuş ve değerli bilgiler vermiştir; ... ne yeni ne de eski yol arkadaşları ilk başlarda onun dehasının<a id="GBS.0012.01"/> sınırlarını görebilmiştir; aslında bir hükümet dehasıdır o: Gelecekle ilgili bütün görüşlerinde haklı çıkmış ve inanılmaz derecede keskin bakışlarından hiçbir şey kaçmamıştır.” Böyle der Balzac. Fouché’ye beni ilk çeken şey ise, Balzac’ın ona duyduğu saygıdır ve Balzac’ın övgüyle bahsettiği, “Napoléon’dan daha fazla güce sahipti,” dediği bu adamı yıllardır fırsat buldukça inceliyordum. Fakat Fouché,<a id="GBS.0012.02"/> yaşadığı dönemde olduğu gibi tarihte de arka planda bir figür olarak kalmayı bilen biriydi: Yüzünü ve kartlarını göstermekten hoşlanmamıştı. Hemen her zaman olayların içindeyken, partide makamının anonim örtüsünün arkasında, dikkat çekmeden gizli gizli çalışmıştı, tıpkı saati çalıştıran o görünmez mekanizma gibi; ancak, o da nadiren, olayların kargaşası içinde, kariyerindeki keskin virajların<a id="GBS.0012.03"/> kaçırdığı profillerini yakalamak mümkündü. Daha da tuhaf olan şey, Fouché’nin böyle kaçamak tespit ettiğiniz profilleri ilk anda birbirini tutmaz. 1790’daki papaz öğretmeninin, 1792’de kiliseyi yağmalayan kişinin, 1793’teki komünistin, beş yıl sonraki zengin milyonerin ve on yıl sonraki Otranto Dükü’nün aynı kişi, aynı yüz ve aynı saçlarla Joseph Fouché olduğunu anlamak için çaba harcamak gerekir.<a id="GBS.0012.04"/> Fakat dönüşümlerindeki cüretkârlık arttıkça, yeniçağın o kusursuz Makyavelist karakteriyle, daha doğrusu karakteri olmayışıyla daha da ilginç bulduğum bu insanın tamamen arka planda kalan, gizemlere bürünmüş siyasi yaşamı bana gittikçe daha tuhaf, gizemli kişiliği ise olağanüstü gelmeye başladı. Böylece hiç aklımda yokken, salt ruhbilimsel bir sevinçle yaşadığımız dünyanın bu en tehlikeli ve henüz<a id="GBS.0012.05"/> araştırılmamış bir ırkı olan diplomatların çok gerekli biyolojisine bir katkıda bulunmak için Joseph Fouché’nin hikâyesini yazmaya karar verdim.</p>
			<p>Böylesine ahlakdışı bir doğanın yaşamöyküsünü anlatmak –Joseph Fouché’ninki gibi eşsiz ve çok önemli olsa da– zamanımızın arzusuna uygun değildir, biliyorum. İçinde yaşadığımız çağ, kahramanların biyografilerini seviyor ve onları okumak istiyor, çünkü<a id="GBS.0013.01"/> yaratıcı siyasi önderler açısından yoksul olan çağımız daha büyük örnekleri geçmişte arıyor. Kahramanlıklarla dolu biyografilerin insan ruhunu zenginleştiren, gücünü artıran, zihni yücelten etkisini inkâr etmiyorum. Bu biyografiler, Plutarkhos<a class="si-noteref" epub:type="noteref" href="#f4" id="ref_f4">4</a> döneminden bu yana her ilerleyen kuşak ve her yeni gençlik için gerekli olmuştur. Fakat bunlar, özellikle siyasi alanda gerçekten lider yaradılışta olan<a id="GBS.0013.02"/> kişiler geçmişte ve günümüzde dünyanın gerçek yazgısını belirlemişler gibi tarihî bir yanılgı tehlikesini de içerirler. Kahraman doğası olan kişiler hiç kuşkusuz onyıllarca, yüzyıllarca düşün dünyası üzerinde etkili olurlar ama sadece düşün dünyası üzerinde. Gerçek yaşamda, hakiki yaşamda, politikanın güç alanında üstün kişiler, gerçek fikir insanları çok ender etkili olur –bu da tüm politik inançlar<a id="GBS.0013.03"/> karşısında bir uyarı olarak vurgulanmalıdır–, daha az önemli ama becerikli şahsiyetler, geri planda kalanlar daha etkili olurlar: 1914-1918 yılları arasında dünya tarihini ilgilendiren savaş ve barış ile ilgili kararların, akıl ve sorumluluk duygusuna sahip insanlar tarafından değil, aksine kişiliği şüpheli, yeterince zeki olmayan, geri planda kalan ve ortaya çıkmayan insanlar tarafından alındığına<a id="GBS.0013.04"/> şahit olduk. Günümüzde de hâlâ halkların, çocuklarını ve yarınlarını inanarak teslim ettikleri ne olduğu belirsiz korkunç politika oyunlarında, doğru, ufku geniş ve kararlı insanların değil, diplomat dediğimiz profesyonel kumarbazların, eli çabukluk, boş sözler ve vurdumduymazlık konusunda usta kişilerin cirit attığını görüyoruz. Gerçekten de Napoléon’ un bir yüzyıl önce dediği gibi, politika<a id="GBS.0013.05"/> “<em>la</em> <em>fatalité moderne”</em><a class="si-noteref" epub:type="noteref" href="#f5" id="ref_f5">5</a> ise, o zaman kendimizi korumak için bu güçlerin arkasındaki insanları ve bu insanların güçlerinin tehlikeli sırlarını öğrenmeye çalışmalıyız. İşte bu nedenle politikadaki insanların tipolojisine bir katkıda bulunmak için Joseph Fouché’nin yaşamöyküsünü yazdım.</p>
			<cite>
				Salzburg, Güz 1929
			</cite>
			<section class="si-footnotes" epub:type="footnotes">
				<aside class="si-footnote" epub:type="footnote" id="f1"><a class="si-backref" href="#ref_f1">1 .</a><span class="si-footnote-text"> (Fr.) Eşsiz deha. (Ç.N.)</span></aside>
				
				
				<aside class="si-footnote" epub:type="footnote" id="f2"><a class="si-backref" href="#ref_f2">2 .</a><span class="si-footnote-text"> (Fr.) Bugüne kadar tanıdığım<div style="display:none;"><a id="GBS.0014.01"/></div> en iyi kafa. (Ç.N.)</span></aside>
				
				
				<aside class="si-footnote" epub:type="footnote" id="f3"><a class="si-backref" href="#ref_f3">3 .</a><span class="si-footnote-text"> Fransız Devrimi takviminde 9 Kasım 1799’a denk düşen gün. (Y.N.)</span></aside>
				
				
				<aside class="si-footnote" epub:type="footnote" id="f4"><a class="si-backref" href="#ref_f4">4 .</a><span class="si-footnote-text"> Yapıtlarıyla XVI. yüzyıldan XIX. yüzyıla değin Avrupa’da deneme ve yaşamöyküsü türleriyle tarih yazıcılığının gelişimini büyük ölçüde etkileyen Yunanlı yazar. (Ç.N.)</span></aside>
				
				
				<aside class="si-footnote" epub:type="footnote" id="f5"><a class="si-backref" href="#ref_f5">5 .</a><span class="si-footnote-text"> (Fr.) Modern yazgı. (Ç.N.)</span></aside>
			</section>
		</section>
	</section>
<div style="display:none;"><a id="GBS.0014.02"/></div></body>
</html>