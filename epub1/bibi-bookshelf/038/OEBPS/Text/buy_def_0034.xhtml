<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<!--?xml version="1.0" encoding="UTF-8"?--><html xmlns="http://www.w3.org/1999/xhtml">
<head>
  <meta name="charset" content="UTF-8"/>
  <title></title>
  <link href="../Styles/blitz.css" type="text/css" rel="stylesheet"/>
  <link href="../Styles/blitz_kindle.css" type="text/css" rel="stylesheet"/>
  <link href="../Styles/blitz_hoca.css" type="text/css" rel="stylesheet"/>
</head>

<body class="serif justified">
  <h2><a id="bookmark0"></a><i>Subayın Arkadaşı</i></h2>

  <p class="no-indent">Subay bazen bir arkadaşıyla, kendisinden daha genç bir subayla geliyor. Geceyi birlikte geçiriyorlar. Çoğu kez tavana açtığımız delikten onları izliyoruz.</p>

  <p>Bir yaz gecesi Posta ispirto ocağında bir şeyler hazırlıyor. Masaya örtü seriyor, biz de çiçekler koyuyoruz. Subay ile arkadaşı masada, içiyorlar. Sonra da yemek yiyorlar. Posta kapının yanında taburenin üzerinde yiyor yemeğini. İçmeye devam ediyorlar. Biz bu sırada müzikle ilgileniyoruz. Plak değiştirip gramofonu kuruyoruz.</p>

  <p>Subay’ın arkadaşı: “Bu çocuklar sinirime dokunuyor. Dışarı at şunları.”</p>

  <p>Subay, “Kıskandın mı?” diye soruyor.</p>

  <p>“Bunları mı? Saçmalama! İki küçük vahşiyi mi kıskanacakmışım?”</p>

  <p>“Güzeller, değil mi?”</p>

  <p>“Olabilir, bakmadım.”</p>

  <p>“Bakmadın mı? Bak öyleyse.”</p>

  <p>Arkadaşı kıpkırmızı kesiliyor.</p>

  <p>“Ne yapabilirim? Meraklı halleriyle beni sinirlendiriyorlar. Bizi dinleyip inceliyorlar sanki.”</p>

  <p>“Tabii bizi dinliyorlar. Dilimizi mükemmel şekilde konuşuyorlar; her şeyi anlıyorlar.”</p>

  <p>Arkadaşı bembeyaz oluyor, ayağa kalkıyor.</p>

  <p>“Bu çok oldu artık! Gidiyorum!”</p>

  <p>Subay: “Saçmalama. Çocuklar, siz çıkın.”</p>

  <p>Odadan çıkıyoruz, tavan arasına gidiyoruz. Kulak kabartıp gözetliyoruz.</p>

  <p>Subay’ın arkadaşı: “Bu aptal çocukların yanında beni rezil ettin.”</p>

  <p>Subay: “Bunlar hayatımda gördüğüm en akıllı çocuklar.”</p>

  <p>Arkadaşı: “Bunları beni yaralamak, canımı acıtmak için söylüyorsun. Beni hırpalamak, küçük düşürmek için elinden geleni yapıyorsun. Bir gün seni öldüreceğim!”</p>

  <p>Subay silahını masaya atıyor: “İstediğim tek şey bu! Al silahı. Öldür beni! Haydi!”</p>

  <p>Arkadaşı silahı alıp subaya nişan alıyor: “Öldüreceğim. Göreceksin, öldüreceğim seni. Bir daha bana ondan, ötekinden söz ettiğinde, seni öldüreceğim.”</p>

  <p>Subay gözlerini kapatıp gülümsüyor. “Genç… güzel… güçlü… zarif… narin… bilgili… yumuşak… hayalci… cesur… küstah… Onu severdim. Doğu Cephesi’nde öldü. On dokuz yaşındaydı. Onsuz yaşayamıyorum.”</p>

  <p>Arkadaşı tabancayı masaya fırlatıp, “Alçak” diyor.</p>

  <p>Subay gözlerini açıp ona bakıyor. “Korkak! Karaktersiz!”</p>

  <p>Arkadaşı: “Eğer o kadar cesursan ve o kadar acı çekiyorsan, eğer onsuz yaşayamıyorsan, kendin gör işini öyleyse, öldürüver kendini. Sana yardım etmemi isteme. Deli miyim ben? Geber! Yalnız başına geber.”</p>

  <p>Subay tabancayı alıp şakağına dayıyor.</p>

  <p>Tavan arasından iniyoruz. Posta, açık kapının önünde oturuyor.</p>

  <p>“Kendini öldürür mü dersiniz?” diye soruyoruz.</p>

  <p>Posta gülerek, “Siz korkmamak. Çok içmek. Hep böyle yapmak. Ben silahları önceden boşaltmak” diyor.</p>

  <p>Odaya girip Subay’a, “Eğer gerçekten istiyorsanız sizi öldürebiliriz” diyoruz. “Tabancayı bize verin.”</p>

  <p>Arkadaşı: “Piç kuruları!”</p>

  <p>Subay gülümsüyor. “Sağ olun. Çok iyisiniz. Oynuyorduk yalnızca. Gidip uyuyun.”</p>

  <p>Yerinden kalkıp arkamızdan kapıyı kapatırken Posta’yı görüyor. “Hâlâ burada mısınız?”</p>

  <p>Posta: “Gitmemi emretmediniz.”</p>

  <p>“Gidin, rahat bırakın beni. Anlaşıldı mı?”</p>

  <p>Kapının arkasından arkadaşına: “Sana ders olsun karaktersiz!”</p>

  <p>Kavga seslerini duyuyoruz, yumruklar, devrilen sandalyelerin gürültüleri, birinin düşüşü, bağrışmalar, soluk alma sesleri, sonra sessizlik.</p>
</body>
</html>