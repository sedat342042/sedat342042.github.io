<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<!--?xml version="1.0" encoding="UTF-8"?--><html xmlns="http://www.w3.org/1999/xhtml">
<head>
  <meta name="charset" content="UTF-8"/>
  <title></title>
  <link href="../Styles/blitz.css" type="text/css" rel="stylesheet"/>
  <link href="../Styles/blitz_kindle.css" type="text/css" rel="stylesheet"/>
  <link href="../Styles/blitz_hoca.css" type="text/css" rel="stylesheet"/>
</head>

<body class="serif justified">
  <p><img alt="whitespace" src="../Images/whitespace.png"/><br/></p>

  <p class="no-indent">Anneanne’nin evinde, tıpkı onun gibi, sabahtan akşama kadar çalışıyordum, Bana yiyecek, yatacak yer veriyordu ama hiç para vermezdi. Oysa ayakkabı, diş macunu, sabun, giysi almak için paraya ihtiyacım vardı. Bu yüzden akşam şehre gidip meyhanelerde armonika çalıyordum. Ormandan topladığım odunları, mantarları, kestaneleri satıyordum. Anneannemden çaldığım yumurtaları da. Bir de kısa sürede balık tutmayı öğrenmiştim, tuttuğum balıkları da satıyordum. Kim olursa olsun insanlara yardımcı oluyordum. Mesajlarını, mektuplarını, kolilerini taşıyordum, insanlar beni sağır ve dilsiz sandıkları için bana güveniyorlardı.</p>

  <p>İlk zamanlar, Anneanne’yle bile konuşmuyordum, ama bir süre sonra pazarlık edebilmek için sayıları söylemem gerekti.</p>

  <p>Akşamları çoğunlukla Merkez Meydanı’nda sürtüyordum. Kitapçı dükkânının vitrinindeki, kâğıtlara, defterlere, silgilere, kalemlere bakıyordum. Bütün bunlar benim için çok pahalı şeylerdi.</p>

  <p>Biraz daha fazla para kazanabilmek için, fırsat bulduğumda gara gidip yolcuları bekliyordum. Onların valizlerini taşıyordum.</p>

  <p>Bu şekilde biraz kâğıt, bir kalem, bir silgi ve büyük bir defter satın alıp ilk yalanlarımı yazmaya başladım.</p>

  <hr class="transition"/>

  <p class="no-indent">Anneanne’nin ölümünden birkaç ay sonra birkaç adam kapıyı çalmadan eve girdi. Üç kişiydiler, birinin üzerinde sınır muhafızlarının üniforması vardı, diğerleri sivildi. Biri hiç konuşmayıp yalnızca not alıyordu. Gençti, neredeyse benim kadar genç. Diğerinin saçları beyazlamıştı. Beni o sorguluyordu.</p>

  <p>“Ne zamandan beri burada oturuyorsunuz?”</p>

  <p>“Bilmiyorum, Hastane bombalandığından beri.”</p>

  <p>“Hangi hastane?”</p>

  <p>“Bilmiyorum. Merkez.”</p>

  <p>Üniformalı araya girdi. “Bu birliğin komutasını aldığımda buradaydı.”</p>

  <p>Sivil: “Yani ne kadar oluyor?”</p>

  <p>“Üç yıl. Ama o daha önce de buradaydı.”</p>

  <p>“Bunu nereden biliyorsunuz?”</p>

  <p>“Belli oluyordu. Evin civarında her zaman burada bulunan biri gibi çalışıyordu.”</p>

  <p>Saçları beyazlamış adam bana dönüyor, “Kızlık adı Maria Z. olan Bayan V. ile bir akrabalığınız var mı?”</p>

  <p>“Anneannemdi.”</p>

  <p>“Bunu doğrulayacak belgeleriniz var mı elinizde?”</p>

  <p>“Hayır, hiçbir belge yok. Yalnızca kitapçıdan satın aldığım kâğıtlarım var.”</p>

  <p>“Peki tamam. Yazın bunları!”</p>

  <p>Sivil yazmaya başlıyor.</p>

  <p>“Kızlık adı Maria Z. olan Maria V., ardında mirasçı bırakmadan vefat etmiştir, bu sebeple bütün mal varlığı ve toprakları hâzineye intikal etmiş olup K. şehrinin belediyesi bu malları dilediği gibi kullanabilecektir.”</p>

  <p>Adamlar kalkıyorlar, “Ne yapmalıyım?” diye soruyorum.</p>

  <p>Birbirlerine bakıyorlar. Üniformalı: “Buradan gitmelisiniz.”</p>

  <p>“Neden?”</p>

  <p>“Çünkü burası sizin değil.”</p>

  <p>“Ne zaman gitmeliyim?”</p>

  <p>“Bilmiyorum.”</p>

  <p>Dönüp sivile bakıyor. Sivil: “En kısa sürede size haber veririz. Yaşınız kaç?”</p>

  <p>“Yakında on beş olacağım. Domatesler olgunlaşmadan gidemem.”</p>

  <p>“Tabii, domatesler. On beş yaşında mısınız? O halde sorun olmaz.”</p>

  <p>“Nereye gitmeliyim?”</p>

  <p>Bir süre susuyor, üniformalı adama bakıyor, üniformalı adam da ona, sivil olan gözlerini kaçırıyor. “Endişelenmeyin, sizinle ilgileneceğiz. En önemlisi, sakin olun.”</p>

  <p>Üç adam da çıkıyor. Ses çıkarmamak için otların üzerinden yürüyerek onları izliyorum.</p>

  <p>Sınır muhafızı: “Onu rahat bırakamaz mısınız? İyi bir çocuk, çok çalışıyor.”</p>

  <p>Sivil olanı: “Mesele bu değil. Yasa denen bir şey var. Bayan V.’in arazisi artık belediyenin. Sizin bu çocuk iki yıldır, üstelik hiç hakkı olmadan burada yaşıyor.”</p>

  <p>“Bunun kime zararı var?”</p>

  <p>“Hiç kimseye. Bana baksanıza, bu haylaz çocuğu neden koruyorsunuz siz?”</p>

  <p>“Üç yıldan beri bahçesiyle ve hayvanlarıyla uğraşıyor, görüyorum. Haylaz biri değil o, her halükârda sizden daha haylaz değil.”</p>

  <p>“Ne cesaretle bana haylaz diyorsunuz?”</p>

  <p>“Asla böyle bir şey demedim. Sadece sizden daha haylaz olmadığını söyledim. Hem bana ne. Sizden, ondan. Üç hafta içinde terhis olup ben de kendi bahçemle uğraşacağım. Siz bayım, bu çocuğu sokağa atarsanız ahını alırsınız. İyi geceler, rahat uykular.”</p>

  <p>“Onu sokağa atmayacağız. Onunla ilgileneceğiz.”</p>

  <p>Gidiyorlar. Birkaç gün sonra geri geliyorlar. Saçları beyazlamış adam ile genç adam, yanlarında da bir kadın. Yaşlıca, gözlüklü, Merkez’in müdiresine benzeyen bir kadın.</p>

  <p>“Beni iyi dinle” diyor bana, “sana kötülük etmek istemiyoruz, tam tersine niyetimiz iyilik etmek. Senin gibi çocukların bulunduğu güzel bir eve geleceksin bizimle birlikte.”</p>

  <p>“Ben çocuk değilim. Benimle ilgilenilmesine ihtiyacım yok. Üstelik hastaneye gitmek istemiyorum.”</p>

  <p>“Orası hastane değil. Öğrenim göreceğin bir yer.”</p>

  <p>Mutfaktayız. Kadın konuşuyor, onu dinlemiyorum. Saçları beyazlamış adam da konuşuyor. Onu da dinlemiyorum.</p>

  <p>Not alan genç adam konuşmuyor, bana bakmıyor bile.</p>

  <p>Kadın, giderlerken: “Endişelenme. Senin yanındayız. Her şey yakında düzelecek. Seni yalnız bırakmayacağız, seninle ilgileneceğiz. Seni kurtaracağız.”</p>

  <p>Adam ekliyor: “Bu yaz burada kalacaksın. Yıkıma ağustos sonunda başlanacak.”</p>

  <p>Benimle ilgilenecekleri, beni kurtaracakları bir eve gitmekten korkuyorum. Buradan gitmeliyim. Nereye gidebileceğimi soruyorum kendime.</p>

  <p>Ülkenin bir haritasını ve başkentin planını satın alıyorum. Her gün gara gidip saatlere bakıyorum. Şu ya da bu şehre giden trenlerin bilet fiyatlarını soruyorum. Çok az param var. Anneanne’nin mirasından yararlanmak istemiyorum. Beni uyarmıştı: “Kimse bütün bunlara sahip olduğumu bilmemeli. Seni sorgularlar, hapsederler, her şeyini elinden alırlar. Asla doğruyu söyleme. Soruları anlamıyormuşun gibi yap. Bırak seni aptalın teki sansınlar. Daha iyi.”</p>

  <p>Anneanne’nin mirası, evin önündeki sıranın altında bir torbanın içinde gömülü, mücevherler, gümüş ve altın paralar. Bunları satmaya kalksam beni hırsızlıkla suçlarlar.</p>

  <hr class="transition"/>

  <p class="no-indent">Sınırı geçmek isteyen adama garda rastladım.</p>

  <p>Gece. Adam burada, garın önünde, elleri ceplerinde. Diğer yolcular çoktan gittiler. Gar Meydanı bomboş.</p>

  <p>Adam eliyle işaret ederek “Yanıma gel” diyor, ona doğru gidiyorum. Bagajı yok.</p>

  <p>“Aslında yolcuların valizlerini taşırım. Ama görüyorum ki sizin yok.”</p>

  <p>“Hayır, yok.”</p>

  <p>“Size nasıl yardımcı olabilirim… Şehirde yabancısınız.”</p>

  <p>“Yabancı olduğumu nasıl anladın?”</p>

  <p>“Bu şehirde sizin gibi giyinen yoktur. Ve buralı insanların yüzü hep aynıdır. Bildik, tanıdık yüzler. Şehirdeki insanların isimlerini bilmeseniz bile yüzlerini tanırsınız. Yabancı biri gelir gelmez anlaşılır.”</p>

  <p>Adam çevresine bakıyor. “Beni fark ettiler mi dersin?”</p>

  <p>“Kesinlikle. Ama kimlik belgeleriniz tamamsa sorun yok. Yarın sabah karakola uğrarsınız, dilediğiniz kadar burada kalabilirsiniz. Burada otel yok, ama oda kiralanan evleri size gösterebilirim.”</p>

  <p>Adam bana, “Beni izle” diyor.</p>

  <p>Şehre doğru yürüyor, ama anayoldan gitmek yerine sağa, tozlu, küçük bir sokağa sapıyor, iki çalılığın ortasına oturuyor.Ben de yanına oturup ona, “Saklanmaya mı çalışıyorsunuz? Neden?” diye soruyorum.</p>

  <p>“Şehri biliyor musun?”</p>

  <p>“Evet, çok iyi.”</p>

  <p>“Ya sınırı?”</p>

  <p>“Sınırı da.”</p>

  <p>“Annenle baban?”</p>

  <p>“Yok.”</p>

  <p>“Öldüler mi?”</p>

  <p>“Bilmiyorum.”</p>

  <p>“Kimin evinde oturuyorsun?”</p>

  <p>“Kendi evimde. Anneanne’nin evinde. O öldü.”</p>

  <p>“Kiminle yaşıyorsun?”</p>

  <p>“Yalnız yaşıyorum.”</p>

  <p>“Evin nerede?”</p>

  <p>“Şehrin diğer ucunda, sınıra yakın.”</p>

  <p>“Bir gece evinde kalabilir miyim? Çok param var.”</p>

  <p>“Olur, benim evimde kalabilirsiniz.”</p>

  <p>“Evine kimseye görünmeden gideceğimiz yolları, geçitleri biliyor musun?”</p>

  <p>“Evet.”</p>

  <p>“Haydi gidelim. Seni izliyorum.”</p>

  <p>Evlerin arkasından, tarlalardan yürüyoruz. Kimi zaman tel örgüleri aşıp barikatlardan atlıyoruz, bahçelerden, evlerin avlularından geçiyoruz. Hava karardı, arkamdaki adam hiç gürültü yapmıyor.</p>

  <p>Anneanne’nin evine gelince onu kutluyorum. “Yaşınıza rağmen beni izlemekte hiç zorlanmadınız.”</p>

  <p>Gülüyor. “Yaşım mı? Yalnızca kırk yaşındayım, ayrıca savaştan geliyorum. Şehirleri sessizce geçmeyi öğrendim.”</p>

  <p>Bir süre sonra ekliyor: “Haklısın. Artık yaşlandım. Gençliğimi savaşta kaybettim, içecek bir şeyin var mı?”</p>

  <p>Masanın üzerine içkiyi koyduktan sonra, “Sınırı geçmek istiyorsunuz değil mi?” diye soruyorum.</p>

  <p>Yeniden gülüyor. “Nereden bildin? Yiyecek bir şeylerin var mı?”</p>

  <p>“Size mantarlı bir omlet yapabilirim, ayrıca keçi peynirim de var.”</p>

  <p>Ben yemeği hazırlarken o içki içiyor.</p>

  <p>Yemek yiyoruz.</p>

  <p>“Sınır bölgesine girmeyi nasıl başardınız? Bizim şehrimize girmek için özel izin gerekli.”</p>

  <p>“Bu şehirde yaşayan bir kız kardeşim var. Onu ziyaret etmek için izin istedim ve gerekli izni sağladım.”</p>

  <p>“Ama onu görmeyeceksiniz.”</p>

  <p>“Hayır, başının derde girmesini istemem. Al şunları, kuzinede yak.”</p>

  <p>Bana kimliğini ve diğer belgelerini uzatıyor. Hepsini ateşe atıyorum.</p>

  <p>“Neden buradan gitmek istiyorsunuz?”</p>

  <p>“Bu seni ilgilendirmez. Bana yolu göster, senden tek istediğim bu. Yanımdaki bütün parayı sana bırakıyorum.”</p>

  <p>Kâğıt paraları masanın üzerine koyuyor.</p>

  <p>“Bu parayı ardınızda bırakmakla pek büyük bir özveri göstermiş olmuyorsunuz. Nasıl olsa bu para diğer tarafta bir işe yaramayacak.”</p>

  <p>“Ama burada, senin gibi küçük bir çocuğun çok işine yarar.”</p>

  <p>Paraları kuzinenin içindeki ateşe atıyorum.</p>

  <p>“Biliyor musunuz, benim pek paraya ihtiyacım yok. Burada istediğim her şeye sahibim.”</p>

  <p>Paranın yanışını seyrediyoruz.</p>

  <p>“Hayatınızı tehlikeye atmadan sınırı geçemezsiniz.”</p>

  <p>Adam, “Biliyorum” diyor.</p>

  <p>“Sizi şu anda bile ihbar edebilirim, bunu da biliyor musunuz? Evin karşısında işbirliği yaptığım sınır muhafızları var. Ben muhbirim.”</p>

  <p>Adamın rengi kaçıyor. “Senin yaşında muhbir ha?”</p>

  <p>“Bunun yaşla ilgisi yok. Sınırı geçmek isteyen bir sürü insanı ihbar ettim. Ormanda olup biten her şeyi görür ve haber veririm.”</p>

  <p>“Ama neden?”</p>

  <p>“Çünkü kimi zaman beni denetlemek için de muhbir gönderirler. Bugüne kadar muhbir olsun olmasınlar onları ihbar etmek zorunda kaldım.”</p>

  <p>“Neden şimdiye kadar diyorsun?”</p>

  <p>“Çünkü yarın, ben de sınırı sizinle birlikte geçeceğim. Ben de artık buradan gitmek istiyorum.”</p>

  <p>Ertesi gün öğleden önce sınırı geçiyoruz.</p>

  <p>Adam önden yürüyor, şansı yok. İkinci barikatın yanında bir mayın patlıyor, adam da mayınla birlikte… Ben onun arkasından yürüyorum, tehlikede değilim.</p>
</body>
</html>