<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<!--?xml version="1.0" encoding="UTF-8"?--><html xmlns="http://www.w3.org/1999/xhtml">
<head>
  <meta name="charset" content="UTF-8"/>
  <title></title>
  <link href="../Styles/blitz.css" type="text/css" rel="stylesheet"/>
  <link href="../Styles/blitz_kindle.css" type="text/css" rel="stylesheet"/>
  <link href="../Styles/blitz_hoca.css" type="text/css" rel="stylesheet"/>
</head>

<body class="serif justified">
  <h2><a id="bookmark0"></a><i>Yabancı Dil</i></h2>

  <p class="no-indent">Subay, dilini öğrenmemiz için bize bir sözlük getiriyor. Sözcükleri öğreniyoruz, Posta telaffuzlarımızı düzeltiyor. Birkaç hafta sonra bu dili rahatça konuşuyoruz. Geliştirmeye de devam ediyoruz. Posta artık çevirmenlik yapmak zorunda değil. Subay bizden çok memnun. Bize bir armonika armağan ediyor. İstediğimiz zaman girip çıkabilmemiz için de odasının anahtarından veriyor bir tane (biz zaten giriyorduk gizlice kendi anahtarımızla). Artık gizlenmemize gerek yok, istediğimizi yapabiliyoruz; çikolata, bisküvi yiyoruz, sigara içiyoruz.</p>

  <p>Sık sık giriyoruz bu odaya, çünkü her şey tertemiz, mutfaktan daha rahatız burada. Ödevlerimizi çoğu zaman burada yapıyoruz.</p>

  <p>Subay’ın bir gramofonu ve plakları var. Yatağına uzanıp müzik dinliyoruz. Bir seferinde, Subay’ın hoşlanması için ülkesinin ulusal marşını çalıyoruz. Ama kızıyor ve bir yumrukta plağı parçalıyor.</p>

  <p>Kimi zaman da dev yatakta uyuyakalıyoruz. Bir sabah Posta içeriye girip bizi orada görünce çok kızıyor.</p>

  <p>“Temkinsizlik! Yapmamak böyle kötü şeyler! Subay akşam görmek sonra neler olmak?”</p>

  <p>“Ne olabilir? Ona da yer var.”</p>

  <p>Posta: “Siz çok aptal. Bir gün ödemek bunu. Eğer Subay size kötülük yapmak, ben yemin eder onu öldürmek.”</p>

  <p>“Bize kötülük yapamaz, üzülmeyin.”</p>

  <p>Bir gece Subay geliyor, yatağında uyuyakalmışız. Gaz lambasının ışığıyla uyanıyoruz.</p>

  <p>“Mutfağa gitmemizi ister misiniz?” diye soruyoruz.</p>

  <p>Subay başımızı okşuyor: “Kalın. Kalın.”</p>

  <p>Soyunup ikimizin arasına yatıyor. Bize sarılıyor, kulağımıza, “Uyuyun. Rahatça uyuyun. Sizi seviyorum” diye fısıldıyor.</p>

  <p>Yeniden uyuyoruz. Sabaha karşı kalkmak istiyoruz, ama Subay bizi tutuyor.</p>

  <p>“Kıpırdamayın, uyuyun.”</p>

  <p>“İşemeliyiz. Çıkmamız lazım.”</p>

  <p>“Çıkmayın, buraya işeyin.”</p>

  <p>“Nereye?” diye soruyoruz.</p>

  <p>“Üzerime. Evet. Korkmayın, işeyin. Yüzüme işeyin.”&nbsp;</p>
<p>İşiyoruz, sonra bahçeye çıkıyoruz, çünkü yatak ıslanıyor. Güneş doğuyor, sabahki işlerimize başlıyoruz.</p>
</body>
</html>