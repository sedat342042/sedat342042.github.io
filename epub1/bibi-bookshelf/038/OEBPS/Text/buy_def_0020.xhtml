<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<!--?xml version="1.0" encoding="UTF-8"?--><html xmlns="http://www.w3.org/1999/xhtml">
<head>
  <meta name="charset" content="UTF-8"/>
  <title></title>
  <link href="../Styles/blitz.css" type="text/css" rel="stylesheet"/>
  <link href="../Styles/blitz_kindle.css" type="text/css" rel="stylesheet"/>
  <link href="../Styles/blitz_hoca.css" type="text/css" rel="stylesheet"/>
</head>

<body class="serif justified">
  <h2><a id="bookmark0"></a><i>İşkence Alıştırmaları</i></h2>

  <p class="no-indent">Bugün pazar. Bir tavuk yakalayıp Anneanne’den gördüğümüz gibi boğazlıyoruz. Tavuğu mutfağa götürüyoruz; “Bunu pişirelim Anneanne.”</p>

  <p>“Kimden izin aldınız? Buna hakkınız yok! Burada emirleri ben veririm, boklar! Pişirmeyeceğim! Ölürüm daha iyi!” diye bağırıyor.</p>

  <p>“Fark etmez. Biz pişiririz.”</p>

  <p>Tavuğu yolmaya başlıyoruz, ama Anneanne elimizden kapıp, “Nasıl yapılacağını bilmiyorsunuz! Piç kuruları, hayatımı mahvettiniz, Allah’ın cezaları…” diyor.</p>

  <p>Anneanne tavuk pişerken, “En güzeli de buydu. En güzelini seçmişler. Salı günkü pazara götürecektim” diye ağlıyor.</p>

  <p>Tavuğu yerken, “Çok lezzetliymiş bu tavuk. Her pazar tavuk yiyelim” diyoruz.</p>

  <p>“Her pazar mı? Delirdiniz mi? Mahvolmamı mı istiyorsunuz?”</p>

  <p>“İsteseniz de, istemeseniz de her pazar tavuk yiyeceğiz.”</p>

  <p>Anneanne yeniden ağlamaya başlıyor. “Ben bunlara ne yaptım? Allah kahretsin! Öldürmek istiyorlar beni. Savunmasız, yaşlı bir kadınım. Bunu hak etmedim ben. Ben ki onlara bu kadar iyi davranıyorum.”</p>

  <p>“Evet Anneanne, iyisiniz, çok iyisiniz. İşte bu iyiliğinizden ötürü her pazar tavuk pişireceksiniz.”</p>

  <p>Biraz sakinleşince, “Bir şey öldürmek gerektiğinde bize haber verin. Biz öldürürüz” diyoruz.</p>

  <p>“Seviyorsunuz öldürmeyi, değil mi?”</p>

  <p>“Hayır Anneanne, tam tersine, hiç sevmiyoruz. Bu yüzden de alışmalıyız.”</p>

  <p>“Anlıyorum, yeni bir alıştırma. Haklısınız, gerektiğinde öldürmeyi bilmek lazım.”</p>

  <p>İşe balıklarla başlıyoruz. Kuyruklarından tutup kafalarını taşa vuruyoruz. Yenebilecek hayvanları öldürmeye çabucak alışıyoruz. Tavuk, tavşan, ördek gibi. Sonraları, öldürülmesi gerekmeyen hayvanları da öldürmeye başlıyoruz. Kurbağa yakalayıp bir tahtaya çakıyoruz, karnını yarıyoruz. Kelebek yakalayıp bir kartona iğneliyoruz. Kısa sürede güzel bir koleksiyonumuz oluyor.</p>

  <p>Bir gün erkek sarmanımızı bir ağacın dalına asıyoruz. Asılınca kedi uzuyor, devleşiyor. Kasılıp geriliyor. Hareketsizleşince çözüyoruz. Otların üzerine seriliyor, sonra ansızın kalkıp kaçıyor.</p>

  <p>O günden sonra kediyi uzaktan görüyoruz, ama artık eve yaklaşmıyor. Küçük bir tabak içinde kapının önüne koyduğumuz sütü bile içmeye gelmiyor.</p>

  <p>Anneanne: “Bu kedi giderek vahşileşiyor”</p>

  <p>“Endişelenmeyin Anneanne, fareleri bize bırakın.”</p>

  <p>Kapanlar yapıp fareleri yakalıyor, kaynar suyun içine atıyoruz.</p>
</body>
</html>