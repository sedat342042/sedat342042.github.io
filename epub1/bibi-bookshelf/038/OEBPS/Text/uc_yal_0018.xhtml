<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<!--?xml version="1.0" encoding="UTF-8"?--><html xmlns="http://www.w3.org/1999/xhtml">
<head>
  <meta name="charset" content="UTF-8"/>
  <title></title>
  <link href="../Styles/blitz.css" type="text/css" rel="stylesheet"/>
  <link href="../Styles/blitz_kindle.css" type="text/css" rel="stylesheet"/>
  <link href="../Styles/blitz_hoca.css" type="text/css" rel="stylesheet"/>
</head>

<body class="serif justified">
  <p><img alt="whitespace" src="../Images/whitespace.png"/><br/></p>

  <p class="no-indent">Lucas geldi ve gitti. Onu gönderdim. Yarım kalmış elyazmalarını bıraktı. Onları tamamlıyorum.</p>

  <p>Elçiliğin adamı haber vermeden geldi. Kardeşimin gidişinden iki gün sonra, akşam saat dokuzda kapımı çaldı. Neyse ki annem yatmıştı. Kıvırcık saçlı, zayıf, solgun biri. Onu çalışma odama alıyorum.</p>

  <p>“Dilinizi çok iyi konuşamıyorum, bu nedenle birden bire söyleyeceğim için kusura bakmayın. Kardeşiniz, yani kardeşiniz olduğunu söyleyen Claus T. bugün hayatına son verdi. Onu ülkesine göndermek için Doğu Garı’na götürdüğümüzde saat on dört on beşte kendini bir trenin altına attı. Elçiliğimize sizin için bir mektup bırakmış.</p>

  <p>Adam bana üzerinde “Klaus T.‘nin dikkatine” yazan bir zarf uzatıyor.</p>

  <p>Zarfı açıyorum. Bir kartın üzerinde “Annemizle babamızın yanına gömülmek isterim” yazıyor. Lucas imzalı.</p>

  <p>Kartı elçilik görevlisine uzatıyorum. “Burada gömülmek istiyor.”</p>

  <p>Adam kartı okuyup, “Neden Lucas imzalı? Gerçekten kardeşiniz miydi?” diye soruyor.</p>

  <p>“Hayır, ama buna öylesine inanmıştı ki bu isteğini reddedemem.”</p>

  <p>“İlginç! Sizi ziyaretinden iki gün sonra ailesinden birini bulup bulmadığını sorduk, ‘Hayır’ dedi.”</p>

  <p>“Doğru söylemiş. Aramızda hiçbir akrabalık bağı yok.”</p>

  <p>“Yine de ailenizin yanına gömülmesine izin veriyor musunuz?”</p>

  <p>“Evet. Babamın yanına. Ailedeki ölmüş tek kişi o.”</p>
<hr class="transition"/>
  <p class="no-indent">Cenaze arabasını izliyoruz, elçilik görevlisi ve ben. Kar yağıyor. Elimde bir demet beyaz, bir demet de kırmızı karanfil var. Çiçekçiden satın aldım. Bahçemizde yazın bile karanfil yok artık. Annem karanfil dışında her tür çiçek ekiyor.</p>

  <p>Babamın mezarının yanına yeni bir mezar kazılmış. Kardeşimin tabutu indiriliyor, mezarın üzerine farklı bir imlayla benim adımı taşıyan bir haç dikiliyor.</p>
<hr class="transition"/>
  <p class="no-indent">Her gün mezarlığa gidiyorum. Claus adının yazılı olduğu haça bakıyorum, üzerinde Lucas yazan bir haçla değiştirmeliyim diye düşünüyorum.</p>

  <p>Yakında dördümüzün buluşacağını da düşünüyorum. Anne öldükten sonra devam etmemin bir nedeni kalmayacak.</p>

  <p>Tren iyi fikir.</p>
</body>
</html>