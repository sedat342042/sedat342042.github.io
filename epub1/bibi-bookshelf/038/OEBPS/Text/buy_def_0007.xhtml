<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<!--?xml version="1.0" encoding="UTF-8"?--><html xmlns="http://www.w3.org/1999/xhtml">
<head>
  <meta name="charset" content="UTF-8"/>
  <title></title>
  <link href="../Styles/blitz.css" type="text/css" rel="stylesheet"/>
  <link href="../Styles/blitz_kindle.css" type="text/css" rel="stylesheet"/>
  <link href="../Styles/blitz_hoca.css" type="text/css" rel="stylesheet"/>
</head>

<body class="serif justified">
  <h2><a id="bookmark0"></a><i>Vücut Güçlendirme Alıştırması</i></h2>

  <p class="no-indent">Anneanne bize sık sık, kemikli elleriyle, süpürgeyle veya ıslak bezle vuruyor. Kulaklarımıza asılıp saçlarımızı çekiyor.</p>

  <p>Başkaları da bize tokat atıyor, bizi tekmeliyor, nedenini bile bilmiyoruz.</p>

  <p>Darbeler canımızı acıtıyor, ağlatıyor.</p>

  <p>Düşmeler, kesikler, çizikler, iş, soğuk ve sıcak da ıstırap kaynakları.</p>

  <p>Ağlamadan acıya dayanabilmek için vücudumuzu güçlendirmeye karar veriyoruz.</p>

  <p>Birbirimize önce tokat, sonra yumruk atmaya başlıyoruz.</p>

  <p>Darmadağın yüzümüzü görünce Anneanne, “Bunu kim yaptı size?” diye soruyor.</p>

  <p>“Kendimiz, Anneanne.”</p>

  <p>“Dövüştünüz mü? Neden?”</p>

  <p>“Hiç, Anneanne. Endişelenmeyin, bu sadece alıştırma.”</p>

  <p>“Alıştırma mı? Siz kafayı üşütmüşsünüz! Ama madem eğleniyorsunuz...”</p>

  <p>Çırılçıplağız. Birbirimize kemerle vuruyoruz. Her darbede, “Acımıyor” diyoruz.</p>

  <p>Sertçe vuruyoruz, daha da sertçe. Ellerimizi ateşin üstünden geçiriyoruz. Baldırlarımızı, kollarımızı, göğsümüzü bıçakla çizip yaralarımıza alkol döküyoruz. Her seferinde, “Acımıyor” diyoruz.</p>

  <p>Bir süre sonra gerçekten bir şey hissetmiyoruz. Sanki başka birinin canı acıyor, başka biri yanıyor, kesiliyor, acı çekiyor.</p>

  <p>Ağlamıyoruz artık.</p>

  <p>Anneanne sinirlenip bağırdığında, “Anneanne, bağıracağınıza vurun bize” diyoruz.</p>

  <p>Bize vurduğunda da, “Daha da Anneanne” diyoruz. “Kutsal Kitap’ta söylendiği gibi, öbür yanağımızı da uzatıyoruz. Öbür yanağımıza da vurun Anneanne.”</p>

  <p>“Sizin de, Kutsal Kitabınızın da, yanağınızın da yüzünü şeytan görsün!”</p>
</body>
</html>