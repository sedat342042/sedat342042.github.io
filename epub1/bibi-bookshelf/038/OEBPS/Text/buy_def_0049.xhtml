<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<!--?xml version="1.0" encoding="UTF-8"?--><html xmlns="http://www.w3.org/1999/xhtml">
<head>
  <meta name="charset" content="UTF-8"/>
  <title></title>
  <link href="../Styles/blitz.css" type="text/css" rel="stylesheet"/>
  <link href="../Styles/blitz_kindle.css" type="text/css" rel="stylesheet"/>
  <link href="../Styles/blitz_hoca.css" type="text/css" rel="stylesheet"/>
</head>

<body class="serif justified">
  <h2><a id="bookmark0"></a><i>Kaçış</i></h2>

  <p class="no-indent">Gün geçtikçe şehrin duvarlarında yeni yeni afişler görüyoruz. Bir afişte yere uzanmış bir ihtiyar var, düşman askeri süngüsünü saplamış. Bir diğer afişte düşman askeri bir çocuğa vuruyor, başka bir çocuk da onun ayağına yapışmış… Bir başka afişte düşman askeri bir kadını kolundan tutmuş çekiyor, diğer eliyle de elbiselerini yırtıyor. Kadının ağzı açık, gözlerinden yaşlar akıyor.</p>

  <p>Afişleri gören herkes dehşete kapılıyor.</p>

  <p>Anneanne, “Yalan bunlar. Korkmayın” diye kıkırdıyor, insanlar Büyük Şehir’in düştüğünü söylüyor.</p>

  <p>Anneanne; “Büyük Nehir’i geçmişlerse, hiçbir şey onları durduramaz. Yakında buraya gelirler.”</p>

  <p>Yeğenimiz; “O zaman geri dönebilirim.” insanlar, ordunun teslim olduğunu, mütareke imzalandığını ve savaşın bittiğini söylüyor bir gün. Ertesi gün yeni hükümetin göreve başladığını, savaşın sürdüğünü.</p>

  <p>Çok sayıda yabancı asker, trenlerle, kamyonlarla akın akın geliyor. Bizim ülkenin askerleri de. Yaralı sayısı çok. Bizim askerlere savaşın gidişatıyla ilgili soru sorulduğunda, askerler cevap veremiyorlar. Şehri baştan başa aşıyorlar. Kampın yanından geçen yoldan öbür ülkeye doğru.</p>

  <p>İnsanlar, “Kaçıyorlar. Bozgun bu” diye bağırışıyor.</p>

  <p>Kimileri de: “Geri çekiliyorlar. Sınırın ardına toplanacaklar. Burada durduracaklar onları. Düşmanın sınırı aşmasına asla izin vermeyecekler.”</p>

  <p>Anneanne: “Olacakları göreceğiz.”</p>

  <p>Büyük kalabalıklar Anneanne’nin evinin önünden geçiyor. Öbür ülkeye gidiyorlar. Ülkemizden ayrılmamız gerektiğini, düşmanın yaklaştığını ve intikam alacağını söylüyorlar. Halkımız tutsak edilecekmiş.</p>

  <p>Kimileri sırtlarına çantalarını vurup yayan, kimileri de çeşitli eşyalarla -yorgan, keman, kafeste bir domuz yavrusu, tencereler- yüklü bisikletlerini önlerine katmış gidiyorlar.</p>

  <p>Çoğu bizim şehirli, ama daha uzaklardan gelenler de var.</p>

  <p>Bir sabah, Yabancı Subay ile Posta vedalaşmaya geliyor.</p>

  <p>Posta: “Her şey mahvoldu. Ama ölmektense yenilmek daha iyi.”</p>

  <p>Gülüyor. Subay gramofona bir plak koyuyor, büyük yatağın üzerinde oturmuş sessizce dinliyoruz. Subay bize sımsıkı sarılmış ağlıyor. “Sizi bir daha göremeyeceğim.”</p>

  <p>“Kendi çocuklarınız olur.”</p>

  <p>“İstemem.”</p>

  <p>Plakları ve gramofonu göstererek: “Bunları benden bir anı olarak saklayın. Ama sözlüğü verin. Başka bir dil öğrenmek zorunda kalacaksınız.”</p>
</body>
</html>