<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<!--?xml version="1.0" encoding="UTF-8"?--><html xmlns="http://www.w3.org/1999/xhtml">
<head>
  <meta name="charset" content="UTF-8"/>
  <title></title>
  <link href="../Styles/blitz.css" type="text/css" rel="stylesheet"/>
  <link href="../Styles/blitz_kindle.css" type="text/css" rel="stylesheet"/>
  <link href="../Styles/blitz_hoca.css" type="text/css" rel="stylesheet"/>
</head>

<body class="serif justified">
  <h2><a id="bookmark0"></a><i>Defter, Kâğıt, Kalem Alıyoruz</i></h2>

  <p class="no-indent">Anneanne’nin evinde kâğıt, kalem yok.</p>

  <p>Kırtasiye malzemeleri de satan kitapçı dükkânından satın almaya gidiyoruz. Bir paket kareli kâğıt, iki kalem ve kalın bir defter seçiyoruz. Aldıklarımızı tezgâhın arkasında ayakta duran şişman beyin önüne koyuyoruz. “Bunlara ihtiyacımız var ama paramız yok.”</p>

  <p>Kitapçı: “Nasıl olur? Parasını ödemeniz gerek.”</p>

  <p>Tekrarlıyoruz; “Paramız yok, ancak bunlara kesinlikle ihtiyacımız var.”</p>

  <p>Kitapçı: “Okul kapalı. Kimsenin deftere, kaleme ihtiyacı olmuyor.”</p>

  <p>Biz: “Okulumuzu kendimiz yaptık, yalnız başımıza.”</p>

  <p>“Evdekilerden para isteyin.”</p>

  <p>“Babamız cephede, Annemiz de Büyük Şehir’de kaldı. Anneannemizin yanında kalıyoruz, onun da parası yok.”</p>

  <p>Kitapçı: “Parasız bir şey alamazsınız.”</p>

  <p>Sesimizi çıkarmadan ona bakıyoruz. O da bize bakıyor. Alnı terden sırılsıklam. Bir süre sonra bağırıyor: “Bana öyle bakmayın. Çıkın buradan!”</p>

  <p>Biz: “Bu eşyalar mukabilinde çalışabiliriz: Bahçenizi sulayabiliriz, zararlı otları yolabiliriz, kolilerinizi taşıyabiliriz.”</p>

  <p>Yeniden bağırıyor: “Bahçem yok benim!.. Size de ihtiyacım yok! Hem siz doğru dürüst konuşamaz mısınız?”</p>

  <p>“Biz doğru dürüst konuşuyoruz.”</p>

  <p>“Sizin yaşınızda ‘mukabilinde’ demek normal mi?”</p>

  <p>“Biz düzgün konuşuyoruz.”</p>

  <p>“Fazla düzgün, evet. Konuşma biçiminizi hiç beğenmedim. Bakışlarınızı da öyle! Çıkın buradan!”</p>

  <p>“Tavuklarınız var mı?” diye soruyoruz.</p>

  <p>Beyaz bir mendille yüzünü siliyor. “Tavuk mu, neden tavuk?” diye soruyor bağırmadan.</p>

  <p>“Eğer tavuklarınız yoksa, bizim için elzem olan bu eşyalar mukabilinde size bir miktar yumurta temin edebiliriz.”</p>

  <p>Kitapçı ses çıkarmadan bize bakıyor. “Yumurta fiyatları günden güne artıyor. Öte yandan kâğıt kalem fiyatları…”</p>

  <p>Kâğıtlarımızı, kalemlerimizi, defterlerimizi kapıya doğru fırlatıp avazı çıktığı kadar bağırıyor: “Defolun! Yumurtalarınıza ihtiyacım yok. Alın bunları, bir daha da gelmeyin.”</p>

  <p>Eşyalarımızı özenle topladıktan sonra, “Kalemlerimiz veya kâğıdımız bittiğinde yeniden gelmek zorunda kalabiliriz” diyoruz.</p>
</body>
</html>