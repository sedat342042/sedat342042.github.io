<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<!--?xml version="1.0" encoding="UTF-8"?--><html xmlns="http://www.w3.org/1999/xhtml">
<head>
  <meta name="charset" content="UTF-8"/>
  <title></title>
  <link href="../Styles/blitz.css" type="text/css" rel="stylesheet"/>
  <link href="../Styles/blitz_kindle.css" type="text/css" rel="stylesheet"/>
  <link href="../Styles/blitz_hoca.css" type="text/css" rel="stylesheet"/>
</head>

<body class="serif justified">
  <h2><a id="bookmark0"></a><i>Açlık Alıştırması</i></h2>

  <p class="no-indent">Anneanne’ye haber veriyoruz: “Bugün ve yarın yemek yemiyoruz. Yalnızca su içeceğiz.”</p>

  <p>Omuz silkiyor, “Umurumda değil. Ama her zamanki gibi çalışacaksınız.”</p>

  <p>“Elbette, Anneanne.”</p>

  <p>Birinci gün, Anneanne bir tavuk kesip fırında kızartıyor. Öğle vakti bize sesleniyor: “Yemeğe gelin.”</p>

  <p>Mutfağa giriyoruz, çok güzel kokuyor. Biraz açız, çok değil. Anneanne’nin tavuğu kesmesini izliyoruz.</p>

  <p>“Ne güzel kokuyor. Duyuyor musunuz? Birer but ister misiniz?”</p>

  <p>“Hiçbir şey istemiyoruz, Anneanne.”</p>

  <p>“Yazık, gerçekten güzel olmuş.”</p>

  <p>Elleriyle yiyor, parmaklarını yalayıp önlüğüne siliyor. Kemikleri kemirip emiyor.</p>

  <p>“Çok yumuşak olmuş. Bundan daha lezzetli bir şey düşünemiyorum.”</p>

  <p>“Anneanne, geldiğimizden beri bize hiç tavuk pişirmediniz.”</p>

  <p>“Bugün pişirdim işte, yesenize.”</p>

  <p>“Bugün ve yarın bir şey yemeyeceğimizi biliyordunuz.”</p>
  
  <p>“Benim suçum değil ki, gene sizin saçmalıklarınızdan biri işte.”</p>

  <p>“Alıştırmalarımızdan biri. Açlığa dayanmayı öğreniyoruz.”</p>
  
  <p>“Öğrenin öyleyse, size engel olan mı var?”</p>

  <p>Mutfaktan çıkıyoruz, bahçede işler var. Günün sonuna doğru çok acıkıyoruz. Çokçana su içiyoruz. Gece güçbela uyuyabiliyoruz. Rüyamızda yemek görüyoruz.</p>

  <p>Ertesi gün öğlen Anneanne tavuğu bitiriyor. Adeta bir sisin ardından onun yemek yiyişini izliyoruz. Artık aç değiliz, Başımız dönüyor.</p>

  <p>Akşam Anneanne, beyaz peynirli ve reçelli krepler yapıyor. Midemiz bulanıyor, kramplar giriyor, ama yatar yatmaz derin bir uykuya dalıyoruz. Kalktığımızda Anneanne pazara gitmiş. Kahvaltı etmek istiyoruz, ama mutfakta hiçbir şey yok. Ne ekmek ne süt ne de peynir. Anneanne her şeyi kilere kaldırmış. Açabiliriz, ama hiçbir şeye dokunmamaya karar veriyoruz. Tuza banıp domates ve salatalık yiyoruz.</p>

  <p>Anneanne pazardan geliyor. “Bu sabah çalışmamışsınız.”</p>

  <p>“Bizi uyandırmalıydınız, Anneanne.”</p>

  <p>“Kendi kendinize uyansaydınız. Ama bu seferlik size yemek vereceğim.”</p>

  <p>Her zamanki gibi, pazar artıklarından bir çorba yapıyor bize. Az yiyoruz. Yemekten sona Anneanne: “Bu, aptalca bir alıştırma, üstelik sağlığa da zararlı.”</p>
</body>
</html>