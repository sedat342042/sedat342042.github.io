<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<!--?xml version="1.0" encoding="UTF-8"?--><html xmlns="http://www.w3.org/1999/xhtml">
<head>
  <meta name="charset" content="UTF-8"/>
  <title></title>
  <link href="../Styles/blitz.css" type="text/css" rel="stylesheet"/>
  <link href="../Styles/blitz_kindle.css" type="text/css" rel="stylesheet"/>
  <link href="../Styles/blitz_hoca.css" type="text/css" rel="stylesheet"/>
</head>

<body class="serif justified">
  <h2><a id="bookmark0"></a><i>Şantaj</i></h2>

  <p class="no-indent">Papaz’ın evine gidiyoruz. Papaz, kilisenin yanındaki büyük evde oturuyor.</p>

  <p>Çıngırağın ipini çekiyoruz. Yaşlı bir kadın kapıyı açıp, “Ne istiyorsunuz?” diye soruyor.</p>

  <p>“Papaz Efendi’yi görmek istiyoruz.”</p>

  <p>“Neden?”’</p>

  <p>“Ölmek üzere olan biri için.”</p>

  <p>Yaşlı kadın bizi girişe alıyor. Bir kapıyı tıklatıyor, “Papaz Efendi” diye sesleniyor, “ölmek üzere olan biri kutsanacakmış.”</p>

  <p>Kapının ardından bir ses cevap veriyor: “Geliyorum, beklesinler.”</p>

  <p>Birkaç dakika bekliyoruz. Uzun boylu, zayıf, asık suratlı bir adam odadan çıkıyor. Koyu renk giysilerinin üzerinde beyaz ve altın renkli bir üstlük var. Bize, “Nerede? Sizi kim gönderdi?” diye soruyor.</p>

  <p>“Tavşandudak ve annesi.”</p>

  <p>“Bu kimselerin isimlerini soruyorum size.”</p>

  <p>“İsimlerini tam olarak bilmiyoruz. Anne kör sağır. Şehrin en dışındaki evde oturuyorlar. Soğuktan ve açlıktan ölmek üzereler.”</p>

  <p>Papaz: “Bu kişileri kesinlikle tanımamama rağmen kutsayabilirim. Haydi gidelim. Götürün beni.”</p>

  <p>“Kutsanmaya ihtiyaçları yok. Biraz para gerekli onlara. Odun, birkaç patates, biraz da kurufasulye götürdük, ama daha fazla bir şey yapamıyoruz. Bizi Tavşandudak gönderdi. Ona bazen para veriyormuşsunuz.”</p>

  <p>Papaz: “Olabilir, pek çok yoksula para veririm. Hepsini hatırlayamam ku. Alın!”</p>

  <p>Giysisinin ceplerini karıştırıp bize biraz bozukluk veriyor. Parayı alınca, “Az. Çok az bu. Bir ekmek almaya bile yetmez” diyoruz.</p>

  <p>“Üzgünüm. Çok yoksul var. inananlar da artık hemen hemen hiç bağışta bulunmuyor. Bu sıralarda herkes sıkıntıda. Haydi gidin, Tanrı sizi korusun!”</p>

  <p>“Bugünlük bu parayla yetinebiliriz ama yarın yeniden gelmek zorunda kalacağız.”</p>

  <p>“Nasıl? Ne demek bu? Yarın mı? Sizi içeriye almam. Çıkın buradan hemen.”</p>

  <p>“Yarın kapıyı açtırıncaya kadar zilinizi çalarız. Pencerelerinize vururuz, kapınızı tekmeleriz, Tavşandudak’a yaptıklarınızı herkese anlatırız.”</p>

  <p>“Tavşandudak’a hiçbir şey yapmadım. Kim olduğunu bile bilmiyorum. Size uydurma şeyler anlatmış. Küçük bir kızın saçmalıklarını ciddiye alan olmaz. Kimse size inanmaz. Tavşandudak’ın anlattıklarının hepsi yalan!”</p>

  <p>“Yalan veya doğru. Önemli olan şehirdekiler, insanlar skandali sever.”</p>

  <p>Papaz iskemleye çöküp mendiliyle yüzünü kurulamaya başlıyor.</p>

  <p>“Yaptığınız korkunç bir şey. Şu anda ne yaptığınızın farkında mısınız acaba?”</p>

  <p>“Evet efendim. Şantaj yapıyoruz.”</p>

  <p>“Bu yaşta… Acınacak bir durum.”</p>

  <p>“Evet, bu noktaya gelmiş olmamız acınacak bir şey. Ama Tavşandudak ile annesinin paraya ihtiyaçları var.”</p>

  <p>Papaz ayağa kalkıp üstlüğünü çıkarıyor: “Tanrı beni sınıyor. Ne kadar istiyorsunuz? Zengin değilim.”</p>

  <p>“Bize verdiğinizin on katını. Haftada bir kez. Yapamayacağınız bir şey istemiyoruz sizden.”</p>

  <p>Cebinden parayı çıkarıp bize veriyor: “Her cumartesi gelin. Bunu şantajınıza karşılık yaptığımı sanmayın. Sadaka veriyorum.”</p>

  <p>“Bizim de sizden beklediğimiz buydu Papaz Efendi.”</p>
</body>
</html>