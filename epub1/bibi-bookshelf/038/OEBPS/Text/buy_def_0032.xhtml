<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<!--?xml version="1.0" encoding="UTF-8"?--><html xmlns="http://www.w3.org/1999/xhtml">
<head>
  <meta name="charset" content="UTF-8"/>
  <title></title>
  <link href="../Styles/blitz.css" type="text/css" rel="stylesheet"/>
  <link href="../Styles/blitz_kindle.css" type="text/css" rel="stylesheet"/>
  <link href="../Styles/blitz_hoca.css" type="text/css" rel="stylesheet"/>
</head>

<body class="serif justified">
  <h2><a id="bookmark0"></a><i>Yabancı Subay</i></h2>

  <p class="no-indent">Bahçede hareketsiz durma alıştırmamızı yapıyoruz. Hava sıcak. Ceviz ağacının gölgesine sırtüstü uzanmışız. Yaprakların arasından gökyüzü ve bulutları görüyoruz. Ağacın yaprakları kıpırtısız; bulutlar da sanki hareketsiz gibi, ama uzun süre dikkatlice izlendiklerinde sanki şekil değiştirip uzuyor.</p>

  <p>Anneanne evden çıkıyor. Yanımızdan geçerken ayağıyla üzerimize, yüzümüze kum, toprak atıyor. Bir şeyler mırıldanıp bağına öğlen uykusuna gidiyor.</p>

  <p>Subay, üst tarafı çıplak, gözleri kapalı, güneşin altında, başı beyaz duvara dayalı, odanın önündeki sırada oturuyor. Ansızın yerinden kalkıp bize doğru yürüyor, bir şeyler söylüyor, cevap vermiyoruz, ona bakmıyoruz bile. Sırasına geri dönüyor.</p>

  <p>Daha sonra Posta: “Subay Bey konuşmak istemek sizinle.”</p>

  <p>Cevap vermiyoruz.</p>

  <p>“Siz kalkmak gelmek. Söz dinlememek siz, Subay çok kızmak.”</p>

  <p>Kıpırdamıyoruz. Subay Posta’ya bir şeyler söylüyor, Posta da odaya giriyor. Temizlik yaparken şarkı söylediğini duyuyoruz.</p>

  <p>Güneş evin çatısındaki bacaya değince, yerimizden kalkıyoruz. Subay’a doğru yürüyüp önünde duruyoruz. Posta’yı çağırıyor. “Ne istiyor?” diye soruyoruz.</p>

  <p>Subay sorular soruyor; Postacı çeviriyor.</p>

  <p>“Subay Bey sormak, siz neden kıpırdamamak, konuşmamak?”</p>

  <p>“Hareketsizlik alıştırması yapıyoruz.”</p>

  <p>Posta gene çeviriyor, “Subay Bey söylemek, siz çok alıştırma yapmak var. Başka alıştırmalar. Vurmak birbirinize kemerle.”</p>

  <p>“Güçlenme alıştırmamızdı.”</p>

  <p>“Subay Bey sormak, siz neden yapmak bu çalışmaları?”</p>

  <p>“Acıya alışmak için.”</p>

  <p>“Sormak, siz canınız acımak, hoşunuza gitmek?”</p>

  <p>“Hayır, yalnızca acıyı yenmek istiyoruz, sıcağı, soğuğu, açlığı, can acıtan her şeyi.”</p>

  <p>“Subay Bey hayran olmak siz. Sizi bulmak olağanüstü.”</p>

  <p>Subay birkaç kelime daha ekliyor. Posta: “Tamam, bitmek. Ben gitmek şimdi, siz de gitmek, balığa filan.”</p>

  <p>Ama Subay gülümseyerek bizi kolumuzdan tutuyor ve Posta’ya gitmesini işaret ediyor.</p>

  <p>Posta birkaç adım atıp dönüyor. “Siz gitmek! Çabuk! Şehirde dolaşmak.”</p>

  <p>Subay ona bakıyor, Posta bahçe kapısından bize bağırıyor: “Defolun! Siz durmamak! Siz anlamamak aptallar”</p>

  <p>Gidiyor. Subay gülümsüyor, bizi odasına alıyor. Bir iskemleye yerleşiyor, bizi de kendisine doğru çekip dizlerine oturtuyor. Boynuna sarılıp başımızı kıllı göğsüne yaslıyoruz. Bizi sallıyor.</p>

  <p>Altımızda, Subay’ın bacaklarının arasında sıcak bir kıpırtı duyuyoruz. Birbirimize, sonra da Subay’ın gözlerinin içine bakıyoruz. Bizi yavaşça itip saçlarımızı okşuyor, ayağa kalkıyor. Bize iki tane kırbaç uzatıp yüzüstü yatağa uzanıyor. Bir tek sözcük söylüyor, dilini bilmememize rağmen, anlıyoruz onu. Vurmaya başlıyoruz. Bir birimiz, bir diğerimiz.</p>

  <p>Subay’ın sırtında kırmızı izler beliriyor. Giderek daha hızlı vurmaya başlıyoruz. Subay inliyor, konumunu değiştirmeden, pantolonunu ve donunu ayak bileklerine kadar sıyırıyor. Beyaz kıçına vuruyoruz, baldırlarına, bacaklarına, sırtına, boynuna, omuzlarına, bütün gücümüzle… her şey kırmızıya boyanıyor.</p>

  <p>Subay’ın vücudu, saçları, giysileri, çarşaflar, halı, ellerimiz, kollarımız kıpkırmızı. Kan gözümüze bile sıçrıyor, terimize karışıyor; adam son kez çığlık atana kadar vurmayı sürdürüyoruz. Hayvani bir ses çıkarıyor, bitkin bir halde yatağın kenarına çöküyoruz.</p>
</body>
</html>