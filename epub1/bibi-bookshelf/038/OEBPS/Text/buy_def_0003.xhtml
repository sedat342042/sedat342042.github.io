<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<!--?xml version="1.0" encoding="UTF-8"?--><html xmlns="http://www.w3.org/1999/xhtml">
<head>
  <meta name="charset" content="UTF-8"/>
  <title></title>
  <link href="../Styles/blitz.css" type="text/css" rel="stylesheet"/>
  <link href="../Styles/blitz_kindle.css" type="text/css" rel="stylesheet"/>
  <link href="../Styles/blitz_hoca.css" type="text/css" rel="stylesheet"/>
</head>

<body class="serif justified">
  <h2><a id="bookmark0"></a><i>Anneanne</i></h2>

  <p class="no-indent">Anneannemiz, Annemizin annesi. Onun evine gelmeden önce Annemizin bir annesi olduğunu bilmiyorduk.</p>

  <p>Biz ona Anneanne diyoruz.</p>

  <p>İnsanlar ona Cadı, o da bize “itoğlu itler” diyor.</p>

  <p>Anneanne ufak tefek ve zayıf. Siyah bir başörtüsü var. Giysileri koyu gri. Ayağında eskimiş postalları var. Hava güzel olduğunda yalın ayak geziyor. Yüzü buruşuk, kahverengi lekelerle kaplı, üzeri tüylerle örtülü et benleri var. Ağzında diş kalmamış, en azından görünürde dişi yok gibi.</p>

  <p>Anneanne hiç yıkanmıyor. Bir şey yiyip içtiğinde ağzını siyah başörtüsünün kenarına siliyor. Donsuz geziyor. Çişi gelince olduğu yerde duruyor, bacaklarını açıp eteklerinin altından yere işiyor. Bunu evde yapmıyor tabii.</p>

  <p>Anneanne hiç soyunmuyor. Gece odasını gözetledik. Etekliğini çıkarıyor, içinde bir eteklik daha var. Böylece yatıyor. Başörtüsünü de çıkarmıyor.</p>

  <p>Anneanne az konuşuyor. Geceleri hariç. Geceleri, raftan bir şişe alıyor, kafasına dikip içiyor. Sonra da anlamadığımız bir dilde konuşmaya başlıyor. Yabancı askerlerin konuştuğu dilde değil, bambaşka bir dil bu.</p>

  <p>Anneanne bilmediğimiz bu dilde kendine sorular sorup cevaplar veriyor. Kâh gülüyor kâh sinirlenip bağırıyor. Sonunda da, hemen hemen her zaman, ağlamaya başlıyor; sendeleyerek odasına giriyor, yatağa yuvarlanıyor; gece boyunca hıçkırıklarını duyuyoruz.</p>
</body>
</html>