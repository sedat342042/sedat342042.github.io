<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<!--?xml version="1.0" encoding="UTF-8"?--><html xmlns="http://www.w3.org/1999/xhtml">
<head>
  <meta name="charset" content="UTF-8"/>
  <title></title>
  <link href="../Styles/blitz.css" type="text/css" rel="stylesheet"/>
  <link href="../Styles/blitz_kindle.css" type="text/css" rel="stylesheet"/>
  <link href="../Styles/blitz_hoca.css" type="text/css" rel="stylesheet"/>
</head>

<body class="serif justified">
  <h2><i style="font-weight: bold; text-indent: 0em; font-size: 1.3125em; line-height: 1.14285714;">Gösterilerimizin Gelişimi</i><br/></h2>

  <p class="no-indent">Meyvelerle hokkabazlık yapmayı öğreniyoruz. Elmalarla, cevizlerle, kayısılarla. Önce iki taneyle, kolay oluyor, sonra üç, dört, beşe kadar çıkıyoruz.</p>

  <p>Sigarayla, oyun kâğıtlarıyla el çabukluğuna dayanan oyunlar icat ediyoruz.</p>

  <p>Akrobasi de çalışıyoruz. Çember hareketini, cambaz taklasını, ters, düz taklayı biliyoruz; iki elimizin üzerinde kolayca yürüyoruz.</p>

  <p>Tavan arasında eski bir sandıkta bulduğumuz, üzerimizden dökülen çok eski giysiler giyiyoruz; Kareli, bol ve yırtık pırtık ceketler, belimizden iple tutturulmuş geniş pantolonlar… Bir de siyah, yuvarlak, sert bir şapka…</p>

  <p>Birimiz burnuna bir kırmızı biber oturtuyor, diğerimiz de mısır püskülünden bıyık. Bir ruj edinip ağzımızı kulaklarımıza kadar büyütüyoruz.</p>

  <p>Böyle palyaço kılığında pazar meydanına gidiyoruz. Dükkânların çoğu burada, insanlar da burada toplaşıyor.</p>

  <p>Gösterimize bol gürültüyle başlıyoruz, bir yanda armonikamız, diğer yanda içi boşaltılıp trampete dönüştürülmüş bir kabak. Yeterince izleyici topladığımızda, domateslerle veya yumurtalarla gösteriye başlıyoruz. Domatesler gerçek, ama yumurtaların içi boşaltılıp ince kumla doldurulmuş. İnsanlar bunu bilmedikleri için, biz yumurtayı güçlükle yakalıyormuşuz gibi yaptığımızda basıyorlar çığlığı, gülüp alkışlıyorlar.</p>

  <p>Gösteriye sihirbazlıkla devam edip akrobatik hareketlerle son veriyoruz.</p>

  <p>Birimiz taklalar atıp çember hareketini yaparken, diğerimiz ağzında şapkayla elleri üzerinde yürüyerek parayı topluyor.</p>

  <p>Geceleri meyhaneleri dolaşıyoruz.</p>

  <p>Kısa sürede şehirdeki bütün meyhaneleri öğreniyoruz, bağcıların kendi üzümlerinden yaptıkları şarapları sattıkları mahzenleri, tektekçileri, iyi giyimli insanların gittikleri, kimi subayların kız tavladıkları kafeleri, her yeri biliyoruz. İçki içenler kolayca para veriyor. Hemen içlerini de döküyorlar. Çeşitli insanlar hakkında binbir türlü sır öğreniyoruz. Sık sık içki ısmarlıyorlar, yavaş yavaş alkole alışıyoruz. İkram edilen sigaraları içiyoruz.</p>

  <p>Her yerde gözdeyiz. Sesimiz beğeniliyor; alkışlanıyor, defalarca çağrılıyoruz.</p>
</body>
</html>