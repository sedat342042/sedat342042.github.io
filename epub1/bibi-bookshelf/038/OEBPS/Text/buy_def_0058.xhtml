<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<!--?xml version="1.0" encoding="UTF-8"?--><html xmlns="http://www.w3.org/1999/xhtml">
<head>
  <meta name="charset" content="UTF-8"/>
  <title></title>
  <link href="../Styles/blitz.css" type="text/css" rel="stylesheet"/>
  <link href="../Styles/blitz_kindle.css" type="text/css" rel="stylesheet"/>
  <link href="../Styles/blitz_hoca.css" type="text/css" rel="stylesheet"/>
</head>

<body class="serif justified">
  <h2><i>Anneanne’nin Hastalığı</i></h2>

  <p class="no-indent">Bir sabah Anneanne odasından çıkmıyor. Kapısını çalıyoruz, sesleniyoruz, cevap vermiyor.</p>

  <p>Evin arkasına dolaşıyoruz, pencerenin camlarından birini kırıp odasına giriyoruz.</p>

  <p>Anneanne yatağında yatıyor, hareketsiz. Ama nefes alıyor, kalbi atıyor. Birimiz yanında kalıyoruz, diğerimiz de doktor çağırmaya gidiyor.</p>

  <p>Doktor Anneanne’yi muayene ettikten sonra, “Anneanneniz beyin kanaması geçiriyor, felç gelmiş diyor.”</p>

  <p>“Ölecek mi?”</p>

  <p>“Bilinmez. Yaşlı, ama kalbi sağlam. Bu ilaçları günde üç kez verin. Birinin de onunla ilgilenmesi gerek.”</p>

  <p>“Biz ilgileniriz. Ne yapmak lazım?”</p>

  <p>“Yemek yedirip yıkamak lazım. Hayatının sonuna kadar felçli kalacak büyük bir ihtimalle.”</p>

  <p>Doktor gidiyor. Sebze püresi yapıp Anneanne’yi küçük bir kaşıkla besliyoruz. Akşama doğru, odası kötü kokmaya başlıyor. Örtüleri kaldırıyoruz, şiltesi dışkı içinde.</p>

  <p>Bir köylüden saman buluyoruz, bir tane bebeklere giydirilen naylon don ve bebek bezleri satın alıyoruz.</p>

  <p>Anneanne’yi kaldırıp soyuyoruz, küvetimizde yıkıyoruz, yatağını temizliyoruz. O kadar zayıf ki bebek donu tam oluyor. Bezini günde birkaç defa değiştiriyoruz.</p>

  <p>Bir hafta kadar sonra, Anneanne ellerini oynatmaya başlıyor. Bir sabah da bizi küfürlerle karşılıyor: “İtoğlu itler! Bir tavuk pişirin! Sebze pürenizle eski gücüme nasıl kavuşabilirim? Keçi sütü de isterim! Ben hastayken işleri sermediniz umarım!”</p>

  <p>“Hayır, Anneanne, sermedik.”</p>

  <p>“Kalkmama yardım edin reziller!”</p>

  <p>“Anneanne kalkmamanız lazım, doktor söyledi.”</p>

  <p>“Doktor, doktor! Aptal herif! Ömrümün sonuna kadar felçli kalacakmışım ha? Ben nasıl felçli kalacakmışım, gösteririm ona.”</p>

  <p>Kaldırıp mutfağa taşıyoruz, oturmasına yardım ediyoruz. Tavuk pişince yemeğini kendi kendine yiyor. Bitirince, “Ne bekliyorsunuz? Bana sağlam bir baston yapın tembeller, haydi acele edin, her şey yerli yerinde mi bakmak istiyorum” diyor.</p>

  <p>Ormana koşuyoruz, gözümüze bir dal kestirip Anneanne’nin cüssesine göre bir baston yapıyoruz. Bastonu kaptığı gibi bize saldırıyor; “Hele her şey yerli yerinde olmasın, görürsünüz!”</p>

  <p>Bahçeye çıkıyor. Uzaktan izliyoruz. Tuvalete gidiyor ve kendi kendine söylendiğini duyuyoruz: “Don giydirmişler! Nereden de akıllarına gelmiş! Deli bunlar, deli!”</p>

  <p>Eve döndüğünde tuvalete gidiyoruz, don ile bezlerini deliğe atmış.</p>
</body>
</html>