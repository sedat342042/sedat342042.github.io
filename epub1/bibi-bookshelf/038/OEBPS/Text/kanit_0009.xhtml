<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<!--?xml version="1.0" encoding="UTF-8"?--><html xmlns="http://www.w3.org/1999/xhtml">
<head>
  <meta name="charset" content="UTF-8"/>
  <title></title>
  <link href="../Styles/blitz.css" type="text/css" rel="stylesheet"/>
  <link href="../Styles/blitz_kindle.css" type="text/css" rel="stylesheet"/>
  <link href="../Styles/blitz_hoca.css" type="text/css" rel="stylesheet"/>
</head>

<body class="serif justified">
 <p><img alt="whitespace" src="../Images/whitespace.png"/><br/></p>

  <p class="no-indent">K. şehri yetkililerinin D. Büyükelçiliğine gönderdiği mahkeme tutanakları:</p>

  <p><i>Konu:</i> Vatandaşınız Claus T.’nin ülkesine dönme talebi. Adı geçen kişi şu anda K. şehri hapishanesinde tutukludur.</p>

  <p>Elli yaşındaki Claus T. geçerli pasaportu, otuz günlük turist vizesiyle içinde bulunduğumuz yılın 2 Nisan günü şehrimize gelmiştir. Merkez Meydanı’ndaki şehrimizin tek otelinde -Büyük Otel- bir oda tutmuştur.</p>

  <p>Claus T. otelde üç hafta kalmış, bir turist gibi davranarak şehirde dolaşıp tarihi yerleri gezmiş, yemeklerini otelin lokantasında veya şehirdeki en popüler lokantalardan birinde yemiştir.</p>

  <p>Claus T. otelin karşısındaki kitabevine gidip sık sık kâğıt kalem almış, ülkenin dilini bildiği için kitabevi sahibi Bayan B. ve şehirdeki diğer kişilerle halka açık mekânlarda sohbet etmiştir.</p>

  <p>Claus T. üç haftanın sonunda kitapevi sahibi Bayan B.‘ye kitabevinin üzerindeki iki odayı bir aylığına kiralamak istediğini söylemiş, dolgun bir ücret önerdiği için Bayan B, iki odalı evini kiraya vermeyi kabul edip hemen yakınındaki kızının yanına taşınmıştır.</p>

  <p>T. vizesinin uzatılması için üç kez müracaat etmiş, her seferinde talebi yerine getirilmiştir. Buna karşılık ağustos ayındaki dördüncü müracaatı geri çevrilmiştir. Claus T.‘nin buna hiç aldırmaması ve görevlilerimizin dikkatsizliği sonucu bu durum ekim ayına kadar sürmüştür. 30 Ekim günü sıradan bir kimlik kontrolü esnasında polislerimiz Claus T.’nin kaçak durumunda olduğunu fark etmişlerdir.</p>

  <p>O sırada Claus T.’nin hiç parası yokmuş. Bayan B.’ye iki aylık borcunu ödeyemeyecek durumdaymış, hemen hemen hiç yemek yemiyor ve meyhanelerde armonika çalarak geçiniyormuş. Bayan B. kendisine her gün bir miktar çorba götürüyormuş.</p>

  <p>Sorgusu sırasında Claus T. ülkemizde doğduğunu iddia etmiş, çocukluğunun burada, Anneannesinin evinde geçtiğini söylemiş, kardeşi Lucas T.’nin dönüşüne kadar burada kalmak istediğini bildirmiştir. Adı geçen Lucas T. ve Claus T.’ye ilişkin kayıtlar bulunamamıştır.</p>

  <p>İlişikteki faturayı ödemenizi (cezalar, soruşturma ücretleri, Bayan B.’nin kirası) ve Claus T.’yi ülkenize almanızı rica ederiz.</p>

  <p>K. şehri yetkilileri adına</p>

  <p>İmza I.S.</p>

  <hr class="transition"/>

  <p class="no-indent">Not:</p>

  <p class="no-indent">Güvenlik nedeniyle Claus T.’nin elindeki elyazmalarını inceledik. Bu metinlerle kardeşi Lucas’ın varlığını kanıtladığını iddia etmekte, yazılanların ona ait olduğunu, kendisinin ise yalnızca sekizinci bölümü yazdığını öne sürmektedir. Ne var ki yazı baştan sonra aynıdır ve kâğıtlarda hiçbir eskime belirtisi yoktur. Bu metnin tümü bir seferde yazılmıştır ve altı aylık bir zaman diliminden daha eski olamaz. Şehrimizde oturduğu süre içinde aynı kişi, yani Claus T. tarafından kaleme alınmıştır.</p>

  <p>Metnin içeriğinin bir hayal ürünü olduğu kesindir, nitekim adı geçen kişilerin kayıtlarına hiçbir yerde rastlanmamıştır, bir tek Claus T.’nin Anneannesi olduğunu iddia ettiği kişinin izine rastlanmıştır. Bu kadının gerçekten de şimdi spor sahasının bulunduğu yerde bir evi varmış. Otuz yıl önce mirasçı bırakmadan vefat etmiş. Kayıtlarımızda Maria Z. olarak kayıtlıdır, V.’nin eşidir.</p>

  <p>Savaş sırasında bu kadına bir ya da birden fazla çocuk emanet edilmiş olabilir.</p>
</body>
</html>