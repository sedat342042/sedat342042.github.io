<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>yahudi</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <div class="chapter">
    <p class="normal"><span class="idebold">THEODOR HERZL (1860-1904)</span></p>

    <p class="normal">Theodor Herzl, 1860’da Budapeşte’de doğar. Çocukluğunda aldığı ilk eğitimler, ailesinin aldığı eğilimler neticesinde liberal ve aydınlanmacı yönündedir. Altı yaşındayken Yahudi ilk okuluna yazılır.</p>

    <p class="normal">1878 yılında mezun olduğu klasik lisenin ardından Hukuk Fakültesine kaydını yaptırır. Kız kardeşinin ölümünün ardından ailesi üniversitede hukuk çalışmalarına başladığı Viyana’ya taşınır. 1881 yılında evlendiği eşinden üç çocuk sahibi olur.</p>

    <p class="normal">Yine, 1881 yılında Alman öğrenci birliğine katılır ama bazı üyelerinin Anti-Semitist fikirleri üzerine 1883’te bu birlikten ayrılır. 1884’te hukuk doktorasını tamamlar ve Viyana, Salzburg mahkemelerinde çalışmaya başlar. Bu çalışmalar esnasında kendini tamamıyla yazı yazmaya verir ve 1885’te felsefi hikayeler yazmaya koyulur. Bu dönemde Avusturya ve Almanya sahnelerinde oynanan bir çok oyuna imza atar.</p>

    <p class="normal">1891’den 1895’e kadar Herzl Viyana <span class="ideitalik">Neue Freie Presse</span> Gazetesinin Paris muhabiri olarak çalışır ve <span class="ideitalik">Dreyfus Davası</span>nda muhabir olarak bulunur. Bu olaya tanık olduktan sonra, Yahudi meselesinin ancak anavatanında Yahudi bir ülkenin kurulmasıyla çözülebileceğine inanır ve Herzl, bu projesini tartışmak üzere <span class="ideitalik">Baron</span> <span class="ideitalik">Maurice de Hirsch</span> ile görüşmek ister. [Kitabın içinde geçen Baron, <span class="ideitalik">de</span> <span class="ideitalik">Hirsch</span>in ta kendisidir.] Ancak, Baron’u ikna edemediği için düşündüklerini altmış beş sayfalık bir makalede açıklar ve bunu <span class="ideitalik">Rothschildler</span>e gönderir. Bu çalışma 1896 yılının Şubat ayında yayımlanan Yahudi Devlet kitabının taslağını oluşturur.</p>

    <p class="normal">Bu eserini , 1902’de yayımlanan ütopya çalışması <span class="ideitalik">Altneuland</span> ( Eski-Yeni Toprak) takip eder. Herzl’in modern Yahudi yaşamı tartışmaları özgün değildir, fikirlerinin bir çoğu <span class="ideitalik">Moses Hess</span> ve <span class="ideitalik">Leon Pinsker</span> gibi daha önceki Siyonist düşünürler tarafından öne sürülmüştür. Ancak Herzl’in Yahudi devlet konusundaki başarısı, bu konuyu en üst düzeydeki diplomatik ve politik çevrelere taşıması olmuştur.</p>

    <p class="normal">Biri Yahudi devletinin kurulmasını, diğeri de Filistin’deki Yahudi hayatını anlatan bu iki kitap laik Siyonizm davasını güçlendirmiştir. Bu gelişmelerin sonucunda 1903’te İngiliz Hükümeti Herzl’e Uganda’da toprak vermeyi önerir. Siyonist Kongre’de Herzl, bu konuyu ele alır ve bu teklifin geçici bir çözüm olarak kabul edilebileceğini açıklar. Bu öneriyi incelemek için karar alınır, ancak Rus Siyonistleri buna şiddetle karşı çıkar, böylelikle karar reddedilir.</p>

    <p class="normal">Çalışmalarında yorgun düşen Herzl, genç yaşta 3 Temmuz 1904’te vefat eder. Ölümünden 45 sene sonra 17 Ağustos 1949’da, cenazesi İsrail Devleti’nin bayrağıyla örtülü bir şekilde gömülmek üzere uçakla, üzerinde bir Yahudi devleti kurmayı düşlediği topraklara getirilir.</p>
  </div>
</body>
</html>
