<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>yahudi</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h1 class="h1baslik" id="calibre_toc_2">GİRİŞ</h1>

  <p class="normal">Ekonomi bilimine şöyle bir göz attığımızda, yaşamın ortasında hareket eden, çırpınıp duran insanların çoğunun durumu hayret vericidir. Hayret vericidir, çünkü artık Yahudiler bile Anti-Semitizmin şu feryadını sadakatle tekrarlıyor: <span class="ideitalik">“Geçimimiz, karnımızın doyması için hizmetçilerimiz olan uluslara güveniyoruz. Ve eğer bize bakacak hizmetçilerimiz olmasaydı açlıktan ölebilirdik...”</span> Bu, bize kendimiz olma bilgisinin nasıl haksız suçlamalarla, isnatlarla nasıl zayıflatılabileceğini gösteren noktadır. Peki ama, ‘hizmetçi’ gibi davranan uluslarla ilgili olan bu ifade için gerçek dayanak unsuru nedir? Bu unsuru aradığımızda, sınırlı fizyokratik görüşler üzerinde temellenmeyen, eşyaların ve malların sürekli kısır bir döngü gibi elden ele gezmesinin çocukça hatasında buluruz.</p>

  <p class="normal">Yeni ürünlerin üretimiyle dünyayı ciddi bir şekilde değiştirmek için Rip Van Winkle’ın<sup class="calibre3"><a href="../Text/yahudi_split_053.html#footnote-293-2" id="footnote-293-2-backlink">[2]</a></sup> uykusuna benzeyen derin uykumuzdan uyanmamıza gerek yok. Teknik gelişme, bu harika dönem boyunca zeka düzeyi çok sınırlı ve dar görüşlü bir adamın bile çevresindeki bütün yeni mamullerin dış görünüşünü şaşı gözleriyle fark etmesine imkân tanıyor… İşte bu adamları yatırımın, ekonomik girişimin ruhu meydana getirdi!</p>

  <p class="normal">Girişimsiz emek, antik çağların sabit emeğiydi ve tipik bir çiftçi işiydi. Çiftçi bin yıl önce yaşayan atalarının yaptığı gibi yapıyor işini. İnsanların bütün ihtiyacını bu adamın <span class="ideitalik">girişimleri</span> karşılıyordu.</p>

  <p class="normal">Artık hamaset yaparken sıkılıyorum, ya da bazı şeyleri yazarken hamaset edebiyatı yapıyormuş gibi hissediyorum kendimi. Geçmişte biz, müteşebbislerden oluşan bir ulus olsak bile, başka uluslardan da böyle yaşamalarını istememeliydik [Böyle absürd biçimde abartılmış açıklamalarla, bakın işte, biz dışarı itildik, kovulduk].</p>

  <p class="normal">Bu yüzden başka uluslar üzerinde yaşamaya ihtiyaç hissetmedik, eski sermayelerin dolaşımına yaslanmadık; çünkü biz yenilerini ürettik.</p>

  <p class="normal">Şu an dünya, olağanüstü bir kapasiteyle çalışan, el tezgahlarında işlenen ürünlerin sonunu getiriyor görünen kölelere sahip. İşte bu köleler makinelerdir. Evet, işçilerin sadece çalışan makineleri tamir etmek için ihtiyaç hissedildiği doğru, fakat bunun için kâfi miktarda, hatta daha fazla işçimiz var.</p>

  <p class="normal">Yeterli işçimiz olmadığını öne sürenler, Doğu Avrupa’nın birçok ülkesindeki Yahudilerin çalışma şartlarını ve sayılarını görmezden gelerek, onların iş için uygun olmadığını ya da çalışmak için gönülsüz olduklarını bir iddia olarak ortaya atıyorlar.</p>

  <p class="normal">Bu risalede, Yahudilerin başını okşamak gibi bir heves taşımıyorum doğrusu. Zaten bunun pek de bir kullanışlılığı olduğu söylenemez. Söylenebilecek akılcı ve duygusal her şey, onların savunmasında zaten söylendi. Eğer kişi dinleyici koltuğunda yer alıyorsa, Yahudileri anlamakta aciz kalacak; kişi vaizse, olayları anlatan kişi olarak kendisi çölün ortasında, yapayalnız. Eğer dinleyici olan kişi dinlemeye açık ve olabildiğince zekiyse, bu durum anlatılanları anlamak için yeterlidir ve vaize de bu durumda pek gerek yoktur.</p>

  <p class="normal">Ben, insanın yükselişine, nihayetinde medeniyet seviyesine yükselişine inanırım.</p>

  <p class="normal">Sözünü ettiğim bu yükselişin mümkün olduğunca delirtebilecek düzeyde yavaş gerçekleşmesi gerektiğini salık veririm. Lessing’in ‘Akıllı Nathan’<sup class="calibre3"><a href="../Text/yahudi_split_054.html#footnote-293-3" id="footnote-293-3-backlink">[3]</a></sup> oyununu yazdığında insanlığın medeniyet ortalamasının sorumsuz biçimde düşmesi düzeyinde beklersek, yarına kadar, hatta çocuklarımızın, hatta torunlarımızın ve hatta onların da çocuklarının yaşayacağı güne kadar beklemeliyiz.</p>

  <p class="normal">Bu yüzyıl, dünyaya, kendi teknik başarılarıyla bir Rönesans hediye etti, fakat aynı zamanda, Bu hediyenin mucizevi gelişmeleri insanlığın hizmeti için çalışmadı.</p>

  <p class="normal">Kısa bir süre öncesine kadar mesafe, bir engel olarak karşımızda duruyordu ve yetersiz bir boşluktan şikâyet ediyorduk. Şikâyetlerimiz durdu. Buharlı gemilerimiz, şu ana kadar çabuk ve güvenilir bir şekilde, hiç görülmedik denizlerden geçirip, bizi kıtalar ötesinde kıyılara bıraktı. Artık, tren rayları, daha düne kadar ayak basmaya ürktüğümüz dağların arasından bizi güvenle geçiriyor.</p>

  <p class="normal">Ancak Avrupa, haberleri daima geç alınan gecekondulara <span class="ideitalik">(Ghettos)</span> Yahudileri kapatıyor ve diğer ülkelerde gerçekleşen olayların haberi anında yayıldığı için Yahudilerin ıstırapları birer anakronik durum olarak ortada kalıyordu. Bu anakronizmin sebebi, yüzyıl öncesinin aydınlanma dönemi olması değil, bu aydınlanmanın gerçekte sadece seçkin ruhlara ulaşmasıydı.</p>

  <p class="normal">Elektriğin sadece seçkin salonlarda bir grup snobu aydınlatmak için icat edildiğini değil, tam tersine, insanlığın karanlıkta kalmış sorunlarını aydınlatmak amacıyla var olduğuna inanıyorum.</p>

  <p class="normal">İnsanlığın buna benzeyen problemleri çok fazla. Bu problemlerden birisi, ama asla küçüklerinden birisi olmayan Yahudi meselesidir. Bu meseleyi çözmede biz yalnız başımıza mücadele vermiyor, aynı zamanda aşırı yükle ve sıkıştırılmış bir vaziyette bir çok başka meseleyle de uğraşıyoruz.</p>

  <p class="normal">Yahudi meselesi karşımızda duruyor, hâlâ, ne yaparsak yapalım. Bunu reddetmek ise, tam anlamıyla ahmaklık olur. Bu, bize Ortaçağdan kalma, bugünkü medeni ulusların sırtlarından silkip atmaya uğraştıkları, ancak atmayı beceremedikleri bir yük.</p>

  <p class="normal">Avrupalılar, bizi özgür bıraktıklarında, azat ettiklerinde, bunu yapmayı kesinlikle asil bir tutkuyla yapmak istediler. Ancak Yahudi meselesi, Yahudilerin sayıca kendilerini hissettirdikleri her yerde varlığını sürdürdü. Zaten bu mesele hissedilmiyorsa oradan dışarıya Yahudi göçü gerçekleştirilmiş demekti. Biz zulüm yaşadığımız yer olan bu mekânlardan göç ettik ve yeni göç ettiğimiz yerlerde zulüm kavramının varlığına neden olduk. Bu her ülkede yaşanan bir vakıa haline geldi ve kalıcı bir yapıya dönüştü. Hatta bu, <span class="ideitalik">onların</span>, örneğin Fransa gibi en uygar ülkelerinden birinde bile, Yahudi meselesinin siyasi düzlemde çözüme kavuşuncaya değin sürdü. Bahtsız Yahudiler şimdi Anti-Semitizmin tohumlarını İngiltere’ye taşıdı ve çok yakın zamanda da onu Amerika ile tanıştırdı.</p>

  <p class="normal">Anti-Semitizmi gerçekten de hayli karmaşık bir yapı, bir anlayış olarak anladığıma inanıyorum. Anti-Semitizmi, Yahudilik bakımından korkmadan, endişeye kapılmadan inceleyebiliyorum. Onun ne derece düşük bir eğlence anlayışına kurban edildiğinin, genel ticari başarısının kıskanıldığının, artık bir kalıntı olan önyargılar beslenildiğinin, dini hoşgörülerden uzak tutulduğunun ve üstüne üstlük sanki ortada meşru müdafaa varmış gibi hareket edildiğinin farkındayım; bu unsurların hepsini teker teker görebiliyorum. Her ne kadar, bazen bu unsurlarla ilintili olsa ve diğer biçimleri de alsa da, Yahudi meselesinin bir dini meseleden daha toplumsal bir mesele olduğunu söyleyemem.</p>

  <p class="normal">Yahudi meselesi, ulusal bir meseledir ve bu sorunu gidermek için büyük milletler tarafından düzenlenmiş bir konsey dahilinde tartışılarak, bunun bir dünya meselesi haline dönüştürülmesi gerekir.</p>

  <p class="normal">Biz bir ulusuz, tek bir ulus!..</p>

  <p class="normal">Bizler, her yerde onurumuzla toplumsal yaşama karışıp kendi halimizde bir birlik oluşturmaya ve atalarımızın itikadını, inancını korumaya gayret ediyoruz. Ancak ne yazık ki, bunu yapmamıza izin verilmiyor. Bizler boş yere, bulunduğumuz ülkede sadık biçimde vatanseverlik gösteriyoruz; sadakatimiz bazı durumlarda aşırı noktalara gidiyor, boş yere mülkiyete ve hayata aynı fedakârlıkları veriyoruz; yaşadığımız ülkenin bilim ve sanattaki şanını ya da ticaret yaparak ve iş sahası oluşturarak zenginliğini arttırmak için boş yere çalışıyoruz.</p>

  <p class="normal">Yüzyıllardır yaşadığımız ülkelerde biz hâlâ yabancılar gibi oturup ağlıyoruz ve bu ülkeler, Yahudilerin acıyı çok önceleri tecrübe ettikleri topraklar ve onların, bu ülkelerin sahiplerinin ataları bu topraklara çok sonraları yerleşmişler. Kamuoyu biraz düşündüğünde, kimin bu toprakların yabancısı olduğuna karar verebilir; ancak bu yüzden ulusların arasında gelişen ilişkilerin her yönü bu ihtimalin bir meselesidir.</p>

  <p class="normal">Ben burada, birey olarak kendi adıma bu beyanda bulunurken, haklarımızın herhangi bir kısmından vazgeçecek değilim. Yeryüzünde şimdi olduğu gibi, herhangi bir zamanda da muhtemel haklarımız kalıcıdır, önceliği vardır. Bu yüzden bir zamanlar göçe zorlanan Fransız Protestanları gibi bizim için de sadık birer vatansever olmamızı düşünmek pek akıllıca değildir. Ancak bunun gerçekleşmesi için bir şartımız var; eğer ancak huzur ve barış içinde kalabilirsek iyi birer vatandaş olabiliriz…</p>

  <p class="normal">Ancak bu şartın gerçekleşeceğini düşünmek aşırı iyimserlik olur; doğrusu ben, huzur içinde kalabileceğimizi düşünmüyorum.</p>

  <p class="normal">Baskı ve zulüm bizi yok edemeyecek. Yeryüzünde hiçbir ulus, bizim yaşadığımız acılarla ve zulümlerle karşılaşsaydı varlığını sürdüremezdi, hayatta kalamazdı.</p>

  <p class="normal">Yahudi mezalimi, elimizden sadece zayıflığımızı, güçsüzlüğümüzü aldı; zulüm onlara karşı yapıldığında, içimizdeki güç onların ırkına karşı değişmez sadakatle bağlıydı. Bu davranış biçimi, Yahudilerin özgürlüğünü hemen takip eden dönemde daha belirgin biçimde görünür kıldı.</p>

  <p class="normal">Akıl ve sermaye açısından zengin olan Yahudiler, zaman içinde, ırklarına karşı aidiyet hissini kaybettiler. Her nerede olursa olsun siyasi açıdan yakaladığımız refah düzeyi zaman içinde kaybolduğunda çevremizdekiler tarafından asimle edildik. Bence bu onur kırıcı bir durum değil. Bu yüzden bir Yahudi sülalesini ve onun zenginliğini kendi ulusu içinde görmeyi umut eden bir devlet adamı, bizim siyasi rahatlığımızı sonuna kadar destekleyebilirdi, gelin görün ki bunu Bismarck bile sağlayamadı.</p>

  <p class="normal">İnsanların yüreklerinde hâlâ bize karşı eski önyargıları yatıyor bu yüzden. Bu gereksinimin kanıtlarına sahip olan kişi, sadece açık sözlülükle ve yalın bir şekilde ‘atasözleri ve peri-masalları, bunların hepsi Anti-Semitik’ diyen insanların sözlerini dinliyor.</p>

  <p class="normal">Bir ulus, daima ve her yerde eğitilebilecek koca bir çocuktur. Ancak bu koca çocuğun eğitimi en uygun şartlarda bile, daha önce ifade edildiği gibi, çok zaman alacaktı, ki başarıyla tamamlanmış metotlardan önce diğer vasıtalarla biz kendi güçlüklerimizi ortadan kaldırabilelim.</p>

  <p class="normal">Asimilasyona maruz kalmadan anladığım sadece görünümle ilgili olan kıyafete, alışkanlıklara ve dillere uyma değil, aynı zamanda duygu ve davranış biçiminin kimliğidir. Yahudilerin asimilasyonu sadece aile içi evlenmeyle etkilenebilir. Ancak karma evlilik gereksinimi çoğunluk tarafından kabul görmelidir ve kanunlar tarafından şartsız kabulü kesinlikle acı gelemeyecektir.</p>

  <p class="normal">Karma evliliğe izin veren Macar Liberalleri, vaftiz edilmiş bir Yahudi erkeğini bir Yahudi kadınıyla evlendirerek meseleyi zamansız örnekleyen çok belirgin bir hata yaptılar. Aynı zamanda, evlilik biçimin bugünkü halini alması için gösterilen çaba, Hıristiyanlar ve Yahudiler arasındaki farkı önemle vurguluyor ve böylece olup biten her şey ırkların yok olmasına neden oluyor.</p>

  <p class="normal">Yahudilerin başka ırklarla kaynaşarak yok olmasını görmek isteyenler, bunun sadece bir yolla olabileceğini umuyorlar. Yahudilerin, öncelikle eski toplumsal önyargıları kırmak için ekonomik gücü başarıyla ele geçirmeleri gerekiyor. Aristokrasi bunun bir örneği olarak göz önünde tutulabilir; zira onun hiyerarşi yapısında nispeten daha fazla karma evlilik miktarı gerçekleşiyor. Tüm zenginlikleriyle ve eski asaletiyle ziyafetler veren Yahudi aileleri yavaş yavaş yutulup yok edilmişler.</p>

  <p class="normal">Ancak, Yahudi meselesinin yoğunlaştığı burjuva sınıfında, yani orta sınıfta, bu olgunun hangi biçimde gerçekleştiğini düşünmeliyiz. Yahudilerin yanlış yollarla sahip olduğu önceki gücün kazanılması, bu ekonomik üstünlükle eş anlamlı olabilir. Ve eğer şu an sahip oldukları güç Anti-Semitiklerin arasında onlara karşı nefret ve kızgınlık oluşturuyorsa, böyle bir gücün çoğalmasının oluşturduğu feveran nedir? Neden korkuyorlar? Asimilasyona <span class="ideitalik">(absorbtion)</span> atılan adım asla ele alınmayacak, çünkü bu adım, şimdiye kadar küçümsenmiş, ne askeri ne de idari bir güce sahip olmayan azınlığa çoğunluğun itaatini gerektirebilecek. İşte bu yüzden, daha doğrusu benim kanaatime göre, Yahudilerin başarıları nedeniyle eriyip yok olmaları bir türlü gerçekleşmedi.</p>

  <p class="normal">Şu an Anti Semitik olan ülkelerde benim bu kanaatim kabul görecek. Diğerlerinde ise, yani Yahudilerin kendilerini rahat hissettikleri ülkelerde, muhtemelen onlar tarafından şiddetli mücadeleler gerçekleştirilecek. Benim sevgili dindaşlarım, <span class="ideitalik">Yahudi kapanları</span> onlara gerçeği gösterinceye değin bana inanmayacaklar. Uzun süredir askıda tutulmuş çok daha vahşi bir Anti-Semitizm meydana çıkartılacak. Aslında kolaylıkla fark edilebilir bir sağlamlıkta başka topraklara özendirilip göç yoluyla gönderilen Yahudiler ile toplumsal katmanların arasından hızla en üste çıkan yerli Yahudiler, bir inkılabı getirecek gücü oluşturuyorlar. Hiçbir akılcı netice bundan daha sağlıklı olamaz!</p>

  <p class="normal">Bu neticeyi ben, tamamıyla her şeye eşit mesafede durarak <span class="ideitalik">ya da yaklaşarak</span>, gerçekleri soruşturarak oluşturdum. Belki de, şu an rahat koltukları üzerinde oturan Yahudiler tarafından yapılmış yalanlamalarla karşılaşacağım, belki de bunları dile getirerek onları karşıma almış olacağım. Rahat içinde Yahudilerin endişeleri ya da tehlikede olan korkak mal-mülk sahipleri tarafından özel ilgiler tek başlarına ele alınıncaya kadar, rahatlıkla umursamayabilirler; zira baskı altında tutulan ya da fakir Yahudilerin sıkıntıları kendi sıkıntılarından daha fazla, daha büyük. Bununla birlikte, başlangıç bölümünden doğabilecek her hangi bir yanlış anlaşılmanın, özellikle taslağıma atfedilebilecek, dayandırılabilecek yanlış fikirlerin şu an Yahudilerin ellerinde tutulan sermayeye taslağımın verebileceği zararı, eğer yapabilirsem, en aza indirmeyi umuyorum. Bu yüzden de, söz konusu sermayenin haklarıyla ilgili en ufak açıklama dahi yapmayı uygun görüyorum.</p>

  <p class="normal">Eğer benim taslağım sadece literatürün, yazın dünyasının küçük bir parçası olacaksa, her mesele olduğu gibi köşesinde kalır. Belki de bir kavim, bir ulus olduğumuzu söylediğimde, Anti-Semitizme koz verdiğim iddiasıyla makul biçimde dediklerim karşı çıkılabilir. Asimilasyonları tamamlanmak üzere olan Yahudilerin asimilasyonunu engelliyorum ve olgunlaşmış bir durumu tehlikeye atıncaya kadar mümkün olduğunca yalnız bir yazar olarak engelleyen ya da tehlikeye atan bir taslak hazırlayacağım. Özellikle bu itiraz Fransa’dan gelecek. İtiraz, muhtemelen diğer ülkelerden de gelecek ve ben hepsini cevaplamak için hazırım, ama önce, görüşümün en çarpıcı örneklerini vermeye yettiği için Fransa Yahudilerini cevaplamalıyım.</p>

  <p class="normal">Bununla birlikte, önemli kişilere, güçlü bireysel özelliklere sahip olan devlet adamlarına, bilim adamlarına, sanatçılara, filozoflara, liderlere ya da insanlığın ulus olarak tanımlayabileceğimiz ortak tarihsel şahsiyetine çokça teşekkür etmeliyim. Büyük şahsiyetlere minnet borçluyum, onların ortalıkta görünmüyor olmalarına, yok olmalarına da üzülmüyorum. Her kim ise, yok olabilir, yok olacak ve yok olmalı; haydi onu yok edelim.</p>

  <p class="normal">Ne var ki, Yahudilerin belirgin güçlü ulusçuluğu yok edilemez, yok edilmeyecek ve yok edilmemeli. Dış düşmanlar birliğimizi pekiştirdikleri, sağlamlaştırdıkları için bu ülkü yok edilemeyecek. Yıkılmayacak, çünkü dehşetli acıların iki bin yılı bu sonucu ortaya koymuş. Yok edilmemeli ve bunu, umutsuzluğu reddeden az sayıdaki Yahudi’nin soyundan gelen birisi olarak, bir kez daha bu risalede bunu kanıtlamaya çalışacağım. Museviliğin bütün kolları, yani yaprakları birer birer solup düşmeli, fakat geriye sağlam gövde kalmalı.</p>

  <p class="normal">Bu yüzden, Fransız Yahudilerinin tamamı ya da bir kısmı, bu şemaya kendi ‘asimilasyonları’ hesabına karşı çıkacaklardır. Bu durumda benim cevabım son derece basit. Olup biten şeylerin tamamı onları ilgilendirmiyor. Onlar Fransız Yahudi’si, yani rahat ve iyi! Bu, yalnız Yahudileri ilgilendiren bir durum! ‘Devlet’in organizasyonuna karşı teklif ettiğim hareket Fransız Yahudilerinin canını öteki ülkelerdeki Yahudiler kadar yakmayacak; tam tersine bu teklif onların işine çok yarayacak. Zaten onlar Darwin’in de dediği gibi, kendi ‘Kromatik fonksiyonları’nda daha fazla rahatsız edilmeyecekler.</p>

  <p class="normal">Fransız Yahudileri barış içinde asimle edilebilecekler, çünkü hali hazırdaki Anti-Semitizm herhalde sonsuza kadar sürmeyecek. Eğer üstün nitelikli kurumlarıyla birlikte gerçekleşecek olan yeni Yahudi Devleti’nden sonra, bulundukları yerde kalmaya devam ederlerse, elbette ki isteseler de istemeseler de ruhlarının en derin yerlerine kadar asimle edilecekler. ‘Asimle edilen’ bir Yahudi, herhangi Hıristiyan vatandaştan bile sadık Yahudilerin o yerden ayrılmasından daha fazla kazanç sağlayacaklar. Zaten, ülkeden ülkeye, şehirden şehre yoksullukla güdülenen, siyasi baskıya maruz kalan Yahudi bir proleter yaşayacağı kaçınılmaz rekabetten ve endişelerden kurtulmuş olacak. Ortada dönüp duran proleter artık daha durağan bir süreç yaşamaya başlayacak. O zaman da bizim Anti-Semitikler diye nitelendirdiğimiz bir çok Hıristiyan vatandaş, yabancı Yahudilerin göçüne karşı kararlı bir direniş gösterecek. Yahudi vatandaşlar, dolaysız olarak bundan etkilenmelerine rağmen asla bu tavrı gösteremezler, gösteremeyecekler. Öncelikle onlar, sanayinin benzer kollarında iş yapan, ek olarak hem Anti-Semitizmin olmadığı yerde onu öne süren, varsa bile onu azdıran bu yeni gelen kişilerle kendilerini acı bir rekabetin içinde hissederler. ‘Asimle olan’, bu gizli şikâyete ‘yardımsever’ bir girişim biçiminde yaklaşır ve başıboş gezen Yahudiler için göç toplumlarını organize ederler.</p>

  <p class="normal">İnsanlıkla anlaşma sağlanmadığında, madalyonun bir de diğer tarafı vardır; gülünç tarafı. Bu yardım sever kurumların bazıları için söyleyebileceğimiz şey, öyle pek de zulüm görmüş Yahudilere yardım için değil, hatta, evet hatta onların aleyhine işleyen unsurları güçlendirmek için kurulmuşlardır. Bu kurumlar bu zavallı Yahudileri mümkün olduğunca hızlı ve mümkün olduğunca uzağa gönderebilmek için oluşturulmuşlardır. Ve böylece, Yahudilerin bir çok arkadaşı oldukça dikkatli teftişler dahilinde gönderilirken, yani kovulurken, Yahudi soyunun, yardımsever kılığındaki Anti-Semitinden daha fazla bir şey olmayacaktır.</p>

  <p class="normal">Ancak, sömürgeleştirmede girişimler gerçekten de yardımsever adamlar tarafından gerçekleştirilir ve bu eylemler çok ilginç girişimler olmasına rağmen şimdiye kadar hep başarıya ulaşmıştır. Açıkçası o veya bu adamın oturup da bu konuyu bir eğlence gibi, kuvvetsiz Yahudilerin göçünü, at yarışlarını kendisine meslek olarak seçmiş birinin bu işle ilgilenmesi gibi ilgilendiğini düşünmüyorum. Konumuz, bu gibi davranışlar için oldukça ölümcül ve trajik. Bir Yahudi Devleti ülküsünün olması gerekenden daha önemsiz, ufak derecede temsil edildiği için bu girişimler komik kaldı.</p>

  <p class="normal">Her şeye rağmen, hatalarını bir kenara bırakırsak, Yahudi Devleti ülküsü için edinilmiş tecrübeyi, eskisine göre daha büyük oranlarda başarıyla yansıtabilirlerse faydalı bile görünebilirler, hatta olabilirler. Ama tabi bu acıtıcı da olabilir.</p>

  <p class="normal">Bazı yapay filtrelerin oluşturacağı kaçınılmaz sonuçları olan Anti-Semitizmin farklı ve yeni topraklara taşınması, bana bu kötülüklerin en asgari düzeyinde yer alıyor gibi görünüyor. Daha beteri ise tatmin etmeyen sonuçların akıllı insanın zihninde şüphe olarak kalmasıdır. Bu tartışmaya dahil edilmesi imkânsız olan şey, bu şüpheyi entelektüel insanın kafasından siler atar. Küçük bir ölçekte değerlendirilmesi kullanışsız ve hatta imkânsız olan şeyin de zaten büyük bir ölçekte yer almasına da gerek yoktur.</p>

  <p class="normal">Küçük bir girişim, aynı koşullar altında daha büyük bir bedel tutacak bir kayba neden olabilir. Çay, bir sandalla bile gezilemezken, bir nehri görkemli madeni gemilerle bile dolaşabiliriz.</p>

  <p class="normal">Hiç kimse, hiçbir insan zengin ve güçlü olsa da, hiçbir ulusu alıştığı ortamından alıp başka bir ortama yerleştiremez. Herhangi bir <span class="ideitalik">Devlet</span> <span class="ideitalik">ülküsü</span> tek başına, bunun gerçekleşmesi için yeterince güçlü olabilir. Yahudiler, bu en asil rüyayı tarihlerinin bütün uzun geceleri boyunca gördüler. <span class="ideitalik">‘Gelecek yıl Kudüs’te’</span> bizim eski deyimimizdi. Artık, bu rüyanın yaşayan bir gerçeğe dönüşmesinin gösterisi meselemiz oldu.</p>

  <p class="normal">Bu yüzden, çok eski, artık eskimiş, kafası karışık ve sınırlı ulusların önce tamamıyla insanların zihinlerinden silinmesi gerekiyor. Kalın kafalar, örneğin, <span class="ideitalik">Tekvin</span>in <span class="ideitalik">(exodus)</span> medeni bölgelerden çöle kadar olacağını hayal ediyorlar. Hayır, tabi ki böyle değil. <span class="ideitalik">Tekvin (exodus)</span> medeniyetin tam ortasında olmalı, yapılmalı.</p>

  <p class="normal">Daha aşağıdaki basamaklara bakmamalıyız, daha yukarıya, en yukarıya bakmalıyız. Ve yükselmeliyiz. Güvensiz barakalarda, bizi çıplak bırakan kulübelerde oturmak yerine güvenli, daha iyi, daha yeni, daha modern, daha güzel binalarda oturmalıyız. Uğraşılıp, kazanılıp edinilmiş zenginliklerimizi terk etmeyip, onların farkına varmalıyız. Kazandığımız haklardan sadece daha iyisi ile karşılaştığımızda vazgeçmeliyiz. Sevdiğimiz geleneklerimizden vazgeçmeyip, vazgeçtiklerimizi tekrar bulup yaşamalıyız. Eski evimizi yeni bir tanesi bizim için hazırlandığında terk etmeliyiz.</p>

  <p class="normal">Konumlarının böylelikle düzeldiğinden emin olanlar bulundukları yeri terk ederler. Umutsuz olanlar önce giderler; onlardan sonra zayıflar, ardından az çok işi yolunda olanlar ve en sonunda da zenginler terk ederler bulundukları yeri. Ve böylece Tekvin sınıfların yükselmesiyle eş zamanlı olarak gerçekleşir.</p>

  <p class="normal">Yahudilerin hareketlenip ayrılması, ne ekonomik bir huzursuzluğu, ne krizi, ne zulmü ve işkenceyi gerektirir. Aslına bakarsanız, Yahudilerden vazgeçen ülkeler de yeni bir refah dönemine girerler. Yahudiler tarafından boşaltılan pozisyonlar için Hıristiyan vatandaşlar arasında bir iç göç başlar. Terk etme, bulunduğu yeri bırakma akımı, huzursuzluk çıkmadan derece derece gerçekleşir ve bu ilk hareket Anti-Semitizme de bir nokta koyar, son verir. Yahudiler her zaman için onursal arkadaşlar olarak ayrılırlar ve içlerinden bir kısmı geriye dönerse tıpkı bütün imtiyazlı misafirlerin karşılandıkları gibi hoşa giden tavırlarla, memnuniyetle ağırlanırlar. Onların çıkışları <span class="ideitalik">(tekvin)</span> bir kaçışa benzemeyecektir; zira bu yolculuk kamuoyu tarafından hareketleri kontrol altında düzenlenecektir. Onların hareketleri kanun yoluyla kesin bir rahatlık içinde olacak, ancak ondan ciddi çıkarlar sağlayan ilgili Yönetimlerin <span class="ideitalik">(Governments)</span> samimi işbirliği olmadan da gerçekleşemeyecek.</p>

  <p class="normal">Fikrinin doğruluğu için güvenlik ve onun icrası için de irade, bir birliğin, ya da kolektif bir dayanışmanın oluşturulmasıyla sağlanabilir ve bu dayanışmanın adı ‘Yahudi Derneği’ olarak adlandırılabilir. Buna ek olarak da ekonomik açıdan üretken grup olarak bir Yahudi şirketi düşünülebilir.</p>

  <p class="normal">Tek başına bu devasa görevi üzerine alan kişi de dolandırıcı ve bununla birlikte bir çılgın olabilir, ancak Şirketin üyelerinin kişisel karakteri onun doğruluğuyla garanti edilebilir ve Şirkete yetecek sermaye onun istikrarını, sağlamlığını tanıtlayabilir.</p>

  <p class="normal">Bu takdim, kısacası ‘Yahudi Devleti’nin uyanışı hakkında yapılan itirazlar yığınına <span class="ideitalik">derhal</span> cevap vermek niyetinde olan bir takdimdir. Artık bundan böyle, sonraki itirazları da cevaplandırmak için daha yavaş ilerleyeceğiz ve burada sadece belirttiğimiz unsurları da ayrıntılarıyla açıklayacağız. Bununla birlikte, bu risaleyi sıkıcı bir liste ya da prospektüs havasından kurtarmaya çalışacağız. Kısa aforizmalarla oluşan bölümler, bu yüzden maksadı en iyi biçimde açıklayacak.</p>

  <p class="normal">Eğer eskisinin yerine yeni bir tane ev kiralamayı istersem, inşa etmek için önce onu yıkmalıyım. Doğal düzene, işte bu yüzden bağlı kalmalıyım.</p>

  <p class="normal">İlk bölümde fikirlerimi açıklayacağım, ön yargıları kıracağım, temel siyasi ve ekonomik şartları belirleyeceğim. Ve planı geliştireceğim.</p>

  <p class="normal">Başlıca üç özel bölümden oluşan özel bölümün uygulama alanlarını belirtmeliyim. Bu üç bölüm, Yahudi Şirketi, Yerel Gruplar ve Yahudi Derneği başlıklarından oluşuyor. Önce Dernek kurulmalı, ardından Şirket. Fakat genelde hakkında yalan yanlış saptamalar yapılan girişimin parasal sağlamlığı nedeniyle, bu sunumda aksi bir sıralama daha uygun olabilir, ancak önce bu konudaki şüpheler giderilmeli…</p>

  <p class="normal">Sonuç olarak, ben ileride yapılabilecek her türlü itiraza cevap vermeye çalışacağım. Umarım benim Yahudi okuyucularım sonuna kadar beni sabırla izlerler. Bazıları doğal olarak kendi tekzipleri için seçilenden ziyade birbirini takip eden bir düzen içinde itirazlarını yapacaklardır. Ancak şüphelerini öldüren kişi hemen sadakatini bu hedef için sunmalı.</p>

  <p class="normal">Hedeften bahsediyorum, ama bu hedefin tek başına yeterli olmayacağını biliyorum, bunun fazlaca farkındayım. Eski mahkumlar hücrelerini hemen terk edemezlermiş. Emrimizdeki biçimde kendisine kalan mirası güven vererek teslim alan, onu güçlü omuzlarda ileri taşıyan ve güdülerini, heyecanlarını şevke dönüştüren gençliğe ihtiyacımız olup olmayacağını anlamalıyız.</p>
</body>
</html>
