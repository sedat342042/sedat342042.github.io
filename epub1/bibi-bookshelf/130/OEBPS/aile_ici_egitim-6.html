<?xml version='1.0' encoding='utf-8'?>
<html xmlns="http://www.w3.org/1999/xhtml">
  <head>
    <title>aile_ici_egitim-6.html</title>
    <meta http-equiv="Content-Type" content="text/html; charset=utf-8"/>
  <link href="../stylesheet.css" rel="stylesheet" type="text/css"/>
<link href="../page_styles.css" rel="stylesheet" type="text/css"/>
</head>
  <body class="calibre">
		<div id="aile_ici_egitim-6.html" xml:lang="tr-TR" class="calibre1">
			<div class="calibre1">
				<p class="x0-perde-e"/>
				<p class="x1-baslik-e" id="toc_marker-4">Giriş </p>
				<p class="arabic-e1" xml:lang="ar-SA">بِسْمِ اللّٰهِ الرَّحْمٰنِ الرَّح۪يمِ</p>
				<p class="arabic-e1" xml:lang="ar-SA">اَلْحَمْدُ لِلّٰهِ رَبِّ الْعَالَم۪ينَ الَّذ۪ي قَالَ: قُلْ إِنَّ الْخَاسِر۪ينَ الَّذ۪ينَ خَسِرُوا أَنْفُسَهُمْ وَأَهْل۪يهِمْ يَوْمَ الْقِيَامَةِ أَلَا ذٰلِكَ هُوَ الْخُسْرَانُ الْمُب۪ينُ وَالصَّلاَةُ وَالسَّلاَمُ عَلٰی سَيِّدِنَا مُحَمَّدٍنِ الَّذ۪ي قَالَ: كُلُّكُمْ رَاعٍ وَمَسْؤُلٌ عَنْ رَعِيَّتِهِ رَبِّ اشْرَحْ ل۪ي صَدْر۪ي وَ يَسِّرْل۪ي أَمْر۪ي وَاحْلُلْ عُقْدَةً مِنْ لِسَان۪ي يَفْقَهُوا قَوْل۪ي</p>
				<p class="harici-baslik-e">Talim ve Terbiyenin Önemi </p>
				<p class="kisaltmalar"><span class="char-style-override">B</span>ütün yaratıklar arasında en mümtaz, en üstün makam insanındır. Çünkü diğer mahluklar yaratıldıkları hâlin dışına çıkamadıkları, hep sabit kaldıkları hâlde, insan terakki edecek, kendini geliştirecek, hâkimiyet, medeniyet kuracak mahiyette yaratılmıştır. Fâtihler, kâşifler, veliler, âlimler, mühendisler, sanatkârlar vs. hep insanlar arasında yetişmiştir.</p>
				<p class="a--paragraf-e">İnsan diğer mahlukattan farklıdır. Onu farklı ve üstün kılan şey de, fıtrat ve yaratılışındaki istidatlardır, bunların gelişimidir. İstidatları inkişaf ettiren ve böylece kişinin yücelmesini sağlayan en büyük âmil de eğitimdir, talim ve terbiyedir. </p>
				<p class="a--paragraf-e">Öyleyse onu, diğer canlılardan daha üstün, daha değerli kılan şey, özde talim ve terbiyedir. Bu açıdan, insanların en çok önem vermeleri gereken, en değerli bilmeleri gereken şey, talim ve terbiye olmalıdır. İnsanlar arasındaki ilerilik-gerilik, üstünlük-mâdunluk; başarı ve başarısızlık gibi bütün farkların, büyük ölçüde talim ve terbiyeden ve bu eğitimin kaliteli veya kalitesiz oluşundan kaynaklandığını söyleyebiliriz.</p>
				<p class="a--paragraf-e">Şu hâlde, kurtuluş ve terakki yolunda olan her millet, her aile, her ferdin gündemini ilk olarak talim ve terbiye teşkil etmelidir. </p>
				<p class="a--paragraf-e">Nitekim insanlığın en mühim müessesesi olan peygamberlik de, esas itibariyle bir talim-terbiye müessesesidir. Sevgili peygamberimiz Hz. Muhammed <span class="x-aleyhisselam--e" xml:lang="tr-TR">(aleyhissalâtu vesselâm)</span> “Ben, bir muallim olarak gönderildim.” buyurmuştur.<span class="footnote-e" xml:lang="tr-TR"><a href="#footnote-288-2" id="footnote-288-2-backlink">2</a></span> </p>
				<p class="a--paragraf-e">Sadece O değil, bütün peygamberler muallimdirler. Bunların ilki Âdem babamızdır. O bir peygamber olduğu gibi her şeyden önce bir muallimdi. Yani, yeryüzünde henüz hiçbir insan yokken, önce insanların muallimi, terbiyecisi yaratılmıştır.</p>
				<p class="a--paragraf-e">İşte, insan muallime böylesine muhtaç!</p>
				<p class="a--paragraf-e">Kültür zenginleşip, teknik ilerledikçe, medeniyet zirvelere doğru yol aldıkça insanlığın muallime olan ihtiyacı azalmıyor, o nispette artıyor. </p>
				<p class="a--paragraf-e">İnsanlığın, yeni bir safhaya geçerek, dünya devletine doğru hızla ilerleme sancıları çektiği bu yeni dönemde talim ve terbiyeye ihtiyaç azalmadı, daha da arttı. Yakın gelecekte, belki de silahlar tamamen susacak; üstünlük davasında, sadece kalemlerden akan mürekkepler, laboratuarlarda, atölyelerde dökülen terler teraziye girecek.</p>
				<p class="a--paragraf-e">İnsanlığın yarınlarını planlayanlar, şimdiden, hürriyetlerin ve bilhassa siyasî ve ilmî hürriyetin daraltılacağını söylüyorlar. Dünya hâkimiyetini ele geçirenler: “Siz yiyip içmenize ve de eğlenmenize bakın; kafa yorma, ilim üretme, teknoloji yaratma işi, bizim işimiz.” demeye getiriyorlar. </p>
				<p class="a--paragraf-e">Yani, bütün dünyaya hâkimiyet kuracak güce ulaşan bir devlet; hâkimiyetinin günün birinde sona ermemesi, bir başka devletin aradan sıyrılarak güçlenip kafa tutmaması için, kendi dışında kalan dünya milletlerini, her çeşit millî, mahallî ve manevi değerlerden uzaklaştırmayı düşünecektir. Nitekim, Dünya Devleti kurmaylarından biri: “Dünya Devleti geldiği zaman, ebed-müddet olmak için, bütün değerler yok olacaktır.” der. Bu idealde olanlara göre; sadece yeyip, içip, eğlencesini düşünen, müdafaa edeceği, uğrunda canını bile feda edebileceği hiçbir değeri olmayan insanları idare etmek kolaydır. Cemiyetler bu kıvama getirilince, propaganda ve kamuoyunu dilediği gibi yönlendirme çalışmaları sayesinde, yığınlar, bir düdükle yatıp kaldırılabilecektir. </p>
				<p class="a--paragraf-e">İnsanların bu hâle getirilmesi de sistemli, ciddî bir eğitim işidir. Ve bunun yolu da, her kademedeki eğitim müesseselerine; radyo, televizyon, dergi, gazete gibi medya kuruluşlarına -program, müfredat ve yönetimlerine varıncaya kadar- her cihetten yapılacak müdahaleler ve dayatmalardan geçer. Nitekim aynı kurmay, Dünya Devleti gelince hürriyetlerin gideceğini ve dayatmaların hâkim olacağını belirtir ve dört mühim dayatma sahası sayar: “siyasî”, “iktisadî”, “ilmî”, ve -çocuk sayısını sınırlama noktasında olmak üzere- “ailevî”. </p>
				<p class="a--paragraf-e">İnsanlığa, bu hürriyetlerden vazgeçme gibi pek ağır bir fiyata, Dünya Devletinin nasıl satılıp benimsetilebileceğinin yolu da gösterilmektedir: Emniyet Duygusunun Kurcalanması (manipüle edilmesi). Bunun üç planda ele alınacağını da belirten kurmay, anarşi yoluyla ‘can emniyeti’nin; iktisadî kriz yoluyla ‘ekmek emniyeti’nin; ‘sosyal ayırımcılık’ yani dinî, ırkî, mezhebî, ideolojik (ilerici-gerici, İmam Hatipli-Liseli, başörtülü-örtüsüz) gibi ayırımcılıklarla ‘sosyal adalet emniyeti’nin yok edilerek insanların hayattan bezdirileceğini ifade eder. Bu üç noktada emniyet vadeden Dünya Devletinin, hürriyetlerden vazgeçme gibi, fiyatların en ödenmezi mukabilinde, Batı dışındaki insanlığın, proleter (işçi sınıfı) statüsünü benimsemiş olarak, Batıya entegre edileceğine dikkat çeker. Dünyada ve hususen de İslam dünyasında bu üç noktada yaşanan sıkıntıların gerisinde yatan gerçek sebep budur. </p>
				<p class="a--paragraf-e">Bir dünya ki, göze, kulağa ve hatta idrâke hitab eden bütün telkin vasıtalarıyla –yine bir başka Batılı’nın tasvirine göre, sosyal çevresi itibariyle “işaretler ve gürültünün tıka basa doldurduğu bir kozanın içine hapsolunan” bir böcek durumuna indirgenen <span class="ayet-kaynaklari-e" xml:lang="tr-TR">(Keane, s.167)</span>- insanı kuşatmıştır ve belli bir ideolojiye yönlendirmektedir. Orada insanın, kendisini ve sorumluluğu altındaki aile efradını kendi değerleri çerçevesinde koruması ve kurtarması cidden zordur.</p>
				<p class="a--paragraf-e">Zordur ama imkânsız değildir. Eğer imkânsız olsaydı, Kur’ân, insanı yaptıklarından, hele ailesinin saadet ve şekâvetinden, dünyevî ve uhrevî durumlarından sorumlu tutmazdı. </p>
				<p class="a--paragraf-e">Diyoruz ki: Allah, insanı imtihan için yaratmıştır. İmtihanın şartları bazen çok ağır olabilir. Şartlar ne olursa olsun, o, bunları yenebilecek bir kısım kuvvelerle donatılmıştır. Kişi sorumluluğunun ciddiyetini idrak edip, bilkuvve (potansiyel) hâldeki güç ve kuvvelerini fiile çıkararak harekete geçirebilirse, yenemeyeceği, üstesinden gelemeyeceği zorluk yoktur. Şirin’i için dağı delen Ferhat’a ebedî hayatı için çocuğunu istikamet üzere yetiştirmesi zor gelmez. Bunun insanlık tarihinde çok örneği var. Meselâ, Kur’ân-ı Kerim, -ileride tahlilini yapacağımız üzere- Firavun’un zirveye ulaşan zulüm ve yasaklamalarını, buna karşı, Hz. Musa’nın aldığı tedbirleri ve sonuç olarak kurtuluşlarını örnek verir.</p>
				<p class="a--paragraf-e">Kur’ân’da geçen kıssalar, bize sadece geçmişi tanıtmakla kalmayıp istikbalde başımıza gelecekleri de haber veriyor. Yani, iman-küfür mücadelesinin geçmiş örneğini anlatarak, gelecekte benzer durumlarda alınacak tedbirlerin ipuçlarını veriyor. Bu sebeple, benzer mücadelelere yer veren Kur’ânî haberlerdeki en ufak bir teferruat bile, bizi başarıya götürecek, sağlıklı ve Allah’ın rızasına uygun çalışma metotlarını, faaliyet düsturlarını tespitte büyük önem arz etmektedir.</p>
				<p class="a--paragraf-e">İşte bu çalışmanın gayesi, böylesi ciddi bir meselenin başarısına yardımcı olmaktır. Bu maksatla, önce, âyet ve hadislerden hareketle sorumluluğumuzun ciddiyetini göstereceğiz. Sonra bu mesele ile ilgili problemlerden çıkış yollarını ve bu meyanda evlerimize bir okul hüviyetini kazandırmanın zaruretini açıklayacağız.<span class="footnote-e" xml:lang="tr-TR"><a href="#footnote-288-3" id="footnote-288-3-backlink">3</a></span> </p>
				<p class="a--paragraf-e">Bu arada ısrarla üzerinde duracağımız bir husus, bütün olumsuzlukları yenmede muhtaç olduğumuz gücün, içimize irade enerjisi olarak yerleştirildiğini göstermek olacaktır.<span class="footnote-e" xml:lang="tr-TR"><a href="#footnote-288-4" id="footnote-288-4-backlink">4</a></span> </p>
				<p class="a--paragraf-e">Okuyucularımıza şunu da belirtmek isteriz. Temas edilecek bazı noktalar, içinde bulunduğumuz hâl-i hazırdaki şartlara uymayabilir veya çok uzak görülebilir. Biz, bunu normal buluruz. Ancak, hemen belirtmek isteriz ki, bir kısım incelikleri ve tavsiyeleri, Türkiye dışındaki insanlarımızı ve onların çok farklı şartlarını ve hatta ileriki yıllarda karşılaşabileceğimiz menfi gelişmeleri de göz önüne alarak burada bahse konu yaptık.</p>
				<p class="a--paragraf-e">Dünyanın her tarafında, şartların âni değişimlere uğrayabileceğini kim inkâr edebilir! Nitekim, 11 Eylül 2001’de Amerika’daki ikiz kulelerin vurulmasıyla, İslam dünyası ve Müslümanlar aleyhine bir gelişme tetiklenmiş ve bu, anında bütün yeryüzüne sirayet etmiştir. Benzer tetiklemeleri, önümüzdeki yıllarda tekrar yaşamayacağımızın garantisini kimse veremez. Hatta tetikçiler; öncekinden edindikleri tecrübelerin de yardımıyla, çok daha şiddetli, çok daha sinsi ve tahripkâr dolaplar çevirebilirler. </p>
				<p class="a--paragraf-e">Ahir zaman fitnesiyle imtihan olmaktayız, imtihanımızı verebilmek için Kur’ân ve sünnette gösterilen sırat-ı müstakimden, vahy-i ilahî rehberliğinden ayrılmamamız gerekiyor. </p>
				<p class="harici-baslik-e">Metodumuz</p>
				<p class="a--paragraf-e">Burada öncelikle belirtmek istediğimiz husus, meselelerimizin hallinde kendi kaynaklarımıza başvurma gereğidir. İslam, içtimaî hayatın her sayfasına, hatta her satır, her kelime ve noktasına kendine has çözüm ve metot verecek bir istiklaliyet ve zenginliğe sahiptir. Her çeşit problemini çözmede kendi kaynakları yeterlidir. Çünkü yüce dinimiz, mensuplarına kuru bir kültür veya sırf bir tefekkür veya salt bir ubudiyet ve züht hayatı teklif eden bir din değildir. Bir kısım kasıtlı iddiaların aksine o, müstakil bir medeniyet dinidir. Medenî hayatın gerektirdiği her şey onda vardır ve hepsi de kendine hastır: Hukuk, ahlâk, iktisat, bütün dallarıyla sanat, edebiyat, inanç, ibadet, tasavvuf, felsefe, talim-terbiye, kılık-kıyafet, takvim vs. günlük medenî hayatta ihtiyaç duyulan, akla gelen her şey İslam’da vardır.<span class="footnote-e" xml:lang="tr-TR"><a href="#footnote-288-5" id="footnote-288-5-backlink">5</a></span> Hepsi de ilahî vahye dayanmaktadır. Resûl-i Ekrem <span class="x-aleyhisselam--e" xml:lang="tr-TR">(aleyhissalâtu vesselâm)</span>, hicretle Medine’yi şereflendirdiği zaman ortaya koyduğu ilk İslam Anayasası’nın ikinci maddesinde müstakilliğimizi:</p>
				<p class="a--paragraf-e">“Müslümanlar müstakil bir ümmettir!” diye ilan etmiştir. Öyleyse Müslümanlar, problemlerini kendi kaynaklarından hareketle çözmek zorundadırlar, ithal reçetelerle dertlerine deva bulamazlar. Bu esastan hareketle birkaç düsturu hatırlatacağız: </p>
				<p class="harici-baslik-e">Birinci Düstur </p>
				<p class="a--paragraf-e">Hayırları Allah’tan bileceğiz, şerleri kendimizden. Bu sadette şu âyetleri hatırlayalım:</p>
				<p class="a--paragraf-e">* “Sana gelen bir iyilik Allah’tandır, kötülük ise kendindendir.” <span class="ayet-kaynaklari-e" xml:lang="tr-TR">(Nisa, 4/79)</span>.</p>
				<p class="a--paragraf-e">* “Size isabet eden bir musibet kendi elinizle kazandığınız şey sebebiyledir.” <span class="ayet-kaynaklari-e" xml:lang="tr-TR">(Şûra, 12/30)</span>. (Bu âyetteki “siz”i “aile halkı”, “şehir ahalisi”, “millet”, “ümmet” olarak anlayabiliriz.)</p>
				<p class="a--paragraf-e">* Rivayette gelmiştir: “Amelleriniz idarecilerinizdir, sizler nasıl olursanız ona göre idare edilirsiniz.”</p>
				<p class="harici-baslik-e">İkinci Düstur </p>
				<p class="a--paragraf-e">Islah işlerine kendimizden başlayacağız, başkasını suçlamak faydasızdır. Bazı kaynaklarımızda yer eden şu rivayet, bu sadette cidden mânidardır:</p>
				<p class="a--paragraf-e">Cenâb-ı Hak şöyle buyuruyor: </p>
				<p class="a--paragraf-e">“Ben Allah’ım! Meliklerin melikiyim. Meliklerin kalpleri ve dizginleri benim elimdedir. Eğer kullar bana itaat ederlerse, meliklerin kalplerini onlara karşı müşfik kılarım. Eğer bana asi olurlarsa, meliklerin kalplerini onlara karşı zalim ve ceza verici kılarım. Onlar da bunlara çok kötü muamelede bulunurlar. Durum böyle olunca, meliklere sebbetmekle meşgul olmayın, aksine kendinizi zikir ve tazarru ile meşgul edin. Meliklerinizin hakkından size bedel ben gelirim.”</p>
				<p class="harici-baslik-e">Üçüncü Düstur </p>
				<p class="a--paragraf-e">Musibetlere, uyanışın sebebi olarak bakacak, nefis muhasebesi yapacağız.</p>
				<p class="a--paragraf-e">* “Allah’ın buyruklarını umursamayan şu insanların kendi tercihleri ile yaptıkları işler yüzünden karada ve denizde (bütün dünyada) bozukluk ortaya çıktı, nizam bozuldu. Doğru yola ve isabetli tutuma dönme fırsatı vermek için, Allah, yaptıklarının bazı kötü neticelerini onlara tattırır.” <span class="ayet-kaynaklari-e" xml:lang="tr-TR">(Rum, 30/41)</span></p>
				<p class="a--paragraf-e">Bu âyete göre, mümin kişi, hangi çeşitten olursa olsun bir musibetle karşılaşınca paniğe kapılmaz; Rabbine iltica eder, tövbe ve istiğfarda bulunur; hatalarının, eksikliklerinin neler olabileceği araştırmasına girerek yeni bir gayret, yeni bir dikkat ve ciddiyetle toparlanmanın yollarını arar. </p>
				<p class="a--paragraf-e">Başa gelen musibetin nedenini, haricî sebeplerde arayarak, bunun için başkalarını suçlayarak bir yere varılamaz. Çünkü kendi dışımızdaki sebepleri değiştirmek elimizde değil. Buna kalkışmak, musibet karşısında mağlubiyet olur. “Bir müddet tefekkür, altmış yıl ibadetten hayırlıdır.” hadisi, musibete uğrama durumlarında da iyi bir rehber olabilir.</p>
				<p class="a--paragraf-e">Burada hatırlatmanın yeridir: Bediüzzaman merhum, geçen asrın başlarında, Şam’da verdiği bir hutbede İslam dünyasının geri kalış sebeplerini sayarken, bütün kabahati kendimizde görür ve birçok müellifimizin yaptığı gibi, geri kalış sebepleri olanak dış düşmanlarımızın güçlü oluşu, entrikaları, Ümit Burnu’nun keşfiyle ticaret yollarının değişmesi vs. gibi sebepler öne sürmez. “Ecnebiler, Avrupalılar terakkide istikbale uçmalarıyla beraber, bizi maddî cihette kurûn-u vustada (orta çağda) durduran altı tane hastalıktır.” dedikten sonra şunları sayar: 1- Ye’sin ve ümitsizliğin içimizde hayat bulup dirilmesi 2- Sıdkın hayat-ı siyasiye-i içtimaiyede ölmesi 3- Adavete muhabbet (düşmanlığa sevgi) 4- Ehl-i imanı birbirine bağlayan nuranî râbıtaları bilmemek 5- Çeşit çeşit sâri (bulaşıcı) hastalıklar gibi intişar eden istibdat 6- Menfaat-ı şahsiyesine himmeti hasretmek… <span class="ayet-kaynaklari-e" xml:lang="tr-TR">(Hutbe-i Şâmiye, s. 20)</span></p>
				<p class="harici-baslik-e">Dördüncü Düstur </p>
				<p class="a--paragraf-e">Eksiklerimizi giderme gayreti göstereceğiz, gökten inme kurtuluş beklemeyeceğiz.</p>
				<p class="a--paragraf-e">“Bir kavim, kendinde olanı değiştirmedikçe Allah, o kavimde olanı değiştirmez.” <span class="ayet-kaynaklari-e" xml:lang="tr-TR">(Ra’d, 13/11)</span> </p>
				<p class="harici-baslik-e">Beşinci Düstur </p>
				<p class="a--paragraf-e">Maddî musibetlerin kaynağı manevî ve ruhîdir, kurtuluşu öncelikle manevî planda aramak gerekir. Bunun izahı elbette uzundur<span class="footnote-e" xml:lang="tr-TR"><a href="#footnote-288-6" id="footnote-288-6-backlink">6</a></span>. Burada birkaç âyet zikredip geçeceğiz:</p>
				<p class="a--paragraf-e">“Kim Benim zikrimden<span class="footnote-e" xml:lang="tr-TR"><a href="#footnote-288-7" id="footnote-288-7-backlink">7</a></span> yüz çevirirse onun maişetinde (geçiminde) darlık olur ve kıyamet günü onu kör olarak haşrederiz.” <span class="ayet-kaynaklari-e" xml:lang="tr-TR">(Tâhâ, 20/124)</span>.</p>
				<p class="a--paragraf-e">“... Kim Allah’a karşı müttaki olursa (emir ve yasaklarına karşı çıkmaktan kaçınırsa) Allah ona bir çıkış yolu gösterir ve onu ummadığı bir şekilde rızıklandırır.” <span class="ayet-kaynaklari-e" xml:lang="tr-TR">(Talak, 65/2-3)</span> Bu âyette, dünyevî darlıktan kurtuluş için, takva yani Allah korkusu tavsiye edilmektedir.</p>
				<p class="a--paragraf-e">Kur’ân-ı Kerim, Hz. Eyüp misalini verir. Onu; maruz kaldığı maddî musibet(ler)e sabrettiği, hastalığının, ibadetine mâni olacak bir hâl alması üzerine<span class="footnote-e" xml:lang="tr-TR"><a href="#footnote-288-8" id="footnote-288-8-backlink">8</a></span> bunu şeytandan bilerek Allah’a müracaat ettiği, bundan sonra onun sabrına mükâfat olarak, Cenab-ı Hakk’ın ona kaybettiği her şeyi fazlasıyla verdiği ifade edilir.<span class="footnote-e" xml:lang="tr-TR"><a href="#footnote-288-9" id="footnote-288-9-backlink">9</a></span> </p>
				<p class="a--paragraf-e">Kaydedilen bu semavî düsturlardan, âyet ve hadislerden hareketle, içine düştüğümüz fukaralık ve zillet durumlarından çıkmak için, meselenin kökten ele alınması gerektiğine inanarak, aile içi eğitimi gündeme getiriyoruz. Çünkü görüleceği üzere, bu mesele, Kur’ân-ı Kerim’de, fevkalâde zulümlere, baskılara, yasaklara maruz kalmış ve bunlara karşı koymada acze düşmüş Benî İsrail’e, Allah tarafından bir kurtuluş yolu olarak gösterilmiş ve onlar bu tavsiyeye uyarak kurtuluşa ermişlerdir. </p>
				<p class="a--paragraf-e">Memleketimizi bugün içinde bulunduğu buhranlı durumdan kurtarmanın ve dünyada şahidi olduğumuz gelişmelerin çok uzak olmayan bir gelecekte karşımıza çıkaracağı emr-i vakilere karşı koymanın yollarını şimdiden aramak durumundayız. Sadece hadiselere seyirci kalmak, bize çok pahalıya mâl olabilir. Mutlaka bir şeyler yapmak durumundayız.</p>
				<p class="a--paragraf-e">Öyleyse, geleceğimizin kurtarılmasına yönelik böylesi ciddi bir program ve gayret, mutlaka inandırıcı ve güven verici olmalıdır. Bunun için sağlam ve tecrübeden geçmiş, itiraz edilemeyecek esaslara dayanmalıdır. Bu noktada hemen ilave edelim: Biz müminler için en sağlam esas, Allah’ın vahyi olan Kur’ân ve onun hayata geçirilip, tecrübesi fiilen yaşanmış olan Resûlü Ekrem’in <span class="x-aleyhisselam--e" xml:lang="tr-TR">(aleyhissalâtu vesselâm) </span>Sünnetidir. Bu sebeple, aile içi eğitimle ilgili bütün meselelerin esaslarını, Kur’ân ve sünnetten hareketle güncelleştirmeye ve milletimize sunmaya çalışacağız. Zaman zaman yerli ve yabancı yeni görüşlere de yer verdiğimiz olacaktır. Ancak bunlar da, âyet ve hadislerle tespit edilen ana hatların çerçevesinde kalacak ve onların daha iyi anlaşılmasında yardımcı olacak mahiyettedir. Okuyucumuza, âyet ve hadiste hiç yeri olmayan tamamen kendi kârihamıza dayanan veya hariçten ithal edilmiş fikirler ve düsturlar teklif etmeyeceğiz. Bir maslahat için bu yapılırsa, gerekli uyarmada bulunacağız. </p>
				<p class="a--paragraf-e">Niçin mi böyle yapıyoruz? </p>
				<p class="a--paragraf-e">Kur’ân ve hadis bütün müminlerin ortak değeridir: Bu iki kaynak “Müminim!” diyen herkesin itirazsız kabullenme garantisi verdiği, uygulamaya hemen hazır olduğunu ilan ettiği değerlerdir. </p>
				<p class="a--paragraf-e">Burada avam-havas kendi aramızda birlik var.</p>
				<p class="a--paragraf-e">Burada uzun geçmişte içtimaî bünyemizi dokumuş değerlerde birlik var.</p>
				<p class="a--paragraf-e">Burada kendi öz değerlerimiz var.</p>
				<p class="a--paragraf-e">Burada istikamet ve kesin doğru var.</p>
				<p class="a--paragraf-e">Burada dünya ve ukba garantisi var.</p>
				<p class="a--paragraf-e">Burada Allah’ın rızası ve yolun doğruluk garantisi var.</p>
				<p class="a--paragraf-e">Ve müminleri, verilen bilgileri benimseyerek, onlara uymaya sevk eden husus, söylenen sözlerin cafcaflı güzelliğinden ziyade, o bilgilerin kaynağındaki kudsiyettir: Âyet ve hadis kaynaklı bilgi ve örnekleri kabule bütün zerratımızla hazırız. Çünkü Rabbimiz şöyle buyuruyor: “Aralarında(ki meselelerde) hüküm vermek üzere Allah ve Resûlüne davet edilen müminlerin söyleyecekleri tek söz: ‘Hay hay baş üstüne!’ demek olmalıdır. Kim Allah’a ve Resûlüne itaat eder, Allah’ı tâzim edip O’na karşı gelmekten sakınırsa, işte ebedî başarı ve mutluluğa erenler onlar olacaktır.” <span class="ayet-kaynaklari-e" xml:lang="tr-TR">(Nur, 24/51-52)</span></p>
				<p class="harici-baslik-e">Projenin Çapı</p>
				<p class="a--paragraf-e">Aileleri bir mektep kılma işi, elbette kolay bir iş değildir. Milletin, ümmetin ve hatta insanlığın geleceği açısından arz ettiği ehemmiyetin büyüklüğü nispetinde, bunun zorluğunu peşinen kabul ederek yola çıkmak gerekir. </p>
				<p class="a--paragraf-e">Çünkü bu iş, bu meseleyi anlatan bir kitap yazmakla hâlledilmez. Verilecek seri konferansların da fazla bir etkisi olmayacaktır. Esas olan, her sorumlu ferdin, kadın olsun, erkek olsun, vicdanının derinliklerinde bu meselenin önemini kavraması; işin şuuruna ermesi; böylece, yapılması gereken şeyleri hayatının gayesi hâline getirmesidir.</p>
				<p class="a--paragraf-e">Meseleyi böylesi bir ciddiyet ve vüs’atte ele alınca, çalışma programına şu hususların gireceği anlaşılır:</p>
				<p class="a--paragraf-e">1- Önce bu meselenin ilmî planda nazariyatı yapılmalı, âyet ve hadislerle bunun gerekçeleri, metotları ortaya konmalıdır. </p>
				<p class="a--paragraf-e">2- Aile içi eğitim meselesinin önemine halkımız, kademe kademe ikna edilmelidir. Aydınlar, idareciler, belediye başkanları, patronlar, din hizmeti verenler, öğretmenler, vaizler, aileler, aile kuracak gençler vs.</p>
				<p class="a--paragraf-e">3- Aile içi eğitim meselesini, saman alevi şeklinde hemen parlayıp arkadan sönüp gidecek bir heves, mevsimlik bir moda şeklinde değil, müstakar, devamlı, müesseseleşmiş, herkesin iliğine işleyecek bir yapılanmaya kavuşturulma meselesi olarak anlamak gerekmektedir.</p>
				<p class="a--paragraf-e">4- Bu iş resmî değil, sivil bir teşebbüs olarak ele alınmalı, resmiyetin desteğinin sağlanmasına çalışılmalıdır. Aksi takdirde, istikrarsız ve dış dayatmalara karşı dirençsiz resmiyet, işi çığırından çıkarır.</p>
				<p class="a--paragraf-e">5- Biz meselenin, sadece İstanbul, Ankara gibi birkaç şehirde ele alınmasının yeterli olduğuna değil, bütün vatan sathına, en ücra bir köşeye kadar her tarafa ulaştırılmasının gereğine inanıyoruz. Hatta yurt dışında olan insanlarımız da, bu faaliyetin şümulüne dahil edilmelidir. Bu çapta geniş ele alınan bir projeye, günümüz şartlarında, diğer Türk halklarının ve İslam milletlerinin bile bir surette dahil olacağı nazardan uzak tutulmamalıdır. </p>
				<p class="a--paragraf-e">6- Belki en mühim mesele, başarıya ulaşmak için neler ve nasıl yapılacağının, zamanımız imkânlarında hangi vasıtalardan ne suretle istifade edileceğinin gerçekçi bir şekilde ve teferruatlı olarak ortaya konması olacaktır. Böylesi bir geniş perspektif ve açıyla yola çıkıldığı takdirde, her an için yeni problemler çıkacağı, bunların yeni çözüm ve yeni gelişmelere imkân vereceği hakikati fikirlerde canlı tutulacak demektir.</p>
				<p class="a--paragraf-e">Mütevazı başlangıçların, zamanla haşmet kazanacağı, küçük reşhalardan nehirler, göller, deryalar oluşacağı herkesçe bilinen ilahî kanunlardan biridir. Bu hayırlı işte de, Rahîm olan Rabbimizin yardımından ümitvarız. Çünkü O, güzel teşebbüsleri başarıya erdirendir. Çünkü O: “İnanıyorsanız mutlaka gâlibsiniz.” fermanıyla, inanıp inancıyla amel edenlere galebe vadeden ve vaadinde hulf olmayan Zat’tır ve: “Bilin ki, Allah müttakîlerle beraberdir.” ferman ederek müttakîlerle beraberlik sözü vermiştir. Bize ittikâ nasibetmesini, samimiyetten ayırmamasını diliyoruz.</p>
				<p class="paragraf-saisimler">Nisan 2005</p>
				<p class="paragraf-saisimler">Üsküdar</p>
				<div class="calibre1">
					<div class="calibre1">
						<p class="b--paragraf-e"><a href="#footnote-288-2-backlink" id="footnote-288-2">2</a><span class="footnote-e1" xml:lang="tr-TR"/>	İbn-i Mâce, <span class="italik-e1" xml:lang="tr-TR">Mukaddime</span> 17; Dârimî, <span class="italik-e1" xml:lang="tr-TR">Mukaddime</span> 32,</p>
					</div>
					<div class="calibre1">
						<p class="b--paragraf-e"><a href="#footnote-288-3-backlink" id="footnote-288-3">3</a><span class="footnote-e1" xml:lang="tr-TR"/>	Bidayette, önce sorumluluk meselesini işlemeyi düşündü isek de, bilâhare, Kur’ân-ı Kerim’de yer alan ve “kurtuluş reçetesi” olarak gördüğümüz bir âyeti açıklamayı uygun gördük. Böylece, hem konunun önemi anlaşılmış olacak, hem de bunun imkânı ve metodu önceden görülmüş olacak ve -umut ederiz- böylece, aile içi eğitim meselesi daha içtenlikle benimsenecek.</p>
					</div>
					<div class="calibre1">
						<p class="b--paragraf-e"><a href="#footnote-288-4-backlink" id="footnote-288-4">4</a><span class="footnote-e1" xml:lang="tr-TR"/>	Belirtmek isteriz ki; bazı ana fikirleri, bunları ifade ve teyit eden âyet ve hadisleri, zihinlerde pekiştirmek kastıyla, -Kur’ânî üsluba da uymuş olmak için- bilerek sıkça tekrar ettik, çünkü tekrarda takrîr ve tespit vardır. </p>
					</div>
					<div class="calibre1">
						<p class="b--paragraf-e"><a href="#footnote-288-5-backlink" id="footnote-288-5">5</a><span class="footnote-e1" xml:lang="tr-TR"/>	“Hikmet (bazı rivayetlerde: İlim) müminin yitiğidir.” düsturuyla da kendi esaslarına muhalif düşmeyen bütün doğruları ve güzellikleri almaya geniş bir kapı açmıştır.</p>
					</div>
					<div class="calibre1">
						<p class="b--paragraf-e"><a href="#footnote-288-6-backlink" id="footnote-288-6">6</a><span class="footnote-e1" xml:lang="tr-TR"/>	Bu hususu, <span class="italik-e1" xml:lang="tr-TR">Krizin Sabahı</span> adlı çalışmamızda genişçe, örnekleriyle tahlil ettik: bak. s. 27-53.</p>
					</div>
					<div class="calibre1">
						<p class="b--paragraf-e"><a href="#footnote-288-7-backlink" id="footnote-288-7">7</a><span class="footnote-e1" xml:lang="tr-TR"/>	Âyetin aslında geçen “zikr” kelimesi ‘Kur’ân’ ve “şeriat” manasına da gelir.</p>
					</div>
					<div class="calibre1">
						<p class="b--paragraf-e"><a href="#footnote-288-8-backlink" id="footnote-288-8">8</a><span class="footnote-e1" xml:lang="tr-TR"/>	Râzi, <span class="italik-e1" xml:lang="tr-TR">Mefâtîhu’l-Gayb</span>, 26/213</p>
					</div>
					<div class="calibre1">
						<p class="b--paragraf-e"><a href="#footnote-288-9-backlink" id="footnote-288-9">9</a><span class="footnote-e1" xml:lang="tr-TR"/>	Hz. Eyyûb’un bu kıssasına iki ayrı surede temas edilir: Enbiya, 21/83-84 ve Sâd, 38/41-44.</p>
					</div>
				</div>
			</div>
		</div>
	</body>
</html>
