<?xml version='1.0' encoding='utf-8'?>
<html xmlns="http://www.w3.org/1999/xhtml">
  <head>
    <title>aile_ici_egitim-14.html</title>
    <meta http-equiv="Content-Type" content="text/html; charset=utf-8"/>
  <link href="../stylesheet.css" rel="stylesheet" type="text/css"/>
<link href="../page_styles.css" rel="stylesheet" type="text/css"/>
</head>
  <body class="calibre">
		<div id="aile_ici_egitim-14.html" xml:lang="tr-TR" class="calibre1">
			<div class="calibre1">
				<p class="x0-perde-e"/>
				<p class="x1-baslik-e" id="toc_marker-12"><span class="bolumler-e">8. BÖLÜM <br class="calibre1"/></span>UMUMİ SORUMLULUK</p>
				<p class="x2-baslik-e" id="toc_marker-12-1">Sorumluluk Herkese Ait<span class="footnote-e3" xml:lang="tr-TR"><a href="#footnote-288-439" id="footnote-288-439-backlink">439</a></span></p>
				<p class="kisaltmalar"><span class="char-style-override">İ</span>slam, aslında bir misyon dinidir. İslam’ın her mensubu, her mümin, Allah’ın kendisine lütfetmiş olduğu hidayeti başka insanlara da duyurmakla görevlidir. Buna Kur’ân’da, “Siz insanlar için ortaya çıkarılmış en hayırlı ümmetsiniz, mârufu (iyilikleri) emreder, münkerden (kötülükten) men eder ve Allah’a inanırsınız.” <span class="ayet-kaynaklari-e" xml:lang="tr-TR">(Âl-i İmrân, 3/110)</span> âyetiyle yer verilir. Emr-i bi’l-mâruf, bazı kayıtlarla da olsa, bütün İslam mezhepleri tarafından kabul edilen bir vecibedir.<span class="footnote-e" xml:lang="tr-TR"><a href="#footnote-288-440" id="footnote-288-440-backlink">440</a></span> Kur’ân, mârufun (iyiliklerin) insanlara duyurulup, onların teşvik edilmesi, münkerin de yaygınlık ve bilhassa aleniyet kazanmaması için ciddi uyarılarda bulunur. “Öyle bir fitneden kaçının ki geldiği zaman içinizden sadece zâlimlere isabet etmez (hepinizi vurur)<span class="ayet-kaynaklari-e" xml:lang="tr-TR"> (Enfâl, 8/25)</span>.”</p>
				<p class="a--paragraf-e">Fazla tereddüt etmeden söylenebilir ki, bu fitne, münkerler, haramlar aleniyet kazandığı halde buna müdahale edilmeyen zamanların fitnesidir, veya bu hal, -en azından, kaydedeceğimiz şu hadis göz önüne alındıkta- ilahî kelamla dikkat çekilen bu müthiş fitnenin bir vechidir:</p>
				<p class="a--paragraf-e">Hz. Ali <span class="x-aleyhisselam--e" xml:lang="tr-TR">(radıyallahu anh)</span> anlatıyor: “Resulullah aleyhissalatu vesselam (bir gün): “Gençlerinizin fıska düştüğü, kadınlarınızın azdığı zaman haliniz ne olur? Diye sormuştu. (Yanındakiler hayretle):</p>
				<p class="a--paragraf-e">– Ey Allahın Resulü, yani böyle bir hal mi gelecek? dediler.</p>
				<p class="a--paragraf-e">– Evet, hatta daha beteri!” buyurup devam ettiler: “Emr-i bi’l-ma’rufta bulunmadığınız, nehy-i ani’l-münker yapmadığınız vakit haliniz ne olur?” diye sordular. (Yanındakiler hayretle):</p>
				<p class="a--paragraf-e">– Yani bu da olacak mı? dediler.</p>
				<p class="a--paragraf-e">– Evet! Hatta daha beteri! Buyurdular ve sormaya devam ettiler:</p>
				<p class="a--paragraf-e">– Münkeri emredip, mârufu yasakladığınız zaman haliniz ne olur? (Yanında bulunanlar iyice hayrete düşerek):</p>
				<p class="a--paragraf-e">– Bu mutlaka olacak mı? dediler.</p>
				<p class="a--paragraf-e">– Evet! Hatta daha beteri!” buyurdular ve devam ettiler:</p>
				<p class="a--paragraf-e">Mârufu münker, münkeri de mâruf addettiğiniz zaman haliniz ne olur? (Yanındakiler):</p>
				<p class="a--paragraf-e">– Ey Allah’ın Resulü! Bu mutlaka olacak mı? dediler.</p>
				<p class="a--paragraf-e">– Evet olacak! Buyurdular.<span class="footnote-e" xml:lang="tr-TR"><a href="#footnote-288-441" id="footnote-288-441-backlink">441</a></span> </p>
				<p class="a--paragraf-e">Evet, şüphemiz olmasın, emr-i bi’l-marufun terki, münkerlerin alenen işlenmesini ve cemiyeti yıkıma götürüp herkesi yere serecek fitnelerin gelmesine sebep olacaktır.</p>
				<p class="a--paragraf-e">Hadislere göre de, ortada görülecek münkere herkesin, durumuna göre eliyle, diliyle müdahale etmesi gerekir. Hiçbir şey yapamayanın, kalben, vicdanen onu benimsemeyip reddetmesi gerekir. Keza umumiyetle bilinen bir hadiste de şöyle buyrulmuştur: “Ya mârufu emreder, münkerden de nehy edersiniz, yahut Allah, şerirlerinizi, hayırlılarınıza musallat edecektir. O zaman hayırlılarınız dua etse de duaları kabul edilmez.<span class="footnote-e" xml:lang="tr-TR"><a href="#footnote-288-442" id="footnote-288-442-backlink">442</a></span></p>
				<p class="a--paragraf-e">Yani bir kısım âyet ve hadislere göre, cemiyetin salâhından bir bakıma herkes sorumludur. Ferdin huzuru için kendisinin iyi olması yetmez, başkaları da iyi olmalıdır ve fert, imkân nispetinde, gördüğü kötülüklere müdahale etmeli, onları düzeltmeye çalışmalıdır.</p>
				<p class="x2-baslik-e" id="toc_marker-12-2">Komşu Sorumluluğu </p>
				<p class="a--paragraf-e">İyiliği emretmek, kötülüklerden menetmek, şüphesiz teferruatı olan bir konudur. İslam âlimleri, bazı şartlarda bunu yapmanın her Müslüman’a vacip olduğunu belirtmişlerdir. Biz hakikatlerin neşri hususundaki, İslam’ın temel prensibine böylece dikkat çektikten sonra, konunun bizi ilgilendiren bir kesitini daha yakından ele alacağız: Komşuluk Mesuliyeti. Evet, hemen özetlemek isteriz ki, bazı rivayetlerden hareketle, bilinmesi gereken ve farz-ı ayn da denilen, herkes için şart olan bilgileri öğrenmek; İslam dini tarafından, nasıl ki her insan üzerine farz kılınmışsa, aynı bilgileri -komşulardan başlamak üzere- bilmeyenlere öğretmek de bir farz kılınmıştır denebilir. Yani zaruri bilgileri bilmeyenin öğrenmesi kadar bilenin de öğretmesi dinî bir vecibedir. </p>
				<p class="a--paragraf-e">Evet, Resûlullah’tan gelen bir kısım hadisler, kişiyi sadece ailesinden sorumlu tutmakla kalmıyor, komşusundan da sorumlu kılıyor. Hadiste görüleceği üzere bu, sadece mârufu emir, münkerden nehiy manasında, kısmen sınırlı bir davranış olmaktan daha geniş bir eylem; komşuya dinin öğretilmesi, dinde şuurlu kılınması manasında ciddi bir gayrete girme sorumluluğudur. Şu hadis bu hususta mânidardır: “Ebzâ el-Huza’î <span class="x-aleyhisselam--e" xml:lang="tr-TR">(radıyallâhu anh)</span> anlatıyor:</p>
				<p class="a--paragraf-e">“Bir gün Resûlullah <span class="x-aleyhisselam--e" xml:lang="tr-TR">(aleyhissalâtu vesselâm)</span> ayakta (…) şu hitabede bulundu: ‘Bir kısım insanlara ne oluyor ki, komşularıyla ilgilenip onlara bilmediklerini öğretmiyorlar, dinî konularda onları bilgilendirmiyorlar, kapalı meseleleri açıp onları şuurlandırmıyorlar; mârufu emredip münkerden sakındırmıyorlar. Bazı insanlara da ne oluyor ki, bilmediklerini komşularından öğrenmiyorlar, dinleri hakkında onlardan bilgi edinmiyorlar ve kapalı meselelerde şuur ve anlayış sâhibi olmuyorlar! Ruhumu elinde tutan Yüce Zât’a yemin olsun! Ya berikiler komşularına bilmediklerini öğretirler ve onları dini konularda bilgilendirirler, idrak ve şuurlarını açarlar, onlara emr-i bi’l-mâruf ve nehy-i anilmünkerde bulunurlar, berikiler de komşularından bilmediklerini öğrenirler, dinî hususlarda bilgilerini artırırlar, kapalı meselelerin şuur ve idrâkine ererler, ya da ben, onlara olan cezamı tâcil edip daha dünyada iken belalarını veririm.’ Aleyhissalatu vesselam bunları söyledikten sonra, (minberden) indi ve evine çekildi.”<span class="footnote-e" xml:lang="tr-TR"><a href="#footnote-288-443" id="footnote-288-443-backlink">443</a></span></p>
				<p class="x3-baslik-e" id="toc_marker-12-2-1">1. “Şuurlu Bilen”in Sorumluluğu Önceliklidir</p>
				<p class="a--paragraf-e">Yukarıda kaydedilen hadîs, akla şöyle bir soru getirmektedir: İslam’ı bilen ve gereklerini yerine getiren yani şuurlu müslman’ın, komşusuna farz-ı ayn ve hatta farz-ı kifaye bilgileri öğretme sorumluluğu, bunları bilmeyen gâfil kimseye terettüp eden “öğrenme sorumluluğu”ndan daha önemli ve daha öncelikli bir sorumluluk mu?. Evet kaydettiğimiz hadis, bizi, şuurlu kimseye öncelikli bir sorumluluk yüklendiği kanaatine sevketmiştir. Gerekçe olarak da şu söylenebilir: “Şuurlanma nimetine mazhar olan kimse, -hadiste de görüldüğü üzere- gaflette olan ve belki de kendi kendine böyle bir şeyi araştırma ihtiyacını dahi kolay kolay hissemiyecek durumda olan kimseyi, tebliği ile harekete geçirerek gafletten uyanmaya, araştırmaya ve gerçekleri öğrenmeye başlatmış olacaktır. O, bu hizmeti yerine getirmezse öbürü cehaleti ve gafleti içerisinde yuvarlanmaya devam edecektir. Belirtilen bu nokta, kaydedilen hadisin elfazında çok açık değilse de hadisin üslubundan bu anlaşılmaktadır</p>
				<p class="a--paragraf-e">Yine kaynaklarda geçen rivayetlerden anlıyoruz ki, Aleyhissalatu vesselam’ın şuurlulara yönelik bu çeşit uyarı ve teşvikleri, o devir Müslümanlarında, zarurî bilgilerin ve dinî irfanın yaygınlaşmasında fevkalâde müessir olmuştur. Bu rivayetlerden biri, yukarıdaki hutbenin tesiriyle meydana gelen bir vakayı haber vermektedir. Taberânî’de gelen rivayete göre,<span class="footnote-e" xml:lang="tr-TR"><a href="#footnote-288-444" id="footnote-288-444-backlink">444</a></span> kendileri fakih olan, yani İslam’ı iyi bilen Eş’arîlerin kulaklarına Resûlullah’ın bu uyarısı ulaşınca, henüz cahil ve kaba durumda olan bedevî komşularını hatırlayıp, sorumluluk telaşına düşerek Aleyhissalatu vesselam’a gelirler ve işittiklerinin gerçekten Resûlullah tarafından söylenmiş olup olmadığını tahkik ederler. Fahr-i Âlem, aynı sözleri tekrar ederek onlara komşularının o hâllerinden sorumlu olduklarını beyan eder. Eş’arîler, bunun üzerine, Aleyhissalatu vesselam’dan bir yıl mühlet isterler. O da onlara, “komşularına, bilmedikleri şeyleri öğretip onları dinde bilgili ve anlamadıkları hususlarda şuur sahibi kılmak üzere” bir yıl mühlet verir ve şu mealdeki âyeti okur: “İsrailoğullarından inkâr edenler, Dâvûd’un ve Meryem oğlu İsâ’nın diliyle lanetlenmişlerdi. Bu, onların isyanları ve taşkınlıklarından ileri gelmişti. Birbirlerinin yaptıkları fenalıklara mâni olmuyorlardı. Yapmakta oldukları ne kötü idi.” <span class="ayet-kaynaklari-e" xml:lang="tr-TR">(Mâide, 5/ 78-79)</span>.</p>
				<p class="x3-baslik-e" id="toc_marker-12-2-2">2. Komşu Sorumluluğunun Çocuklarımızın Eğitimine Bakan Yönü</p>
				<p class="a--paragraf-e">Komşudan sorumlu olarak onların da bilgili, şuurlu ve istikamet üzere olmalarını sağlama işi, asıl sadedinde olduğumuz aile eğitimi ve ailevî sorumluluğumuzu yerine getirme meselesi açısından ayrı bir önem taşır. Ailemizin ve hele de çocuklarımızın yetişmesinde komşunun desteğine ve iş birliğine muhtacız. Şöyle ki, insan medeni bir varlıktır, tek başına olamaz. İçtimaî bir çevre içinde yetişir, şahsiyetini bulur, varlık ortaya koyar. Hele çocukların eğitiminde komşular daha bir önem arz eder. Onlar komşu çocuklarıyla arkadaşlık içinde büyüyeceklerdir. Ayrıca, çocuk terbiyesinde en mühim unsur arkadaştır. Dinî yaşayışta hassas ve şuurlu ailelerin çocuklarıyla, gevşek, ihmalkâr, sefih ailelerin çocukları elbette bir olmayacaktır. Hatta, çocukların daha iyi yetişmesi için ortaklaşa hoca tutmak, seminerler, kurslar, geziler, seyahatler organize etmek gibi terbiyevî problemlerin çözümünde kafa dengi, işbirliği yapabileceğimiz komşulara ihtiyaç olacaktır. Bu da, “komşu sorumluluğu” duygusuyla komşularımıza göstereceğimiz uzun vadeli ilginin sonucu hazırlanmış sevgi, saygı, güven ve dayanışma ortamıyla mümkündür. Aksi hâlde, terbiye meselelerinde kendileriyle uyum içinde olduğumuz komşularımız yoksa, iyi çocuk yetiştirmek, saksıda gül yetiştirmekten daha zor bir hâl alır.</p>
				<p class="a--paragraf-e">Böylece, Aleyhissalatu vesselam’ın, komşu ile iyi münasebetler içinde olmayı netice verecek tavsiyelerinin önemi daha iyi anlaşılmış olacak:</p>
				<p class="a--paragraf-e">“Kişinin saadeti sâlih komşu, uysal binek ve geniş meskene bağlıdır.”<span class="footnote-e" xml:lang="tr-TR"><a href="#footnote-288-445" id="footnote-288-445-backlink">445</a></span></p>
				<p class="a--paragraf-e">“Allah ve âhirete inanan, komşusuna eza vermesin.”<span class="footnote-e" xml:lang="tr-TR"><a href="#footnote-288-446" id="footnote-288-446-backlink">446</a></span></p>
				<p class="a--paragraf-e">“Nefsim elinde olan Allah’a kasem ederim ki, bir kul, kendisi için sevdiğini komşusu için de sevmedikçe… (hakiki) mümin olamaz.”<span class="footnote-e" xml:lang="tr-TR"><a href="#footnote-288-447" id="footnote-288-447-backlink">447</a></span></p>
				<p class="a--paragraf-e">“Komşusu açken kendisi tok olan kimse (kâmil) mümin değildir.”<span class="footnote-e" xml:lang="tr-TR"><a href="#footnote-288-448" id="footnote-288-448-backlink">448</a></span></p>
				<p class="a--paragraf-e">“Cebrail aleyhisselam, komşu hususunda, o kadar ısrarlı ve devamlı tavsiyede bulundu ki, komşuyu komşuya vârisler kılacak zannettim.”<span class="footnote-e" xml:lang="tr-TR"><a href="#footnote-288-449" id="footnote-288-449-backlink">449</a></span></p>
				<p class="a--paragraf-e">Çevre şartları gereği İslam’ı yaşamada acze düşmüş kimselerin kurtarılması meselesinde sorumluluk yükleyen şu âyeti bir kere daha hatırlatmanın yeridir: “Size ne oluyor da: ‘Rabbimiz! Bizi, halkı zâlim olan bu şehirden çıkar, katından bize bir sâhip gönder, katından bize bir yardımcı lutfet.’ diyen zavallı erkekler, kadınlar ve çocuklar uğrunda ve Allah yolunda savaşmıyorsunuz?” <span class="ayet-kaynaklari-e" xml:lang="tr-TR">(Nisa, 4/75)</span>.</p>
				<p class="a--paragraf-e">Gerek şahsî huzurumuz ve gerekse çocukların iyi bir terbiye almasında komşular arası münasebet son derece önemli olduğu için olacak, komşulara kaşı Resulullah’ın en ziyade üzerinde durduğu ve ısrarla tavsiye ettiği husus “sabır”dır. Öyle ki komşusunun verdiği sıkıntıdan şikayet etmek üzere kendisine baş vuran bir zâta üç ayrı sefer: “Sabret!” diyerek geri çevirir. Dördüncü gelişinde evindeki eşyaları yolun ortasına çıkarıp, başında oturup, gelip geçenlerden: “Bu hal nedir?” diye soranlara durumu anlatması mahiyetinde bir eylem tavsiye eder. Anlaşılacağı üzere yapılan tavsiye, komşuyla muhatap olmak, münâkaşa etmek, veya küsmek, kalbini kırmak, misliyle mukabelede bulunmak tarzında kavgaya götürecek tarzdan bir şey olmaktan ziyade, kamu vicdanını harekete geçirerek, yaramaz komşuyu yaptığından pişmanlık duyarak özür dilemeye sevkedecek mahiyette bir eylemdir ve netice, öyle de olur.<span class="footnote-e" xml:lang="tr-TR"><a href="#footnote-288-450" id="footnote-288-450-backlink">450</a></span> Bu vesile ile, bir konferansımız akabinde -sıkça rasladığımız nevden- dinleyicilerden biri, konumuzla ilgisi olmadığı halde, bu hadisi kısmen hatırlayarak, “Uydurma olabilir mi?” mânasında itirazî bir üslupla sormuştu; hadisi, lafzî mânasıyla anladığı için mantıksız bulan bu zata, Nebevî tavsiyeyi, bu konuda gelen diğer hadisler muvacehesinde yorumlarsak maksadın “sabra devam” mesajını vermek olduğunu, komşuyla çatışmaya girmemek için takip edilmesi gereken uzun vâdeli bir strateji olarak anlaşılması gerektiğini belirttim. Bunun üzerine: “Bu yönünü hiç düşünmemiştim” diyerek hadisin günümüz şartlarında ne kadar önemli olduğunu ifade etti.</p>
				<p class="x2-baslik-e" id="toc_marker-12-3">Sadece Manevî Sorumluluk mu?</p>
				<p class="a--paragraf-e">Yukarıda kaydettiklerimiz, komşuların ilmî-ahlakî-imanî, yani bir kelime ile, manevi durumlarının gelişmesindeki sorumluluğu nazarlarımıza sunmaktadır. Ancak belirtmek gerekir ki, çevremizdekilerin maddi durumu, maddi ihtiyaçları da, üzerimize bir başka sorumluluk getirmektedir. Hatta bu sorumluluk, manevi eksikliğin tamamlanma gayretlerinde ortaya çıkacak maddi problemlerin çözümünde de söz konusudur. Hz. Ömer’in sunduğu şu kıymetli bilgiye dikkat edelim: “… Hz. Peygamber’e, ashabından ihtiyaç sahibi bir grup gelince, imkânı geniş olanlara şöyle bir nazar atar ve, ‘Falan senin yanında olacak!’ derdi...” Bu bilgiyi bize sunan Hz. Ömer, rivayetinin devamında, Habbâb ibn-i el-Eret’in, bu maksatla Saîd ibn-i Zeyd’e verildiğini belirtir.<span class="footnote-e" xml:lang="tr-TR"><a href="#footnote-288-451" id="footnote-288-451-backlink">451</a></span> Resûlullah’ın ilim tahsili için Suffa’da kalanların maddi ihtiyaçlarıyla ciddi şekilde ilgilendiğini, akşam yemeklerini yemeleri için gönüllülerin, oradakileri birer, ikişer, üçer… evlerine götürmesinden sonra geride kalanları kendisinin evine götürdüğünü ve bazen bunların on kişiden fazla olduğunu bir kere daha hatırlatmanın yeridir.<span class="footnote-e" xml:lang="tr-TR"><a href="#footnote-288-452" id="footnote-288-452-backlink">452</a></span> </p>
				<p class="a--paragraf-e">Burada kaydedilenlere ilaveten, daha önce zikredilen, Taif kuşatması sırasında, çağrı üzerine İslam cephesine iltica eden on kadar kölenin iaşe ve talimi için ailelere dağıtılma örneği de göz önüne alınınca şunu diyebiliriz: Resûlullah <span class="x-aleyhisselam--e" xml:lang="tr-TR">(aleyhissalâtu vesselâm)</span>, eğitim-öğretim meselesinde ortaya çıkan maddi problemlerin çözümünü, “Komşusu aç iken kendisi tok olan (hakiki) mümin değildir.”<span class="footnote-e" xml:lang="tr-TR"><a href="#footnote-288-453" id="footnote-288-453-backlink">453</a></span> hadisinden anlaşılacak bir tavsiyenin hassas kalplerde hâsıl edeceği hasbî tesire bırakmamış, daha cezrî, daha müşahhas tedbirlerle fiilen çözmüştür.</p>
				<div class="calibre1">
					<div class="calibre1">
						<p class="b--paragraf-e"><a href="#footnote-288-439-backlink" id="footnote-288-439">439</a><span class="footnote-e1" xml:lang="tr-TR"/>	Emr-i bi’l-mârufla ilgili teferruatı “Anarşi” adlı kitabımızın ilgili kısmında etraflıca tahlil ettik. (s. 113-129)</p>
					</div>
					<div class="calibre1">
						<p class="b--paragraf-e"><a href="#footnote-288-440-backlink" id="footnote-288-440">440</a><span class="footnote-e1" xml:lang="tr-TR"/>	Cürcânî, <span class="italik-e1" xml:lang="tr-TR">Şerhu’l-Mevakıf</span>, 8/374</p>
					</div>
					<div class="calibre1">
						<p class="b--paragraf-e"><a href="#footnote-288-441-backlink" id="footnote-288-441">441</a><span class="footnote-e1" xml:lang="tr-TR"/>	Müslim, <span class="italik-e1" xml:lang="tr-TR">İmân</span> 78; Ebû Dâvûd, <span class="italik-e1" xml:lang="tr-TR">Salât</span> 232; Nesâî, <span class="italik-e1" xml:lang="tr-TR">İmân</span> 17; İbn-i Mâce, <span class="italik-e1" xml:lang="tr-TR">İkâmet</span> 155.</p>
					</div>
					<div class="calibre1">
						<p class="b--paragraf-e"><a href="#footnote-288-442-backlink" id="footnote-288-442">442</a><span class="footnote-e1" xml:lang="tr-TR"/>	Tirmizi, <span class="italik-e1" xml:lang="tr-TR">Fiten</span> 9</p>
					</div>
					<div class="calibre1">
						<p class="b--paragraf-e"><a href="#footnote-288-443-backlink" id="footnote-288-443">443</a><span class="footnote-e1" xml:lang="tr-TR"/>	İbn-i el-Esîr,<span class="italik-e1" xml:lang="tr-TR"> Üsdü’l-Gâbe</span>, 1/56, İbn-i Hacer, Buhârî’nin, bu hadisi senet yönüyle sâlih bulduğunu belirtir, bkz.: <span class="italik-e1" xml:lang="tr-TR">İsâbe</span>, 1/17</p>
					</div>
					<div class="calibre1">
						<p class="b--paragraf-e"><a href="#footnote-288-444-backlink" id="footnote-288-444">444</a><span class="footnote-e1" xml:lang="tr-TR"/>	Heysemî, <span class="italik-e1" xml:lang="tr-TR">Mecmau’z-Zevâid</span>, 1/164</p>
					</div>
					<div class="calibre1">
						<p class="b--paragraf-e"><a href="#footnote-288-445-backlink" id="footnote-288-445">445</a><span class="footnote-e1" xml:lang="tr-TR"/>	Ahmed ibn-i Hanbel, <span class="italik-e1" xml:lang="tr-TR">Müsned</span>, 3/407-408; Heysemî, <span class="italik-e1" xml:lang="tr-TR">Mecmau’z-Zevâid</span>, 8/163</p>
					</div>
					<div class="calibre1">
						<p class="b--paragraf-e"><a href="#footnote-288-446-backlink" id="footnote-288-446">446</a><span class="footnote-e1" xml:lang="tr-TR"/>	Buhârî, <span class="x-aleyhisselam--e1" xml:lang="tr-TR">Rikak</span> 24, 8,125</p>
					</div>
					<div class="calibre1">
						<p class="b--paragraf-e"><a href="#footnote-288-447-backlink" id="footnote-288-447">447</a><span class="footnote-e1" xml:lang="tr-TR"/>	Müslim, <span class="italik-e1" xml:lang="tr-TR">İman</span> 72</p>
					</div>
					<div class="calibre1">
						<p class="b--paragraf-e"><a href="#footnote-288-448-backlink" id="footnote-288-448">448</a><span class="footnote-e1" xml:lang="tr-TR"/>	Heysemî, <span class="italik-e1" xml:lang="tr-TR">Mecmau’z-Zevâid</span>, 8/167 (sikât)</p>
					</div>
					<div class="calibre1">
						<p class="b--paragraf-e"><a href="#footnote-288-449-backlink" id="footnote-288-449">449</a><span class="footnote-e1" xml:lang="tr-TR"/>	Bkz.: Buhârî, <span class="italik-e1" xml:lang="tr-TR">Edeb</span> 28; Tirmizî, <span class="italik-e1" xml:lang="tr-TR">Birr</span> 28</p>
					</div>
					<div class="calibre1">
						<p class="b--paragraf-e"><a href="#footnote-288-450-backlink" id="footnote-288-450">450</a><span class="footnote-e1" xml:lang="tr-TR"/>	Bu hâdise kaynaklarda farklı şekillerde anlatılır, Bak. <span class="italik-e1" xml:lang="tr-TR">Kenzu’l-Ummâl</span> 9/183-187, Heysemî, 8/163-170, el-Cîlânî, <span class="italik-e1" xml:lang="tr-TR">Fazlullahu’s-Samed</span>, 1/189-221, <span class="italik-e1" xml:lang="tr-TR">el-Müstedrek</span> 4/165-167. </p>
					</div>
					<div class="calibre1">
						<p class="b--paragraf-e"><a href="#footnote-288-451-backlink" id="footnote-288-451">451</a><span class="footnote-e1" xml:lang="tr-TR"/>	İbn-i el-Esîr, <span class="italik-e1" xml:lang="tr-TR">Üsdü’l-Gâbe</span>, 4/150</p>
					</div>
					<div class="calibre1">
						<p class="b--paragraf-e"><a href="#footnote-288-452-backlink" id="footnote-288-452">452</a><span class="footnote-e1" xml:lang="tr-TR"/>	İbn-i Hacer, <span class="italik-e1" xml:lang="tr-TR">Fethu’l-Bârî</span>, 14/64; Ali el-Müttakî, <span class="italik-e1" xml:lang="tr-TR">Kenzu’l-Ummâl</span>, 9/162.</p>
					</div>
					<div class="calibre1">
						<p class="b--paragraf-e"><a href="#footnote-288-453-backlink" id="footnote-288-453">453</a><span class="footnote-e1" xml:lang="tr-TR"/>	Heysemî, <span class="italik-e1" xml:lang="tr-TR">Mecmau’z-Zevâid</span>, 8/167</p>
					</div>
				</div>
			</div>
		</div>
	</body>
</html>
