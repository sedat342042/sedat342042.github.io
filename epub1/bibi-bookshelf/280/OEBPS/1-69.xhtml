<?xml version="1.0" encoding="utf-8"?>
<html xmlns="http://www.w3.org/1999/xhtml">
  <head>
    <title>SON AV</title>
    <meta http-equiv="Content-Type" content="text/html; charset=utf-8" />
  

</head>
  <body id="x1-69" xml:lang="tr-TR">
		<div>
			<p id="_idParaDest-67"><st c="0">64</st></p>
			<p><st c="3">Laura von Geyersberg gizlice toprağa verilmişti.</st></p>
			<p><st c="52">Cenaze töreninde sadece birkaç aile bireyi (bunlardan biri de yaşlı Franz’dı), bir avuç kadar hissedar vardı ve elbette durumu kontrol altında tutmak için gelen bir sürü Alman polisini de unutmamak gerekiyordu. </st><st c="264">Ama tüm medya </st><span><st c="278">persona non grata’</st></span><st c="296">ydı.</st></p>
			<p><st c="301">Kontes hemen gömülmüş, herkes dağılmıştı çünkü kont kıçını kurtarmak zorundaydı, çünkü aile bu son olaylardan gurur duymuyordu, çünkü hissedarlar başsız kalan gruplarında acilen bir yeniden yapılanma çalışması başlatmalıydı.</st></p>
			<p><st c="526">Gerçek tam olarak açıklanmamıştı. </st><st c="561">Ne eyalet polisi ne de Stuttgart Cinayet Büro memurları Laura von Geyersberg’i Jürgen cinayetiyle ilgili olarak açık bir dille suçlamamıştı ve Fransız dedektifler sınırın diğer tarafına geçince raporlarını vermişlerdi.</st></p>
			<p><st c="779">Almanya’daki resmi açıklamaya göre Laura ormanda intihar etmişti, bu suçunun itirafıydı ya da erkek kardeşinin ölümü karşısında yaşadığı yıkımın bir neticesiydi ya da her ikisi de.</st></p>
			<p><st c="960">Zaten, Niémans ile Ivana’nın elinde bir ölünün sözlü itirafı vardı, yani hiçbir şey yoktu. </st><st c="1052">Öte yandan, cinayet gecesi Laura’yla birlikte olduğunu söyleyen adam, Stefan Griebe adlı ticaret müdürü ifade vermeye gelmeyi reddediyordu. </st><st c="1192">Prosedür olarak, Laura bütün şüphelerden sıyrılıyordu.</st></p>
			<p><st c="1246">Bu karşılık, Udo Max’ı öldürmekten tutuklanmıştı. </st><st c="1297">Hayatta kalanlar için acıma yoktu. </st><st c="1332">Udo’nun cinayet sebebi çok net değildi –iktidar hırsı, tutku cinayeti–, ama bu zamana kadar efendilerinin korkusuyla kısıtlanmış olan medya organları artık Geyersbergler hakkında bir soyun yozlaşmış sonu diye yazmaya başlamıştı. </st></p>
			<p><st c="1561">Polisler bile cinayetlerin gerçek sebebini aydınlatamamışlardı. </st><st c="1625">Sıradan bir av olduğunu söyleyen ve bir aile mirasına dayandığı iddiasında bulunan bu ortak aile kararı sadece Niémans ile Ivana’nın raporlarında yer almış ve kimse bunun üzerinde durmamıştı. </st><st c="1817">Bu çocuklarını seven ve hayvan avlayan insanlar için çok çılgıncaydı ve gerçek dünyadan çok uzaktı.</st></p>
			<p><st c="1916">Philipp Schüller cinayetinin kabul edilebilir sebebi vardı: Laura onu Jürgen’in evlatlık olduğunu ifşa etmesine mâni olmak için öldürmüştü. </st><st c="2057">Aslında, bu sebep hiç de tutarlı değildi; kurban zaten gerçek bir Geyersberg değildi, öyleyse? </st><st c="2152">Böyle bir ifşa öldürmeyi gerektirmezdi, hatta aile tarafından Jürgen’in doğum belgesinin değiştirildiği, Freiburg im Breisgau belediyesi için Geyersberg ailesinde doğmuş gibi gösterildiği açığa çıkarılsa bile. </st></p>
			<p><st c="2362">Yaşlı Franz tutuklanmış ve hemen serbest bırakılmıştı. </st><st c="2417">Öncelikle, Baden Württemberg’in en iyi avukatlarına sahip olduğu için. </st><st c="2488">Sonra, ona yöneltilen suçlamalar muğlak olduğu için. </st><st c="2541">Dedektifler, ormandaki bu düelloları onun tertiplediğine dair en ufak bir kanıt bulamamıştı. </st><st c="2634">Kara Avcılar’a gelince, orman korucularının ve Schwarzes Blut avcılarının yaptığı eylemlerden onlar sorumlu tutulamıyordu. </st></p>
			<p><st c="2757">Herifler suçlanmıştı, ama önemsiz şeylerden: Fransız polislerin gözünü korkutmaya teşebbüs, yasadışı köpek yetiştirme, ormanda araba kazasına yol açtıktan sonra kaçma... </st><st c="2927">Bunların hepsi Niémans ile Ivana’nın hayal ettiği suçlamalardan çok uzaktı: Jürgen ile Max’ın hayatına mal olmuş “av” cinayetlerine suç ortaklığı, söylenenin tam aksine onları öldürmeye teşebbüs, küçük Çingene kızına şiddet uygulama...</st></p>
			<p><st c="3162">Sadece “boş ver” demişti Niémans yardımcısına. </st><st c="3210">Dedektiflik mesleğindeki dik kafalı tavrının tersine açıkça dile getiremiyordu, bu olayda adalete inanmıyordu. </st><st c="3321">Bu olaydaki gerçeğe hâlâ daha az inanıyordu. </st><st c="3366">Sadece suçu önemsiyordu ve onu deliğinden çıkarmak için her şeyi yapmaya hazırdı. </st><st c="3448">Ama bundan sonra itiraflar, avukatlar, yargıçlar, hükümler vardı... </st><st c="3516">Sorumluluğu üstünden atmıştı, insanı küçümsüyordu. </st><st c="3567">Hiçbir insanoğlu tarafsız bir adalet dağıtamazdı. </st><st c="3617">“Gerçek yoktur, diyordu polis okulundaki derslerde, sadece makul yalanlar vardır.”</st></p>
			<p><st c="3699">Bu soruşturmada, Niémans ne de olsa aşağılanmış ve kınanmıştı. </st><st c="3763">Sevsin ya da sevmesin katilin, Laura’nın fazla bir önemi yoktu. </st><st c="3827">Sorun sadece onun bu noktaya gelmesiydi. </st><st c="3868">Kuşkusuz bugüne dek gerçekten hiç bu kadar uzaklaşmamıştı. </st><st c="3927">Kontesin güzelliği onu kör ettiği ya da çok iyi bildiğini düşündüğü bu topraklarda yenik düştüğü için kötülüğün geldiğini anlayamamıştı. </st><st c="4064">Onu aşan, neredeyse soyut bir vahşet denklemi.</st></p>
			<p><st c="4110">Tüm bunlardan elde ettiği tek şey, yine bir ölüydü, dokuzuncu ölüsü. </st><st c="4180">Tartışmasız bir nefsi müdafaaydı, ama avcının gırtlağına giren bıçağın esnekliğini henüz unutmaya hazır değildi.</st></p>
			<p><st c="4292">Üç günden beri, hiç ağzını açmamıştı ve Ivana göz göre göre zayıflamasına ses çıkarmıyordu. </st><st c="4385">Onun yapacak çok daha acil işleri vardı: Soruşturmayla ilgili son tutanakları hazırlamak ve tüm olay hakkında varılan sonuçları kâğıda dökmek.</st></p>
			<p><st c="4527">Tuhaf bir şekilde, Niémans’a göre bu dosyaya daha fazla hâkim olduğunu hissediyordu. </st><st c="4613">Acımasızlık konusunda ona göre daha az şey görmüştü, ama ayrıcalıklı sınıflara oldum olası duyduğu öfke ve her türlü doğuştan gelen üstünlük, sosyal tahakküm ya da asil kan fikri karşısındaki doğal isyanı Geyersberglerin düzenini daha iyi kabullenmesini sağlıyordu.</st></p>
			<p><st c="4878">Ama Ivana da art niyeti hiç anlamamıştı. </st><st c="4920">Sadece çevresindeki şiddeti görmüştü –kurbanların organlarının çıkarılması, motosikletin zincir karterine sıkıştırılmış parmakları, numuneler arasında yatan ölü Schüller– ve işine odaklanmaya çalışmıştı. </st><st c="5124">Asla hayal gücü Geyersberglerinki kadar ileri gidemeyecekti.</st></p>
			<p><st c="5184">Olayla ilgili vardıkları sonuçları Fransa’da da yazabilirlerdi ama Ivana, bir dosya hazırlamak amacıyla Alman polis güçleriyle istişarede bulunmayı bahane etmişti, nedeni kısmen de olsa bu değildi.</st></p>
			<p><st c="5382">Ivana’nın Fransa’ya dönmeyi geciktirmek için başka bir nedeni vardı: Her gün, kahramanını görmeye Universitätsklinikum’a (Freiburg im Breisgau Üniversite Hastanesi) gidiyordu. </st><st c="5559">Kâğıt pijamalar içinde bile olsa yaralı bir kahraman onun yüreğini hoplatıyordu.</st></p>
		</div>
<div id="charCountTotal" value="5639"></div></body>
</html>
