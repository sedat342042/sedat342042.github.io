<?xml version="1.0" encoding="utf-8"?>
<html xmlns="http://www.w3.org/1999/xhtml">
  <head>
    <title>SON AV</title>
    <meta http-equiv="Content-Type" content="text/html; charset=utf-8" />
  

</head>
  <body id="x1-34" xml:lang="tr-TR">
		<div>
			<p id="_idParaDest-32"><st c="0">31</st></p>
			<p><st c="3">İkisi de ulaştıkları ipuçlarını açıkladı.</st></p>
			<p><st c="45">Ivana: Bir röetkenin saldırısına uğrayan küçük kızın hikâyesi.</st></p>
			<p><st c="108">Niémans: Av sırasında kardeşi tarafından vurulan amca.</st></p>
			<p><st c="163">Aslında bu iki olayın da Jürgen’in öldürülmesiyle fazla bir ilgisi yoktu ama parçalar birleştirildiğinde, Niémans doğru yolda olduklarını anlamıştı.</st></p>
			<p><st c="312">– Hangi yol? </st><st c="326">diye sordu Ivana, birayla ipin ucu kaçmıştı.</st></p>
			<p><st c="370">– Bir intikam, geçmişin intikamı.</st></p>
			<p><st c="404">– Franz’ın aldığı bir intikamı mı?</st></p>
			<p><st c="439">– Ben bunu söylemedim. </st><st c="463">Belki de o av kazasının bizim cinayetle ilgisi yoktur.</st></p>
			<p><st c="517">– Sizi anlamakta zorlanıyorum.</st></p>
			<p><st c="548">– Söylemek istediğim şu, bu aile sırlarla dolu ve bu sırlar, hiç kuşkusuz bizim düşündüğümüzden çok daha eskiye dayanıyor.</st></p>
			<p><st c="671">– Ne tür sırlar?</st></p>
			<p><st c="688">– Bilmiyorum, ama eşelememiz ve daha fazla eşelememiz gerekiyor.</st></p>
			<p><st c="753">Doğrusu kelimelerin hiçbir önemi yoktu. </st><st c="794">Ama Ivana, Niémans’ına yeniden kavuştuğu için mutluydu. </st><st c="850">Kısa ve özlü konuşan, suskun, içgüdüleriyle hareket eden Niémans. </st><st c="916">Son noktayı koyana kadar yorulmaksızın katilin izini süren, kan kokusu almış bir av köpeği.</st></p>
			<p><st c="1007">İki turist gibi şehrin araç trafiğine kapalı merkezinde yürüyorlardı. </st><st c="1078">Her şey yeniydi ama sanki 17. </st><st c="1108">yüzyılda ya da erkeklerin lederhosen</st><span><span id="footnote-031-backlink"><a href="#footnote-031"><st c="1144">32</st></a></span></span><st c="1147"> ve kadınların büstiyerli ve dantelli elbiseler giydiği, ezeli ve ebedi bir dönemde tasarlanmıştı.</st></p>
			<p><st c="1245">Ama görüntüye aldanmamak gerekiyordu.</st></p>
			<p><st c="1283">Freiburg im Breisgau bir üniversite kentiydi, yüzde 100 ekolojik bir şehirdi, o denli moderndi ki tüm Avrupa’ya ders veriyordu. </st><st c="1412">Buradaki organik ürün satan mağazalar süpermarket büyüklüğündeydi ve herkes ulaşım aracı olarak bisiklet kullanıyordu. </st><st c="1531">Şehir güneş enerjisinden yararlanıyor, kendi gübresini hazırlıyordu. </st><st c="1600">Bu durum şurada burada faytonların dolaşmasına engel değildi. </st><st c="1662">Atlar arnavutkaldırımı yollarda ağır nallarını şaklatarak geziniyordu; geleneklerine bağlı olduklarının bir göstergesi olmalıydı bu.</st></p>
			<p><st c="1794">Birden Niémans bir sokağa saptı, sonra da bir başka sokağa; bir anda şehri çok iyi biliyormuş gibi davranmaya başlamıştı. </st><st c="1917">Küçük bir meydanı dönünce tuhaf bir evle karşılaştılar. </st><st c="1973">Kıpkırmızı cephesi, altın rengi ve çubuk şekerler gibi çizgili süslemeleri vardı, her katta yer alan gargoyleler sanki kendilerine bir yer bulmaya çalışıyordu.</st></p>
			<p><st c="2132">– Balina Evi, dedi Niémans, ciddi bir ses tonuyla. </st><st c="2184">Sanırım Erasmus da bir süre burada yaşamış. </st></p>
			<p><st c="2228">Ivana Erasmus’un kim olduğunu bilmiyordu. </st><st c="2270">Sadece öğrencilere seyahat imkânı veren Erasmus Öğrenci Değişim Programı’nı biliyordu.</st></p>
			<p><st c="2356">Niémans’ın konuşmasına devam etmesini bekliyordu, ama o başka bir açıklamada bulunmadı.</st></p>
			<p><st c="2444">– Çok acayip, diye yorumda bulunma cesareti gösterdi.</st></p>
			<p><st c="2498">– Ne?</st></p>
			<p><st c="2504">– Altın rengi o şeylerle, kırmızıya boyanmış şu ev. </st><st c="2557">Oldukça acayip.</st></p>
			<p><st c="2572">Niémans derin bir iç çekip yürümeye başladı.</st></p>
			<p><st c="2617">– Bir şeyi mi kaçırdım? </st><st c="2642">diye sordu Ivana, ona yetişerek.	</st></p>
			<p><st c="2675">– Bu </st><span><st c="2680">Suspiria</st></span><st c="2688">’nın evi.</st></p>
			<p><st c="2698">– Neyin?</st></p>
			<p><st c="2707">– 70’li yılların, Dario Argento imzalı bir korku filmi.</st></p>
			<p><st c="2763">– Film bu evde mi çekildi?</st></p>
			<p><st c="2790">– Evet, evin içinde.</st></p>
			<p><st c="2811">– Peki, neden buraya Balina Evi deniyor?</st></p>
			<p><st c="2852">– Hiçbir fikrim yok.</st></p>
			<p><st c="2873">Gerçekten çok ilginç. </st><st c="2896">Kenarındaki üstü açık bir kanalda bir derenin aktığı küçük bir sokağa döndüler. </st><st c="2976">Ivana bu kanalları daha önce görmüş ve bu suların sihirli bir güce sahip olduğunu şehir hakkında bilgiler veren bir gezi rehberinde okumuştu. </st><st c="3118">Ayağı suya değen biri aynı yıl bir Freiburg sakiniyle evleniyordu...</st></p>
			<p><st c="3186">Aklına bisikletli yakışıklı erkekler geldi ve ayakkabısının tabanını çaktırmadan arnavutkaldırımları arasındaki suya değdirdi. </st><st c="3314">Kimse bir girişimde bulunmadığını söyleyemezdi artık ona...</st></p>
			<p><st c="3373">Kenarında korkuluklar bulunan bir kanal boyunca yürüdüler ve salkımsöğütlerle çevrili küçük bir meydana ulaştılar. </st><st c="3489">Niémans incilerden oluşturulmuş bir perdeyi andıran yaprakları araladı ve terasında bahçe masaları ile soğuk demirden yapılma dört yüzlü sokak lambalarının bulunduğu bir kafe göründü.</st></p>
			<p><st c="3672">Oturdular ve biralarını ısmarladılar.</st></p>
			<p><st c="3710">Birkaç dakikalık bir sessizlikten sonra, Niémans başı yakalarının arasında, elleri cebinde, uzaktaki kanala bakarak konuşmaya başladı.</st></p>
			<p><st c="3845">– Kült bir filmdi, diye devam etti, konuşmaları hiç kesintiye uğramamış gibi, ama aynı zamanda da berbattı ve anlaşılmazdı. </st><st c="3970">Bir cadı tarafından peş peşe öldürülen genç dansçı kızların hikâyesini anlatan, görülmemiş vahşet sahneleriyle dolu bir filmdi...</st></p>
			<p><st c="4099">Ivana anlam veremiyordu. </st><st c="4125">Niémans nereye varmak istiyordu?</st></p>
			<p><st c="4157">– Yeniyetmelik çağlarımdan itibaren şiddete meyil vardı. </st><st c="4215">Hem kendi şiddetime hem de başkalarının şiddetine. </st><st c="4266">Korku filmlerine çok düşkündüm. </st><st c="4298">Perdede, akan kanları görmek için rezil sinema salonlarına gidiyordum. </st><st c="4369">Her zaman bana o kan çok kırmızıymış, çok gerçekmiş gibi gelirdi, sinemanın kadife koltuklarının içine işlerdi. </st><st c="4481">Bu görüntülere ürkerek ama hayranlıkla bakardım ve kendim için bir çıkış yolu, bir teselli yöntemi arardım... </st><st c="4591">Ama hiçbir zaman bulamadım. </st><st c="4619">Ta ki polis olana kadar. </st><st c="4644">Suçlularla mücadele ederek, sokakları güvenli hale getirerek dengemi yeniden buldum...</st></p>
			<p><st c="4730">Ivana Balina Evi’nin Niémans’ın üstünde bu denli etkili olacağını hiçbir zaman düşünmemişti. </st><st c="4824">Çoğunlukla polis bu tarz sırları açık etmeye eğilimli biri değildi.</st></p>
			<p><st c="4891">Bol köpüklü biralar geldi. </st><st c="4919">Niémans birasından yudum almak için biraz oyalandı.</st></p>
			<p><st c="4970">– Şiddetten şiddetle kurtuldum, diye devam etti. </st><st c="5020">Bu soruna hiçbir zaman bir çözüm bulamadım, ama şiddetin bir parçası oldum. </st><st c="5096">Birkaç yıl önce, bir cevap bulur gibi oldum ama bu cevabı tam olarak bilenlerin artık aramızda bulunmadığını fark ettim.</st></p>
			<p><st c="5216">Anlaşılabilir... </st><st c="5234">Ivana’nın bildiği bir şey vardı, Niémans artık eski yıllardaki polis değildi. </st><st c="5312">Guernon olayı onu sadece fizik olarak değil ruhen de zayıf düşürmüştü.</st></p>
			<p><st c="5382">Koma, geçirdiği ameliyat, nekahet dönemi... </st><st c="5427">Bundan önce, Niémans enerji doluydu ve kımıldayan her şeyi vuruyordu ve kımıldayamaz hale gelene kadar da devam ediyordu. </st><st c="5549">Anında adalet havarisi olarak, kelimenin tam anlamıyla berbat bir polisti. </st><st c="5624">Şiddet yanlısı, ne yapacağı önceden kestirilemeyen, yasa tanımaz ama olağanüstü başarılar elde etmiş bir polisti.</st></p>
			<p><st c="5737">Bugün artık, hizaya gelmiş biriydi. </st><st c="5774">Sertliği, hoyratlığı kara delik tarafından yutulan ışık gibi komadayken soğurulmuştu. </st><st c="5860">Geriye, ıskartaya çıkmadan önce bir şeyleri kanıtlamak zorunda olduğunu düşünen, yani sahada hâlâ iyi bir şeyler yapabileceğini göstermek isteyen, ölüler diyarından geri gelmiş yaşlı bir adam kalmıştı.</st></p>
			<p><st c="6061">Niémans birasını bitirmişti ve elleri hâlâ cebinde, iyi bir şey yapıyormuş gibi ona hayranlıkla bakıyordu.</st></p>
			<p><st c="6168">Sonra birden ayağa kalktı ve masanın üzerine bir banknot bıraktı.</st></p>
			<p><st c="6234">– Akşam yemeğine kadar Kara Avcılar üzerinde çalış. </st><st c="6287">Onlarla ilgili her şeyi bilmek istiyorum.</st></p>
			<p><st c="6328">Ivana tepeden tırnağa onu süzdü.</st></p>
			<p><st c="6361">– Ama... </st><st c="6371">Siz nereye gidiyorsunuz?</st></p>
			<p><st c="6395">– Uyumaya.</st></p>
			<p><st c="6406">– Saat 18.00’de mi?</st></p>
			<p><st c="6426">– Beni akşam yemeği için uyandır.</st></p>
			<p><st c="6460">Niémans arkasını dönüp uzaklaştı ve salkımsöğütlerin yapraklarının arkasında gözden kayboldu.</st></p>
			<hr />
			<div>
				<div id="footnote-031">
					<p><span><a href="#footnote-031-backlink"><st c="6554">32</st></a></span><span><st c="6557">.</st></span><st c="6558"> Askılı kısa pantolon, kollu gömlek, keçe kumaştan şapka. </st><st c="6616">(ç.n.)</st></p>
				</div>
			</div>
		</div>
<div id="charCountTotal" value="6622"></div></body>
</html>
