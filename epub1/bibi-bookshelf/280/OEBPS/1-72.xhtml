<?xml version="1.0" encoding="utf-8"?>
<html xmlns="http://www.w3.org/1999/xhtml">
  <head>
    <title>SON AV</title>
    <meta http-equiv="Content-Type" content="text/html; charset=utf-8" />
  

</head>
  <body id="x1-72" xml:lang="tr-TR">
		<div>
			<p id="_idParaDest-70"><st c="0">67</st></p>
			<p><st c="3">Volvo’ya binmeden önce Ivana gökyüzünün çiğ maviliğine baktı ve bir sigara yaktı, amacı boğazını tıkayan düğümü sonsuza dek yakmaktı.</st></p>
			<p><st c="137">– Geliyor musun?</st></p>
			<p><st c="154">Niémans onun bu duygulu halini yok etmek için sadece tek bir taktik biliyordu: homurdanma.</st></p>
			<p><st c="245">Sigarasından bir fırt daha çekti ve izmariti botunun ucuyla ezdi.</st></p>
			<p><st c="311">– Geldim.</st></p>
			<p><st c="321">Arabanın içine girdikten, koltuğuna iyice yerleştikten, topuklarını ön panele dayadıktan sonra, artık bir daha Kleinert’i düşünmüyordu, yani bunu, bu değerli tılsımı zaman zaman heyecanlanmak için daha sonraya saklıyordu.</st></p>
			<p><st c="543">Niémans otoyol yönünde yol almaya başladı. </st><st c="587">Her türlü görünümüyle hâlâ ormanın içinde ilerliyorlardı, ama sanki orman ikiye bölünmüştü, trafik yoğunluğundan uzakta bir orman yolu. </st><st c="723">Yakında, ovaların ve ekili tarlaların olduğu yerde trafik başlayacaktı. </st><st c="795">Daha sonra, Paris taşrasının külrengi tekdüzeliğiyle, kurşuni renkte ve toksik bir gökyüzüyle örtülü beton dolu arazileriyle karşılaşacaklardı – nihayet.</st></p>
			<p><st c="948">Onun mutlu olması için çok az şey gerekliydi ve tüm bu şeyler şehirle, gürültü ve kirlilikle alakalıydı. </st><st c="1054">Her bir öğeyi ayrı ayrı değerlendirdiğinde tiksinti duyuyordu: arabalar, kirlilik, pis kokular, şehirliler... </st><st c="1164">Ama bunların hepsi bir araya geldiğinde, en azından onun gözünde büyüleyici bir manzara oluşturuyordu.</st></p>
			<p><st c="1266">Bir anda uyandı: Paris’in uğultusunu hayal ederken uyuyakalmıştı. </st><st c="1333">Çoktan sınırı geçmişlerdi. </st><st c="1360">Camını açıp yeni bir sigara daha yaktı. </st><st c="1400">Niémans bir yorumda bulunmadı. </st><st c="1431">Zaten polis saatlerden beri tek kelime konuşmadan durabiliyordu. </st><st c="1496">Bundan nefret ediyordu. </st><st c="1520">Yine de, bu sessizliğin herhangi bir özel anlamı yoktu: Ne kayıtsızlık ne de öfke vardı, sadece görünmez bir duvar söz konusuydu.</st></p>
			<p><st c="1649">Sigarasını hızla tüketen dışarıdaki rüzgâra yetişmek ister gibi derin nefesler çekerken bu Çin Seddi’ni yıkmak için hangi konudan bahsetmesi gerektiğini düşünüyordu.</st></p>
			<p><st c="1815">İyi bir intihar yolu olarak en kötü olanı seçti:</st></p>
			<p><st c="1864">– Niémans, bir şey sormak istiyorum.</st></p>
			<p><st c="1901">– Camını kapatabilir misin?</st></p>
			<p><st c="1929">Ivana izmaritini dışarı attı ve söyleneni yaptı.</st></p>
			<p><st c="1978">Bir tabuyu yıkacaktı ve bu düşünce onu korkuttuğu kadar heyecanlandırıyordu.</st></p>
			<p><st c="2055">– Köpeklerden neden korkuyorsunuz?</st></p>
		</div>
<div id="charCountTotal" value="2090"></div></body>
</html>
