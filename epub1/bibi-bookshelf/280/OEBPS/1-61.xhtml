<?xml version="1.0" encoding="utf-8"?>
<html xmlns="http://www.w3.org/1999/xhtml">
  <head>
    <title>SON AV</title>
    <meta http-equiv="Content-Type" content="text/html; charset=utf-8" />
  

</head>
  <body id="x1-61" xml:lang="tr-TR">
		<div>
			<p id="_idParaDest-59"><st c="0">57</st></p>
			<p><st c="2">– Yardımın için teşekkür ederim. </st><st c="36">Son derece </st><span><st c="47">cool</st></span><st c="51">, tam bir takım. </st><st c="68">Gerçekten.</st></p>
			<p><st c="78">– Almanya’yı hiç anlamıyorsun.</st></p>
			<p><st c="109">– Polis olarak işimi biliyorum!</st></p>
			<p><st c="141">Kleinert’in arabasındaydılar ve Alman motoru çalıştırmıyordu. </st><st c="204">İçeride çamaşır suyu ve sandal ağacı kokulu ıslak mendil kokusu vardı. </st><span><st c="275">Bir polisle konuşuyorsun.</st></span></p>
			<p><st c="300">Ivana geç de olsa, senli benli konuşmaya başladıklarını fark etti, öfkesi bir nebze azaldı.</st></p>
			<p><st c="392">– Şöminenin üstünde, dedi Kleinert, üç genç adamın olduğu bir resim vardı. </st><st c="468">Franz’ı tanıdım, anlaşılan o yıllarda hâlâ yürüyebiliyordu. </st><st c="528">Diğer ikisi Ferdinand ve Peter olmalı.</st></p>
			<p><st c="566">– Eee, yani?</st></p>
			<p><st c="579">– Üçü de aynı şekilde duruyordu, sağ el sol kalçanın üstünde. </st><st c="642">Böyle.</st></p>
			<p><st c="648">Vücudunun üçte dördünü Ivana’ya doğru döndüren Kleinert sol elini sağ tarafa koydu.</st></p>
			<p><st c="732">– Dikkatle bakınca, üçünün de işaretparmaklarını fazla belli etmeden bir diğerinin üzerine çaprazladığını gördüm.</st></p>
			<p><st c="846">– Bu bir işaret mi?</st></p>
			<p><st c="866">– Çaprazlanmış el bombaları. </st><st c="896">Kara Avcılar’ın sembolü.</st></p>
			<p><st c="920">– Söylemek istediğin...</st></p>
			<p><st c="944">– Üç kardeş kendilerinin hep bu milisin vârisleri olduğunu düşündü. </st><st c="1013">Kaçak avcıları, tecavüzcüleri, canileri serbest bıraktırdılar, ama şef onlardı. </st><st c="1093">Sonderkommandolara karşı derin ve marazi bir saygı duyuyor olmalılar.</st></p>
			<p><st c="1162">– Hangi amaçla? </st><st c="1179">Motorların üzerinde Nazi motorcularını oynamaktan, onlar gibi görünmekten zevk aldıkları için mi?</st></p>
			<p><st c="1276">– Öncelikle güvenliği sağlıyorlar, koruma hizmeti veriyorlar.</st></p>
			<p><st c="1338">– Bunu durdurmak gerekiyor. </st><st c="1367">VG elektronik mühendisliği alanında faaliyet gösteren bir grup. </st><st c="1431">Patentleri ve lehimlenecek devreleri korumak için güvenlik ordusuna ihtiyaç yok.</st></p>
			<p><st c="1511">– Seninle aynı fikirdeyim. </st><st c="1539">Ve Yeniş olayı sadece bir kez yaşandı. </st><st c="1578">Eğer başka saldırılar olsaydı bundan haberimiz olurdu. </st><st c="1633">Demek ki bu Kara Avcılar’ın başka bir görevi var.</st></p>
			<p><st c="1682">– Evlatlıkları öldürmek mi?</st></p>
			<p><st c="1710">– Bu, Niémans’ın fikri ve ben onun yanıldığını düşünüyorum. </st><st c="1771">Tam tersine, ben onların Geyersbergleri kuşaklar boyunca faaliyet gösteren ve geri dönen bir katile karşı koruduklarını düşünüyorum.</st></p>
			<p><st c="1903">– “Kuşaklar boyunca” mı? </st><st c="1929">Sen ne söylediğini işitiyor musun?</st></p>
			<p><st c="1963">– Bunun en başından beri elle tutulacak yanı olmadığını biliyorum, dedi, gücenmiş bir ses tonuyla.</st></p>
			<p><st c="2062">– Eğer gerçekten onların görevi buysa, demek ki bu konuda yetenekli değiller. </st><st c="2141">Her seferinde, Geyersberglerin oğulları kayboluyor ya da öldürülüyor. </st></p>
			<p><st c="2211">Aklına yeni bir fikir gelmiş gibi, polis Ivana’ya biraz daha yaklaştı. </st><st c="2282">Koltukların yumuşak kokusu arasından Ivana onun kokusunu duyabiliyordu. </st><st c="2354">Baharat ve tütsü kokusu yayıyordu. </st><st c="2389">Aklına Tibet çayı geldi. </st><st c="2414">Bir anda, yakışıklı silahşoru Himalayalar’daki bir rahibe dönüştü. </st><span><st c="2481">Sakin ol, kızım</st></span><st c="2496">.</st></p>
			<p><st c="2497">– Kesin olan bir şey var, diye devam etti. </st><st c="2541">Niémans bahçedeydi. </st><st c="2561">Röetkenin orada olmasının sebebi kontese saldırmak değil, onu korumaktı. </st><st c="2634">Röetken Niémans’a saldırdı, çünkü onun katil olduğunu düşündü.</st></p>
			<p><st c="2696">Ivana’nın migren ağrıları başlıyordu. </st><st c="2735">Düşünceleri, hiçbir yere çıkmayan bir labirentin duvarlarına çarparak seken yankılar gibi yön değiştiriyordu.</st></p>
			<p><st c="2844">– Pirsch avı, dedi Kleinert, kontak anahtarını çevirirken. </st><st c="2904">Kara Avcılar. </st><st c="2918">Evlat edinme. </st><st c="2932">Bu üç konu arasındaki bağlantıyı bulduğumuzda katili de bulacağız. </st><st c="2999">Ya da en azından onu harekete geçiren sebebi öğreneceğiz.</st></p>
			<p><st c="3056">Ivana bir sigara çıkarıp camını açtı. </st><st c="3095">Gözlerini kapattı ve başını arkaya yasladı. </st><st c="3139">Araba hızlandı. </st><st c="3155">Çakıllar tekerleklerin altında gıcırdıyordu. </st><st c="3200">Dışarının soğuk havası yüzünü tokatlıyordu. </st><st c="3244">Kleinert’in göz ucuyla hâlâ ona hayranlıkla baktığını hissetmenin tadını çıkarıyordu. </st><st c="3330">O Uyuyan Güzel’di, ulaşılmaz prensesti...</st></p>
			<p><st c="3371">Zaman bu şekilde geçti, sessizlik her ikisini de kendi uyuşukluklarıyla, karşılıklı anlayışsızlıklarıyla sarmalamak için dondurucu rüzgâra karışıyordu. </st><st c="3524">Arazide bir yerlerde yol alıyorlardı; çok güzeldi.</st></p>
			<p><st c="3574">Birden Ivana Kleinert’in yavaşladığını fark etti. </st><st c="3625">Gözlerini açtı: Bir orman patikasına giriyordu. </st><st c="3673">Paniğe kapıldı. </st><st c="3689">Midesinden yükselen reflü boğazını yaktı.</st></p>
			<p><st c="3730">Polis elini onun kasılmış parmaklarının üstüne koyduğunda Ivana çoktan silahının kabzasına yapışmıştı. </st><st c="3834">Kleinert sadece farların aydınlattığı, çamlarla ve kavaklarla çevrili bir açıklık seçmişti.</st></p>
			<p><st c="3925">Polisin sıcak elinin altında buz gibi parmak kemiklerini hissediyordu. </st><st c="3997">Ilık bir suyun içinde çıtırdayan buz parçaları gibiydi.</st></p>
			<p><st c="4052">– Korkma, diye fısıldadı.</st></p>
			<p><st c="4078">– Ben asla korkmam.</st></p>
			<p><st c="4098">– Ben tam tersini düşünüyorum, sen her zaman korkuyorsun ve bunu gizlemek için olağanüstü çaba gösteriyorsun.</st></p>
			<p><st c="4208">Bir vantrilok gibi ağzını açmadan konuşuyordu. </st><st c="4256">Elini çekmişti ve Ivana şimdiden onun elini özlüyordu.</st></p>
			<p><st c="4310">– Neden durduk? </st><st c="4327">diye geveledi.</st></p>
			<p><st c="4341">– Durum saptaması yapmak için.</st></p>
			<p><st c="4372">– Kara Avcılar hakkında durum saptaması yapmaktan bana gına geldi...</st></p>
			<p><st c="4441">– Ben ikimizden söz ediyorum.</st></p>
			<p><span><st c="4471">Karısını terk edecek</st></span><st c="4492">, diye düşündü. </st><st c="4508">Bir savaştan sağ çıkmıştı, evlat katili bir babanın elinden kurtulmuştu, mahzenlerde taş kokain kullanma alışkanlığını bırakmıştı, torbacısının cinayetinden yırtmıştı, artık polisti ve günlük hayatında kaba güç kullanmıştı, ama işte hâlâ aklından kendiyle ilgili düşünceler geçiyordu. </st><span><st c="4793">Zavallı kız...</st></span></p>
			<p><st c="4807">– Stuttgartlı polislere Kara Avcılar’dan bahsetmedim. </st><st c="4862">Otopsiye girecekler ve Max’ın çevresindeki insanların tanıklıklarına başvuracaklar, cinayet saatlerinde nerede olduklarını teyit edecekler. </st><st c="5002">Niémans’a gelince, o kontesini sorgulayacak ve yarın sabaha kadar saçmalıklarla uğraşacak. </st><st c="5093">Önümüzde koca bir gece var, Ivana. </st><st c="5128">Schwarzes Blut’un tüm adamlarını enseleyebiliriz ve onları sert koşullar altında sorgulayabiliriz.</st></p>
			<p><st c="5226">Yine bir hayal kırıklığı daha. </st><st c="5258">Ama sonuçta, bu da onun tercihiydi. </st><st c="5294">İş, önemli olan tek şey buydu.</st></p>
			<p><st c="5324">– Hangi suçlamayla?</st></p>
			<p><st c="5344">– Artık bunu düşünecek durumda değiliz. </st><st c="5385">Şimdi sen ve ben varız. </st><st c="5409">Onları iyice silkelemek için birkaç saatimiz var. </st><st c="5459">O herifler işin iç yüzünü biliyorlar.</st></p>
			<p><st c="5496">Gösterge panelinden Kleinert’in yüzüne bir yığın küçük ışık yansıyordu. </st><st c="5569">Narçiçeği rengi, limon sarısı, nane yeşili parlak küçük noktalar... </st><st c="5637">Arabanın içi bir karaoke salonuna benzemeye başlıyordu. </st><st c="5693">Dayanmak gitgide güçleşiyordu...</st></p>
			<p><st c="5725">Son bir sağ kalma refleksiyle cep telefonunu çıkardı.</st></p>
			<p><st c="5779">– Ne yapıyorsun?</st></p>
			<p><st c="5796">– Niémans’ı arıyorum.</st></p>
			<p><st c="5818">– Babayı yardıma mı çağırıyorsun?</st></p>
			<p><st c="5852">Ivana tam ona küfredecekti ki elindeki telefon titreşti.</st></p>
			<p><st c="5909">Niémans, diye düşündü, ekrana baktı ama arayan akıl hocası değildi. </st><st c="5978">Hemen boğazı düğümlendi. </st><st c="6003">Çağrıyı reddetti.</st></p>
			<p><st c="6020">– Yine gizemli yakışıklı mı?</st></p>
			<p><st c="6049">Ivana cevap vermedi, gözleri telefona sabitlenmişti.</st></p>
			<p><st c="6102">– Seni arayıp da konuşmayan kim?</st></p>
			<p><st c="6135">Dirseğini iki koltuğun arasına yerleştirmişti, ilgili bir meslektaştan ziyade bir plaj çapkını gibi duruyordu.</st></p>
			<p><st c="6246">Ivana sessizliğini koruyordu, cep telefonuyla oynuyor, sırrının ağırlığını bir avucundan diğerine geçiriyordu.</st></p>
			<p><st c="6357">– Oğlum, dedi, boğuk bir sesle.</st></p>
			<p><st c="6389">Kleinert’in şaşkınlığını, hayal kırıklığını, tiksintisini yakalamak için onun suratına baktı. </st><st c="6484">Ama poliste en ufak bir şaşkınlık emaresi yoktu.</st></p>
			<p><st c="6532">Gerçek bir polis her zaman en kötüye hazır olmalıydı.</st></p>
			<p><st c="6586">– Orada olmadığın zamanlarda, diye sordu, onunla babası mı ilgileniyor?</st></p>
			<p><st c="6658">– Babası yok.</st></p>
			<p><st c="6672">– Kaç yaşında?</st></p>
			<p><st c="6687">– On yedi.</st></p>
			<p><st c="6698">– Onunla kim ilgileniyor?</st></p>
			<p><st c="6724">– İnsanlar.</st></p>
			<p><st c="6736">– Yani?</st></p>
			<p><st c="6744">– Sana göre? </st><st c="6758">diye bir anda patladı Ivana. </st><st c="6787">Onu doğurduğumda on beş yaşındaydım. </st><st c="6824">Onunla hiç ilgilenmedim. </st><st c="6849">Hep çocuk yurtlarında ve koruyucu ailelerin yanında büyüdü.</st></p>
			<p><st c="6908">– Ya şimdi?</st></p>
			<p><st c="6920">– Şimdi mi? </st><st c="6933">Benden nefret ediyor. </st><st c="6955">Beni arıyor, hiç konuşmuyor, ama on yedi yıllık kızgınlığını ve kinini duyuyorum.</st></p>
			<p><st c="7036">Kleinert koltuğuna yaslandı, sanki onun biraz soluklanmasını istiyordu. </st><st c="7109">Hakemin saymasına saygı gösteren bir boksör gibiydi.</st></p>
			<p><st c="7161">– Onunla neden hiç ilgilenmediğimi öğrenmek ister misin?</st></p>
			<p><st c="7218">– Senden hiçbir şey istemiyorum.</st></p>
			<p><st c="7251">– Ama istemelisin! </st><st c="7271">diye güldü, sesi titriyordu. </st><st c="7300">Nasıl böyle bir anne olunur bilmek istemez misin?</st></p>
			<p><st c="7349">Tek kelime edemeden, tepki göstermeye, kapıyı açıp ormana kaçma fırsatı bulamadan, Alman dudaklarını onun dudaklarına yapıştırdı.</st></p>
			<p><st c="7479">Çok yakıcıydılar. </st><st c="7498">Kara Orman’la kesinlikle alakası yoktu. </st><st c="7538">Memur-silahşor-Tibetli çöldeki vahada bir kuyunun güneşten kızmış kenar taşında oturan bir Tuareg’e dönüşmüştü.</st></p>
			<p><st c="7649">Adamın soğukluğunun bir zırh olduğunu düşünerek kendini o duyguya teslim etti. </st><st c="7729">Tehlikeli ve muhteşem çiçeklerin yetiştiği bir seranın içindeydi.</st></p>
			<p><st c="7794">Bu düşünce onu allak bullak etti, zira o anda, kendini ne çiçek ne de herhangi bir canlının olduğu bir tapınak kadar soğuk hissediyordu.</st></p>
		</div>
<div id="charCountTotal" value="7931"></div></body>
</html>
