<?xml version="1.0" encoding="utf-8"?>
<html xmlns="http://www.w3.org/1999/xhtml">
  <head>
    <title>SON AV</title>
    <meta http-equiv="Content-Type" content="text/html; charset=utf-8" />
  

</head>
  <body id="x1-33" xml:lang="tr-TR">
		<div>
			<p id="_idParaDest-31"><st c="0">30</st></p>
			<p><st c="3">Ivana hiç böyle bir şey görmemişti. </st><st c="40">Tüm şehir, çocuk kitapları illüstratörü tarafından çizilmiş gibiydi. </st><st c="109">Geleneksel evler tonozları, ahşap çatmalı cepheleri, kırma çatılarıyla birbirleriyle rekabet halindeydi. </st><st c="214">Duvarlar kırmızıya, beyaza, yeşile boyanmış, bitkilerden çitler yapılmış, sarmaşıklarla süslenmişti. </st><st c="315">Sokağın her köşesinde, altın rengi akrep ve yelkovanı olan saatler çalıyordu ve burada, Freiburg im Breisgau’da her gün Noel olduğunu henüz anlayamamışsanız diye, kırmızı bir tramvay durmadan önünüzden geçip gidiyordu.</st></p>
			<p><st c="533">Ivana hayranlık ve huzursuzluk karışımı bir duygu içindeydi. </st><st c="595">Tüm yetişkinler gibi çocukların dünyasına özlem duymuyordu. </st><st c="655">Peri masallarından söz edildiğini duymuştu, ama Grimm’le ya da Perrault’yla büyümemişti. </st><st c="744">Uyumadan önce küçük Ivana’ya prenses masalları okunmamıştı, ne özenle çizilmiş hava perileri ne de eski usul oyulmuş süslü harfler vardı. </st><st c="882">Babası ona içki şişelerinin etiketlerini okumayı öğretiyordu, annesi babasının öfkesini çekmemek için saklanıyordu ve onlar öldükten sonra, yetiştirme yurdunda da durum farklı değildi, yarım saat televizyon ve yatak!</st></p>
			<p><st c="1098">Öğleden sonranın ilerleyen saatlerinde Niémans onu aramış ve Freiburg’da bir otel bulmasını söylemişti. </st><st c="1203">Ayrıntı vermemişti, ama görünen o ki artık Cam Villa’da hoş karşılanmıyorlardı.</st></p>
			<p><st c="1282">Ivana da, Kleinert’ten iki oda bulma konusunda ona yardımcı olmasını istemişti. </st><st c="1363">Her zaman kibar olan Alman villaya giderek onların eşyalarını almış ve ona şehir merkezindeki, kenarlarında morsalkımlar bulunan araç trafiğine kapalı bir sokağa kadar eşlik etmişti. </st><st c="1546">Sokakta, kapılarını ona açan cephesi pembe boyalı küçük bir otel vardı, ana girişteki tabelanın üstünde parlak sarı renkli bir kedi kıvrılmış yatıyordu.</st></p>
			<p><st c="1698">Kleinert “rapor yazmak” için geri dönmüştü ve Ivana yol kenarındaki iki devasa sardunya saksısının arasına, kaldırıma oturmuş sigarasını tüttürerek akıl hocasını bekliyordu.</st></p>
			<p><st c="1872">– Bulduğun otel burası mı?</st></p>
			<p><st c="1899">Ivana irkilip Niémans’a baktı. </st><st c="1931">Kafasında sadece geçirdiği kötü günle ilgili düşünceler yoktu, berbat bir yüz ifadesi vardı.</st></p>
			<p><st c="2023">– Otel burası mı, değil mi?</st></p>
			<p><st c="2051">Ayağa kalkan Ivana onu başıyla onayladı ve sigarasını saksılardan birinin içinde söndürdü. </st><st c="2143">Aynı anda otele girdiler ve peş peşe odalarına çıktılar.</st></p>
			<p><st c="2199">Cilalı tırabzan, duvarlarda sahte meşaleler...</st></p>
			<p><st c="2246">Koridorda, Ivana konuşma gereği hissetti:</st></p>
			<p><st c="2288">– Güzel şehir, öyle değil mi?</st></p>
			<p><st c="2318">– Arabamı buradan on dakika uzakta bir yere park etmek zorunda kaldım, diye homurdandı.</st></p>
			<p><st c="2406">Ivana sonraki programı sormaya cesaret edemedi.</st></p>
			<p><st c="2454">Odasının kapısını açtı ve rondo dansı yapan çobanlar ile biracıların tasvir edildiği bir duvar kâğıdıyla karşılaştı. </st><st c="2572">Mükemmel.</st></p>
			<p><st c="2581">Ivana çantasını yatağın üzerine boşalttığı sırada kapı vuruldu.</st></p>
			<p><st c="2645">Niémans eşikte duruyordu, üzerinde hâlâ siyah paltosu vardı ve yüz ifadesi iyi değildi. </st><st c="2734">Odasına bile girmemiş olduğu düşünülebilirdi.</st></p>
			<p><st c="2779">– Gel. </st><st c="2787">Sana bir bira ısmarlayayım.</st></p>
		</div>
<div id="charCountTotal" value="2814"></div></body>
</html>
