<?xml version="1.0" encoding="utf-8"?>
<html xmlns="http://www.w3.org/1999/xhtml">
  <head>
    <title>SON AV</title>
    <meta http-equiv="Content-Type" content="text/html; charset=utf-8" />
  

</head>
  <body id="x1-15" xml:lang="tr-TR">
		<div>
			<p id="_idParaDest-13"><st c="0">12</st></p>
			<p><st c="3">Niémans eski tarz bir televizyon dizisinde olduğunu düşünebilirdi.</st></p>
			<p><st c="70">Kontesin birkaç anlama çekilebilecek karşılamasından ve gece yatıya kalmaları için yaptığı anlamsız davetin ardından şimdi bir Agatha Christie romanındaymış gibi şöminenin başında aperitiflerini içiyorlardı.</st></p>
			<p><st c="278">Kadehlerdeki şampanyadan kabarcıklar çıkarken, az çok süslenip püslenmiş olan Niémans ile Ivana kaskatı bir halde ayakta dikiliyorlardı. </st><st c="416">Ivana gece kıyafeti olarak kabul edilebilecek şifon bir elbise giymişti. </st><st c="489">Çoraplarında delik yoktu, en azından bu kabul edilebilir bir şeydi. </st><st c="557">Niémans’a gelince, o ceket ve kravatta karar kılmıştı, ama koltuk altına yerleştirdiği 45’liğinden vazgeçmemişti. </st><st c="671">Giysileri Ivana’nın elbisesinden daha iyi durumdaydı, ama onun da suratı kırış kırıştı; boş olan iki saatini şekerleme yaparak değerlendirmişti. </st><st c="816">Niémans, cinayet büronun haşin, sert ve ne yapacağı önceden kestirilemez amiri ilk fırsatta uykuya dalabiliyor ve ayakkabılarını bağlamak için eğilmekte güçlük çekiyordu.</st></p>
			<p><st c="986">Şimdi, ceketinin içinde, kravatı tarafından boğazlanmış halde, elinde kadehiyle şakıyan küçük bir kuş gibi sıradan, önemsiz şeylerden konuşuyor, gevezelik yapıyordu:</st></p>
			<p><st c="1152">– Fransızcayı mükemmel konuşuyorsunuz. </st><st c="1192">Nerede öğrendiniz?</st></p>
			<p><st c="1210">– Biyografimi okumanız gerekirdi, amirim, diye cevap verdi kontes. </st><st c="1278">Öğrenimimin bir bölümünü Paris’te Sorbonne’da tamamladım.</st></p>
			<p><st c="1335">– Ben sizin çok daha önemli okullarda okuduğunuzu düşünmüştüm.</st></p>
			<p><st c="1398">– Benim düşünceme göre, Sorbonne bütün okullardan çok daha değerlidir. </st><st c="1470">Orada felsefe ve Fransız edebiyatı okudum.</st></p>
			<p><st c="1512">Niémans gömlek yakasının boynunu tahriş ettiğini hissederken başıyla onu onayladı.</st></p>
			<p><st c="1595">– Benim kastettiğim... </st><st c="1619">bir ticaret ve işletme okuluydu.</st></p>
			<p><st c="1651">– Ticaret ve işletme okumadım, dedi, kadehinin kenarından daha keskin bir gülümsemeyle. </st><st c="1740">Eğer bir Geyersberg’seniz bu zaten doğal olarak sizin kanınızda vardır.</st></p>
			<p><st c="1811">– İşin başına geçtiniz mi?</st></p>
			<p><st c="1838">– Hiç bırakmadım ki.</st></p>
			<p><st c="1859">Görüntü olarak kontes herkesi ezip geçiyordu. </st><st c="1906">Bir zentai</st><span><span id="footnote-015-backlink"><a href="#footnote-015"><st c="1916">15</st></a></span></span><st c="1919"> kostümü gibi tüm vücudunu saran siyah giysisi bembeyaz sırtını açıkta bırakıyor ve benlerle kaplı omuzlarını gözler önüne seriyordu.</st></p>
			<p><st c="2052">Niémans asalete ve onun rol yapma yeteneğine kadeh kaldırma isteği duydu. </st><st c="2127">Erkek kardeşinin katledildiği bir dönemde, Malefiz gibi giyinmiş ve on iki santimlik topuklu ayakkabılarının üstünde dengede duran Laura Geyersberg hâlâ ev sahibesi rolünü oynayabiliyordu.</st></p>
			<p><st c="2315">Niémans gözleriyle, yanlarından ayrılmış ve başka bir şeyle ilgilenmek ister gibi odadaki her eşyayı inceleyen Ivana’yı aradı. </st><st c="2443">Vergi mükellefi bir zenginin mallarına değer biçen bir vergi müfettişine benziyordu.</st></p>
			<p><st c="2527">– Kleinert size haberi verdi mi? </st><st c="2561">diye sordu Laura, şakacı bir ses tonuyla. </st><st c="2603">Erkek kardeşimin katilini tutuklamışlar.</st></p>
			<p><st c="2643">– Bunu size kim söyledi?</st></p>
			<p><st c="2668">– “Burada benim haberim olmadan yaprak bile kımıldamaz.”</st></p>
			<p><st c="2725">– General Pinochet’den alıntı yapmak sizi rahatsız etmiyor mu?</st></p>
			<p><st c="2788">– Siz de aynı kanıdasınız, diye muzipçe gülümsedi.</st></p>
			<p><st c="2839">– Hangi manada?</st></p>
			<p><st c="2855">– Hiç kuşkusuz, bütün zenginlerin salak ve bütün Almanların faşist olduğunu düşünüyorsunuz. </st><st c="2948">İşte bu nedenle de beni katlanılmaz buluyorsunuz.</st></p>
			<p><st c="2997">Niémans kendini zorlamadan bir kahkaha patlattı.</st></p>
			<p><st c="3046">– Thomas Krauss, onun katil olduğuna inanıyor musunuz?</st></p>
			<p><st c="3101">– Bir an bile düşünmedim. </st><st c="3128">Ailemizin eski bir düşmanı olabilir, ama onu bir katil olarak hayal edemiyorum.</st></p>
			<p><st c="3207">– Bununla birlikte, itiraf etti.</st></p>
			<p><st c="3240">– İtirafların hiçbir anlamı yoktur.</st></p>
			<p><st c="3276">– Doğru. </st><st c="3286">Ama neden suçu üstlensin?</st></p>
			<p><st c="3311">– Provokasyon için, bir ideal uğruna kendi feda etmek için. </st><st c="3372">Krauss’un tek bir yaşama nedeni var, avcılara olan öfkesi. </st><st c="3431">Ne yazık ki, o hiçbir şey anlamadı.</st></p>
			<p><st c="3466">Niémans elinde olmadan kontesin kollarına baktı: Teninin duruluğu, göz alıcılığı neredeyse inanılmazdı. </st><st c="3571">Bu ten, mermer ile pelür kâğıdı, sertlik ile saydamlık arasında, birbirine tezat özelliklere sahipti.</st></p>
			<p><st c="3672">Bu büyüleyici etkiden kurtulmak için gözlerini kaçırdı ama bu kez köprücükkemiklerinin altında çok hafifçe belirgin mavimsi bir damar ağıyla karşılaştı; damarlar donmuş bir nehrin yüzeyindeki dağınık otlar gibi yayılıyordu, Niémans bu tür klişe düşüncelere kapıldığı için kendine kızdı.</st></p>
			<p><st c="3959">– Onun anlamadığı şey ne? </st><st c="3986">diye sordu, yeniden konuya odaklanmaya çalışıyordu.</st></p>
			<p><st c="4037">– Doğayı koruduğunu sanıyor ama aslında av, popülasyonu azaltarak doğayı korur. </st><st c="4118">Bu duygusallığın olmadığı kör bir mekanizmadır.</st></p>
			<p><st c="4165">Niémans bu tür argümanları ezbere biliyordu.</st></p>
			<p><st c="4210">– Aynı kanıdayım ama bunu yapmanın bir yöntemi var.</st></p>
			<p><st c="4262">Kontes ona dostça göz kırptı.</st></p>
			<p><st c="4292">– Aşkta olduğu gibi.</st></p>
			<p><st c="4313">Niémans bu hareketi nasıl anlaması gerektiğini bilemedi. </st><st c="4371">Başka bir ağızda, başka bir durumda bunu, fingirdek bir kadının kışkırtıcı bir hareketi olarak algılayabilirdi, ama bu akşam?</st></p>
			<p><st c="4496">O anda, Laura’nın sanki bir şeyler dikkatini çekti. </st><st c="4549">Gözleriyle onu izledi ve Ivana’nın her zamanki vergi müfettişi edasıyla, Niémans’ın birkaç saat önce fark ettiği silahlığı yakından incelediğini gördü.</st></p>
			<p><st c="4700">– Ateşli silahlar ilginizi çekiyor mu? </st><st c="4740">diye sordu Ivana, yanlarına gelerek.</st></p>
			<p><st c="4776">– Hiç çekmiyor.</st></p>
			<p><st c="4792">Ivana ne sevimli olmak ne de en ufak bir saygı göstermek için çaba sarf ediyordu. </st><st c="4875">Slav kadın da silahlardan nefret ediyordu ve Niémans bunun sebebini biliyordu.</st></p>
			<p><st c="4953">Buna karşılık kendisi, her çağa ait her türden silaha tutkundu. </st><st c="5018">Onun gözünde, silahlar insanın yaratıcı faaliyetinin çok özel bir ifadesine tekabül ediyordu. </st><st c="5112">Ve eğer bu faaliyetin sonunda, uzun lafın kısası, ölüm varsa, anlaşılması karmaşık da olsa pekâlâ onların güzelliğini daha da artırıyordu.</st></p>
			<p><st c="5250">– Bakabilir miyim? </st><st c="5270">diye sordu, elini sürgü kolu olan dürbünlü bir karabinaya doğru uzatırken.</st></p>
			<p><st c="5344">– Elbette, buyurun, diye alçak sesle cevapladı kontes, kenara çekilerek.</st></p>
			<p><st c="5417">Niémans silahı aldı ve Laura’nın meraklı bakışları altında elinde tarttı. </st><st c="5492">Bir anda, aralarında üstü kapalı bir suç ortaklığı oluştu. </st><st c="5551">Bıkkın bir yüz ifadesiyle, Ivana geri çekildi ve demirbaş listesi çıkarma işine döndü.</st></p>
			<p><st c="5637">Polis kabzanın ve baskülün çeliğine işlenmiş süslemelere hayranlıkla bakıyordu: meşe yaprağı frizleri, av sahneleri... </st><st c="5757">Tüfeği omzuna dayayıp ormana doğru nişan almamak için kendini zor tuttu.</st></p>
			<p><st c="5829">– Marka göremiyorum.</st></p>
			<p><st c="5850">– Tüfeklerimizin her biri tek ve benzersizdir, Ferlach’da tasarlanıp üretilmiştir.</st></p>
			<p><st c="5933">Dünyanın en iyi silah fabrikalarından birkaçı bu Avusturya şehrindeydi. </st><st c="6006">Niémans kendini daha fazla tutamadı, tüfeği doğrulttu, dipçiği omuz boşluğuna yerleştirdi ve gözünü dürbüne yapıştırdı.</st></p>
			<p><st c="6125">– Kaç metre mesafeye ayarladınız?</st></p>
			<p><st c="6159">– Yüz metre.</st></p>
			<p><st c="6172">– Pirsch’te olduğu gibi.</st></p>
			<p><st c="6197">Namluyu çoktan aşağı indirmişti. </st><st c="6231">Laura ona sert bir ifadeyle bakıyordu.</st></p>
			<p><st c="6269">– Beni tuzağa düşürmeye çabalamayın, Niémans. </st><st c="6316">Artık bu av türünü yapmadığımı size söyledim. </st><st c="6362">Üstelik uzun zamandan beri bu tüfeği kullanmıyorum.</st></p>
			<p><st c="6413">Niémans özenle tüfeği yerine yerleştirdi.</st></p>
			<p><st c="6455">– Öyleyse sizin favoriniz hangisi?</st></p>
			<p><st c="6490">Kontes başka bir silahı, sadece birkaç yüz gram ağırlığı varmış gibi havaya kaldırarak silahlıktan aldı.</st></p>
			<p><st c="6595">– Sürek avı için, bu.</st></p>
			<p><st c="6617">Her zamanki gibi bu da muhteşemdi, ama bu parlak küçük şey gerçekten kendini kanıtlamıştı, bu silah sıklıkla kullanılırdı.</st></p>
			<p><st c="6740">– Bu tek atımlık bir tüfek değil mi?</st></p>
			<p><st c="6777">– Babamın bir sözü vardır: “Eğer bir mermi yeterli gelmezse sen öldün demektir. </st><st c="6858">Ve eğer hâlâ yaşıyorsan, hayatınızın değeri yok demektir.”</st></p>
			<p><st c="6916">– Sempatik biriymiş.</st></p>
			<p><st c="6937">Kontes tüfeği ona uzattı.</st></p>
			<p><st c="6963">– Çok.</st></p>
			<p><st c="6970">Niémans sürgü kolunu çekti ve mekanizmanın sessizliği onu şaşırttı. </st><st c="7039">Bir kez daha, büyük bir ustalık harikası.</st></p>
			<p><st c="7080">– Kaç kalibre?</st></p>
			<p><st c="7095">– 270 Winchester.</st></p>
			<p><st c="7113">– Ne tür kartuş?</st></p>
			<p><st c="7130">– Onları atölyemde yapıyorum.</st></p>
			<p><st c="7160">Niémans kafasını kaldırdı.</st></p>
			<p><st c="7187">– Yumuşak uçlu mermi, diye devam etti. </st><st c="7227">Önceden içine, avlayacağım av hayvanlarına göre bizzat erittiğim bakır alaşımıyla kapladığım kurşunu yerleştiriyorum. </st><st c="7345">Her şeyin hız-mesafe-malzeme-direnç denklemine bağlı olduğunu siz de benim kadar biliyorsunuz.</st></p>
			<p><st c="7439">Niémans bu meseleleri ezbere biliyordu: Kurşun uç çarpmanın etkisiyle biçimini kaybediyor ve bir mantar gibi oluyordu, bu da enerjinin dokuların içinde yayılmasına neden oluyor ve ölüme yol açıyordu. </st><st c="7640">Ama merminin önce ete girmesi gerekiyordu ve bu yüzden de daha sonra parçalanmaya hazır bakır bir zarfla kaplanıyordu.</st></p>
			<p><st c="7758">– Bu tür şeyler çok nadir olarak bir kadınla konuşulur.</st></p>
			<p><st c="7814">– Kadınlar artık göründükleri gibi değiller, dedi, üzülmüş gibi yaparak.</st></p>
			<p><st c="7887">Kontes tüfeği Niémans’ın elinden alıp dikkatle yerine koydu.</st></p>
			<p><st c="7948">– Her şey yitip gidiyor, diye ekledi, cehalet bile.</st></p>
			<p><st c="8000">– Peki, bu tüfek? </st><st c="8019">diye sordu Niémans, silahlığın en üstüne yerleştirilmiş, dürbünü de aynı malzemeden yapılmış gibi duran antrasit rengi bir karabinayı işaret ediyordu, sanki tamamı siyah mermerden tek parça olarak yontulmuştu.</st></p>
			<p><st c="8228">– O tüfek, diye cevapladı, bir adım geri çekilerek, biz ona dokunmuyoruz. </st><st c="8303">O babamın tüfeğiydi. </st><st c="8324">Çok büyük bir nişancıydı, bir geyiği iki yüz metreden gözünden vurabilirdi.</st></p>
			<p><st c="8399">Niémans bir hayranlık belirtisi olarak kafasını salladı, elbette o daha iyisini yapabilirdi. </st><st c="8493">Ama övünmenin sırası değildi.</st></p>
			<p><st c="8522">Çakıltaşlarının üstünde lastik gıcırtıları duyuldu.</st></p>
			<p><st c="8574">– Kuzenlerim geldi, dedi Laura başını çevirerek. </st><st c="8624">Masaya geçme vakti.</st><span><span id="footnote-014-backlink"><a href="#footnote-014"><st c="8643">16</st></a></span></span></p>
			<p><st c="8646">Kelime oyunu oynamayı göze almıştı ve kontes her şeyi bilinçli bir şekilde ifade edecek kadar iyi Fransızca konuşuyordu. </st><st c="8768">Niémans’a yeniden yaramaz bir ifadeyle göz kırptı.</st></p>
			<p><st c="8818">Polis kapıyı açmak için kocaman salonu boydan boya kat eden kontesi gözleriyle takip etti. </st><st c="8910">Bu kadınla nasıl dans edeceğini bilmiyordu.</st></p>
			<p><st c="8953">Odasında bitkin bir halde olmalı, antidepresanlar yutmalıydı, ama burada gece elbisesinin içindeydi, tüfeklerin sürgü kollarını çekiyor, onunla şakalaşıyor, en ufak bir üzüntü ifadesi göstermeden ev sahibesi rolünü oynuyordu.</st></p>
			<p><st c="9179">Niémans bu davetin sadece bir aldatmaca olduğunu hissediyordu. </st><st c="9243">Onları misafir ediyormuş, ailesini tanıtmak istiyormuş, geleneklerini onlara anlatmaya çalışıyormuş gibi görünüyordu, ama bunun tam tersi olduğundan emindi: Onlardan gerçek sebebi saklıyordu.</st></p>
			<p><st c="9434">Aklına gelen bir başka düşünce midesine kramp girmesine sebep oldu. </st><st c="9503">Onun gibi bir kadın, erkek kardeşinin katilini bulma konusunda polislere güvenmezdi. </st><st c="9588">Katili bulma ve hesabını görme işini bizzat o yapacaktı.</st></p>
			<p><st c="9644">Evet, onları evine uyumaları için değil, onları uyutmak için davet etmişti.</st></p>
			<p><st c="9720">Artık zamana karşı bir yarış başlamıştı.</st></p>
			<p><st c="9761">Jürgen’in katilini bulacak ilk kişi, onun kalbine bir kurşun sıkacaktı.</st></p>
			<p><st c="9833">Temiz bir kurşun.</st></p>
			<p><st c="9851">Pirsch’te olduğu gibi.</st></p>
			<hr />
			<div>
				<div id="footnote-015">
					<p><span><a href="#footnote-015-backlink"><st c="9874">15</st></a></span><span><st c="9877">.</st></span><st c="9878"> Zenşin (beden) ve taitsu (saran, yapışan) kelimelerinin bileşiminden oluşan Japonca sözcük. </st><st c="9971">(ç.n.)</st></p>
				</div>
				<div id="footnote-014">
					<p><span><a href="#footnote-014-backlink"><st c="9977">16</st></a></span><span><st c="9980">.</st></span><st c="9981"> Fransızcadaki ifade hem masaya geçmek, hem de baklayı ağzından çıkarmak anlamına geliyor. </st><st c="10072">(ç.n.) </st></p>
				</div>
			</div>
		</div>
<div id="charCountTotal" value="10079"></div></body>
</html>
