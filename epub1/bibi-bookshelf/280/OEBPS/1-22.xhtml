<?xml version="1.0" encoding="utf-8"?>
<html xmlns="http://www.w3.org/1999/xhtml">
  <head>
    <title>SON AV</title>
    <meta http-equiv="Content-Type" content="text/html; charset=utf-8" />
  

</head>
  <body id="x1-22" xml:lang="tr-TR">
		<div>
			<p id="_idParaDest-20"><st c="0">19</st></p>
			<p><st c="3">“Koridorun sonunda, solda” demişlerdi. </st><st c="43">Onu hazırlamışlar, başına şeffaf bir bone takmışlardı, tek parça siyah mayonun içinde, omzunda havlusu, yer karolarına yapışan çıplak ayaklarıyla yürüyordu.</st></p>
			<p><st c="199">Gözleri kamaştıran bu galeride –bir tarafta yükselen ve geniş pencerelerden içeri giren güneş ve diğer tarafta fosforesan hale gelecek kadar ışığı yansıtan fayans duvar– dışarıdaki havuzlara bakmaktan kendini alamıyordu.</st></p>
			<p><st c="420">Yakından bakınca, her bir havuzun farklı bir özelliği vardı: Bazıları havuzun içine şenlik fişeği gibi düşen çok güçlü su demetleri fışkırtıyordu, bazılarında su çağlayanları ve fokurdayan jakuziler vardı, yuvarlak bir koridoru andıran bir başka havuzda çok güçlü bir akıntı bir panayır oyunundaki plastik ördekler gibi içindeki insanları son hızla sürüklüyordu.</st></p>
			<p><st c="783">Sonunda sağ tarafta bir yangın kapısı buldu ve kapıya vurmadan içeri girdi. </st><st c="860">İlk bakışta, mozaik kaplı duvarları ve yoğun buhar tabakasıyla, burası sıradan bir hamamdı. </st><st c="952">Daha yakından bakınca, duvar boyunca yerleştirilmiş ve ahşap paravanlarla birbirinden ayrılmış lahti andıran havuzları gördü.</st></p>
			<p><st c="1077">Okaliptüs kokusu –spaların hep esrar koktuğunu düşünmüştü– o kadar güçlüydü ki burun delikleri karıncalanıyor ve boğazı yanıyordu. </st><st c="1209">İlerlerken havuzlardaki hastaları görüyordu, başlarında kırmızı bonelerle mutlu foklar gibi hiç kımıldamıyorlardı.</st></p>
			<p><st c="1323">Salonun sonunda, nihayet valkürü</st><span><span id="footnote-019-backlink"><a href="#footnote-019"><st c="1356">20</st></a></span></span><st c="1359"> buldu. </st><st c="1367">Aynı siyah mayodan giymiş olan (ama içine iki ya da üç Ivana sığabilirdi) kadının bir dizi yerdeydi ve tabutların içindeki suya iri elmas parçalarını andıran saydam mineral tuzlar döküyordu. </st><st c="1558">Ivana kabarcıklar içinde eriyen kükürdü, magnezyumu, oligoelementleri hayal etti ve bunun içinde çalkalanmanın hoş olabileceğini düşündü.</st></p>
			<p><st c="1695">– Loretta Kaufman?</st></p>
			<p><st c="1714">Kadın ayağa kalktı ve Ivana’nın karşısına dikildi, kolunun altında ahşap kovası duruyordu. </st><st c="1806">Yetmişlerinde olmalıydı ve yaklaşık bir seksen boyundaydı. </st><st c="1865">Yaşına rağmen, etkileyici atletik bir görünümü vardı. </st><st c="1919">Gerçek bir Cermen güzelliği, çelik rengi gözbebekleri ve sert bir çene. </st><st c="1991">Çıkıntılı göğsünün altında, karnı geçit vermeyecek kadar gergindi ve fıçı biçimindeki bu gövde, kazıklar üstündeki bir su deposu gibi ince ve uzun bacakların üzerine yerleştirilmişti.</st></p>
			<p><st c="2174">– Benim, dedi Loretta, Fransızca. </st><st c="2209">Gazeteci misiniz?</st></p>
			<p><st c="2226">– Polis.</st></p>
			<p><st c="2235">Eski mürebbiye şaşırmışa benzemiyordu: Jürgen’in ölümünden beri azımsanmayacak sayıda ziyaretçi kabul etmiş olmalıydı. </st><st c="2355">Ivana birkaç kelimeyle kendini tanıttı. </st><st c="2395">Bu iğrenç mayo ve kafasına yapışmış boneyle otoritesinin zirvesinde değildi. </st><st c="2472">Nezaket ziyaretinde bulunan biri gibi davranmayı tercih etti.</st></p>
			<p><st c="2533">Konuşurken Fräulein’ı dikkatle inceliyordu. </st><st c="2578">Özellikle yüzüne hayran kalmıştı. </st><st c="2612">Loretta’nın en ufak bir kırışığı yoktu; zamanın hafifçe dokunup geçtiği bir heykel. </st><st c="2696">Belirgin mavi damarlarıyla solgun yüzü, ince yosunlarla yarılmış ve tuzla rengi açılmış kumsallardaki beyaz yassı çakılları andırıyordu.</st></p>
			<p><st c="2832">– Bir saniye bekleyin, diye buyurdu kadın.</st></p>
			<p><st c="2875">Kovasını yere bıraktı ve su dolu teknenin içinden solgun yeşil yaprakları olan bir dal demeti aldı. </st><st c="2976">Salonun diğer ucuna gitti, sonra küvetlerin içindeki hastaların sağ ve sol omuzlarını kamçılamaya özen göstererek geri döndü. </st><st c="3102">Böyle bir dadıyla Jürgen’in SM olması şaşırtıcı değildi, kazanan takım değiştirilmezdi.</st></p>
			<p><st c="3189">– Tamam, bitti, dedi Loretta, elindeki çalı çırpı demetini teknenin içine atarken. </st><st c="3273">Beni izleyin.</st></p>
			<p><st c="3286">Başka bir kapının ardında, aydınlığıyla gözleri kamaştıran bir odaya açılan yeni bir koridor vardı. </st><st c="3387">Işığın nereden geldiğini söylemek imkânsızdı ama her şey beyazdı: Buhara doymuş fayanslarıyla bir Rubik küp.</st></p>
			<p><st c="3495">Loretta duvara bitişik bir bankı işaret etti, Ivana itiraz etmeden oturdu. </st><st c="3571">Kendisini sıcak ellerin altında bir buz parçası gibi yavaşça erimeye bırakmaktan başka yapacak bir şey yoktu.</st></p>
			<p><st c="3680">– Cildinize gomaj peeling yapın, diye emretti Loretta, ona yüzeyi pütürlü bir taş uzatırken.</st></p>
			<p><st c="3773">– Hayır, teşekkür ederim.</st></p>
			<p><st c="3799">– Hata ediyorsunuz. </st><st c="3820">Güzellik yenilenmek, canlandırılmak ister. </st><st c="3863">Cildinizi yenileyerek ona yardımcı olmak gerekir. </st><st c="3913">Yılların bedeninizde örümcek ağları oluşturmasına izin vermeyin...</st></p>
			<p><st c="3979">Gomaj uygulamayalı, hatta cildine nemlendirici krem sürmeyeli ne kadar zaman olmuştu? </st><st c="4066">“Kendime özen göstereceğim” ya da “sigarayı bırakacağım” bunların hepsi listesindeydi ama bu kararlar bıktırıcı bir hal almış ve sürekli ertelenmişti.</st></p>
			<p><st c="4216">İnsanların çoğu, aldıkları kararları uyguladıklarında “kusursuz” olacaklarını ya da “eşsiz” bir insana dönüşeceklerini düşünürdü, ama tam tersine verilen bu sözler hiçbir zaman tutulmaz, insanı derinden yaralardı. </st><st c="4431">Herkes kendi hayallerinin kurbanıydı.</st></p>
			<p><st c="4468">Loretta Ivana’nın yanına oturdu ve siyah renkli kıl kese bir eldiven aldı.</st></p>
			<p><st c="4543">– Ne öğrenmek istiyorsunuz? </st><st c="4572">diye sordu, baldırlarını ovuştururken. </st><st c="4611">Bana ulaşan bütün gazetecileri başımdan def ettim, ama Fransız bir kadın polis, ne de olsa pek alışıldık bir şey değil...</st></p>
			<p><st c="4732">Ivana buraya gelme amacıyla ilgili sadece birkaç cümle etti ve sözü, “sahte ikizler”in hikâyesini anlatmak için yalvarılmayı beklemeyen eski mürebbiyeye bıraktı.</st></p>
			<hr />
			<div>
				<div id="footnote-019">
					<p><span><a href="#footnote-019-backlink"><st c="4894">20</st></a></span><span><st c="4897">.</st></span><st c="4898"> İskandinav mitolojisinde Odin’in yardımcıları olan, miğfer ve mızrakla silahlanmış genç ve güzel bakirelere verilen ad. </st><st c="5019">Gökten kanatlarıyla savaş alanına inip Einherjar denilen savaştaki cesur kahramanları Valhalla’ya götürürlerdi. </st><st c="5131">(ç.n.)</st></p>
				</div>
			</div>
		</div>
<div id="charCountTotal" value="5137"></div></body>
</html>
