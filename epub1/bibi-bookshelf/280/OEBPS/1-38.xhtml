<?xml version="1.0" encoding="utf-8"?>
<html xmlns="http://www.w3.org/1999/xhtml">
  <head>
    <title>SON AV</title>
    <meta http-equiv="Content-Type" content="text/html; charset=utf-8" />
  

</head>
  <body id="x1-38" xml:lang="tr-TR">
		<div>
			<p id="_idParaDest-36"><st c="0">34</st></p>
			<p><st c="3">Ceset yeşilimsi bir yarığın içindeydi.</st></p>
			<p><st c="42">Kumlu toprak bir düzlüğün ortasında yer alan, iki metre derinliğinde, karayosunları ve likenlerle kaplı bitkisel bir yara. </st><st c="166">Etrafındaki kara köknarlar buraya ne insanların ne de mevsimlerin girmesine izin veriyordu.</st></p>
			<p><st c="257">Bir kez daha ceset çıplaktı.</st></p>
			<p><st c="286">Bir kez daha iğdiş edilmiş ve kafası kesilmişti.</st></p>
			<p><st c="335">Zavallı Max’ın başı, kulakları kesilmiş, saçları balmumuyla kaplanmış halde, dişlerinin arasında bir meşe palamuduyla buradan birkaç metre uzakta bulunmuştu. </st><st c="494">Bağırsaklar? </st><st c="507">Şu anda arıyorlardı, yakınlarda bir yere gömülmüş olmalıydı.</st></p>
			<p><st c="567">Alman kriminal polisinin ışıldakları, Asya’nın ipek kâğıdından fenerlerini hatırlatan beyaz balonları olay yerinin üzerinde dalgalanıyor ve hiçbir ayrıntıyı gözden kaçırmayacak şekilde ortaya çıkarıyordu.</st></p>
			<p><st c="772"> Yaşadığı şoku atlatıp toparlanmak için Niémans’ın bu mesafeye ihtiyacı vardı; kırk dakikada Freiburg im Breisgau’da, Geyersberg ormanlarından birinin tam ortasındaydılar. </st></p>
			<p><st c="944">Şimdilik, Kara Avcılar’ı ya da en azından onlar gibi kötü kıyafetler giyerek ve korkunç köpekler yetiştirerek 2018 yılında onlara öykünenleri düşünmek istemiyordu. </st><st c="1108">Röetken ona saldırdığında yaşadığı korkudan kaynaklanan paniği biraz olsun atlatmış ve yeni olay yeri için yola çıkmadan önce giydiği kuru kıyafetlerin keyfini çıkarmıştı.</st></p>
			<p><st c="1279">Katil neyin peşindeydi? </st><st c="1304">Geyersberg klanını yok etmek mi istiyordu? </st><st c="1347">Tüm ailenin sorumlu olduğu bir suçun intikamını mı alıyordu? </st><st c="1408">Yoksa tamamen başka bir amacı mı vardı?</st></p>
			<p><st c="1447">Bir cesedi kıskandıracak kadar solgun Kleinert yanına geldi.</st></p>
			<p><st c="1508">– Ayak tabanlarında karayosunu ve yaprak kalıntıları var. </st><st c="1567">Bu da Max’ın yarığa ulaşmadan önce uzun süre çıplak ayakla yürüdüğünü gösteriyor.</st></p>
			<p><st c="1648">– Jürgen’de de aynı durum söz konusu muydu?</st></p>
			<p><st c="1692">– Evet.</st></p>
			<p><st c="1700">– İyi de, neden kimse bana bunu söylemedi? </st><st c="1744">diye bağırdı Niémans, kızmıştı.</st></p>
			<p><st c="1775">Kleinert her zamanki ciddi ve soğuk, yarı öğretmen, yarı silahşor yüz ifadesiyle şaşırmış gibiydi.</st></p>
			<p><st c="1874">– Ama herkes bunu size söyledi! </st><st c="1907">Demek istediğim, Fransız jandarmasının dosyasında bu yazıyordu ve biz raporlarımızda bunu birçok kez belirttik.</st></p>
			<p><st c="2018">Niémans kimsenin, hatta kendisinin bile duymadığı bir şeyler homurdandı.</st></p>
			<p><st c="2091">– Gövdesinde sıyrıklar var, diye devam etti Kommissar. </st><st c="2147">Bu da ormandaki köknarlara ve başka ağaçlara sürtündüğünü gösteriyor. </st><st c="2217">Tüm bunlar onun kovalandığını akla getiriyor.</st></p>
			<p><st c="2262">Niémans’ın aklına Kara Avcılar geldi. </st><st c="2301">Kuzeni kovalayan onlar mıydı? </st><st c="2331">Sürek avından bir önceki gece çağırdıkları fahişeler için “Size vizite ücretlerini söyleyebilirim” diyen oydu. </st><st c="2442">Ruhu huzura ersin...</st></p>
			<p><st c="2462">– İpucu, parmak izi var mı?</st></p>
			<p><st c="2490">– Hiçbir şey yok. </st><st c="2509">İlk cinayetteki gibi.</st></p>
			<p><st c="2530">Bu durumda, yüksek silindirli motorlar kullanan uzun paltolu ve kar başlıklı soytarılar dışarıda kalıyordu. </st><st c="2639">O herifler, üstelik yaya olarak, hiçbir iz bırakmayacak kadar dikkatli olamazlardı.</st></p>
			<p><st c="2722">– Bu anlaşılır gibi değil, diye devam etti, özellikle bu arazide.</st></p>
			<p><st c="2788">Düzlük, gerçekten de üstünde yer yer kökler, ağaç kütükleri, kayalar bulunan kırmızı renkli bir kumla kaplıydı. </st><st c="2901">Batmadan, iz bırakmadan yürümek imkânsızdı. </st><st c="2945">Özenle her şeyi süpürmüş olabilirler miydi?</st></p>
			<p><st c="2988">– Ama yine de Max’ın ayak izleri var, değil mi?</st></p>
			<p><st c="3036">– Hayır, yok. </st><st c="3051">İnanılmaz olan da bu.</st></p>
			<p><st c="3072">Gözünün önüne, çakıllardan oluşan kumluk bir alanı tırmıkla özenle düzelten bir Japon bahçıvanın görüntüsü geldi ama vazgeçti: Cinayetin vahşetiyle hiçbir ilgisi yoktu.</st></p>
			<p><st c="3241">– Arabası bulundu mu?</st></p>
			<p><st c="3263">– Buradan üç kilometre uzakta, bir patikanın yakınında.</st></p>
			<p><st c="3319">– Demek ki bir randevusu vardı.</st></p>
			<p><st c="3351">– Kuşkusuz, ama cep telefonunu kontrol ettik. </st><st c="3398">Randevuyla ilgili bir telefon görüşmesi yok.</st></p>
			<p><st c="3442">– En son kimi aramış?</st></p>
			<p><st c="3464">– Kardeşini, saat 18.12’de. </st><st c="3493">Onu sorguladık. </st><st c="3509">Bir kadın meselesi. </st><st c="3529">Görünen o ki... </st><st c="3545">partnerlerini paylaşıyorlarmış.</st></p>
			<p><st c="3576">Niémans’ın aklına aynı şeyi yapan Jürgen ile Laura geldi. </st><st c="3635">Bu düşünceden de vazgeçti: Cinayet sebebinin cinsellikle bir ilgisi yoktu.</st></p>
			<p><st c="3709">Buradaki küflü havayı soludu, ölümün, çürümenin kokusu. </st><st c="3766">Bu sadece Max’ın cansız organlarının kokusu değildi, her yere yayılmış berbat bir koku. </st><st c="3854">Bu düzlük, mantar yetiştirilen bir yer gibi pis kokuyordu.</st></p>
			<p><st c="3912">– Onu çukurda öldürmüşler, diye devam etti Kleinert.</st></p>
			<p><st c="3965">– Bunu nasıl biliyorsunuz?</st></p>
			<p><st c="3992">– Kan. </st><st c="4000">Çukur kanla ıslanmış. </st><st c="4022">Kriminal polis epeyce organ kalıntısı buldu. </st><st c="4067">Çukurun dibi kasap dükkânı gibi.</st></p>
			<p><st c="4099">Niémans aşağı baktı: Kumun rengi bir anda çok farklı bir renk aldı. </st><st c="4168">Sanki yarık akan bütün kanı emmişti. </st><st c="4205">Hiç kuşkusuz katil, üreme organlarını yine anüs deliğinden çıkarmıştı...</st></p>
			<p><st c="4277">– Boğuşma var mı?</st></p>
			<p><st c="4295">– Henüz bununla ilgili bir kanıt bulamadık. </st><st c="4340">Otopsiyi beklemek gerekiyor. </st><st c="4369">Ama Max’ın kuşkusuz karşı koyacak gücü yoktu...</st></p>
			<p><st c="4416">Niémans omzunun üzerinden ona bir bakış fırlattı.</st></p>
			<p><st c="4466">– Bunu nereden biliyorsunuz?</st></p>
			<p><st c="4495">Kleinert cevap verme gereği duymadı. </st><st c="4533">Herhangi bir kanıt olmasa bile her şey çok açıktı: Kuzen kovalanmıştı, zaten çıplaktı, sonra onu bu düzlükte kıstırmışlardı.</st></p>
			<p><st c="4657">Niémans avcılık terimleriyle sahneyi gözünde canlandırdı. </st><st c="4716">Meşe palamudu ve iç organlar dikkate alınmazsa, bu sahne ona bir sürek avında gücü tükenen ve yaşadığı panikle çılgına dönen hayvanın bıçak darbeleriyle öldürülmesini ve tazı hakkı olarak bağırsaklarının köpeklere verilmesini hatırlatıyordu.</st></p>
			<p><st c="4957">Bu düşünce başka bir düşünceyi çağrıştırdı:</st></p>
			<p><st c="5001">– Max pirsch avı yapıyor muydu?</st></p>
			<p><st c="5033">– Hiçbir fikrim yok. </st><st c="5055">Araştırmak gerekiyor.</st></p>
			<p><st c="5076">– Sürek avı?</st></p>
			<p><st c="5089">– Geyersberglerin son av partisine katıldı.</st></p>
			<p><st c="5133">– Otopsi nerede yapılacak?</st></p>
			<p><st c="5160">– Stuttgart’ta.</st></p>
			<p><st c="5176">– Oldukça uzak.</st></p>
			<p><st c="5192">– Anlamadınız sanırım. </st><st c="5216">Bu cinayet, bu gece Almanya topraklarında işlendi. </st><st c="5267">Eyalet polisi ilk bulguları ortaya koydu ama dosyayı Alman Cinayet Bürosu devralacak.</st></p>
			<p><st c="5352">– Ne zaman burada olurlar?</st></p>
			<p><st c="5379">– Yarın akşama doğru.</st></p>
			<p><st c="5401">Bir bakışta birbirlerini anladılar: Kendilerini kanıtlamak için yaklaşık yirmi saatleri vardı. </st><st c="5497">Yetkililere onları da dikkate almaları gerektiğini göstermek için.</st></p>
			<p><st c="5563">– Cesedi kim buldu?</st></p>
			<p><st c="5583">– Holger Schmidt adında bir av korucusu.</st></p>
			<p><st c="5624">– Eyalet için mi çalışıyor?</st></p>
			<p><st c="5652">– Hayır. </st><st c="5662">Geyersbergler için. </st><st c="5682">Bu orman onlara ait.</st></p>
			<p><st c="5702">– Adamın profili?</st></p>
			<p><st c="5720">– Emekli bir su ve orman mühendisi. </st><st c="5757">Geyik ve yabandomuzu popülasyonunu denetliyor. </st><st c="5804">Onların sağlığını, beslenmesini ve üremesini değerlendiriyor. </st><st c="5866">Her şey kayıt altında. </st><st c="5889">Bu ormanlar neredeyse yabanıl hayatı koruma alanları kadar vahşidir.</st></p>
			<p><st c="5957">– Aylığını kim veriyor?</st></p>
			<p><st c="5981">– Gönüllü olarak çalıştığını sanıyorum.</st></p>
			<p><st c="6021">– Yaşlı Franz’ın derneklerinden biri için mi çalışıyor?</st></p>
			<p><st c="6077">– Olabilir. </st><st c="6090">Önemli mi?</st></p>
			<p><st c="6100">– Kontrol edin.</st></p>
			<p><st c="6116">– Ne düşünüyorsunuz?</st></p>
			<p><st c="6137">– Hiçbir şey. </st><st c="6152">Ama cesedi bu adamın bulduğu ne malum?</st></p>
			<p><st c="6190">– Yani?</st></p>
			<p><st c="6198">Niémans sabırsızlık ifadesi olarak bir hareket yaptı. </st><st c="6253">Alman onu kendi kanıtlarına doğru yönlendiriyordu ve kanıtları hiçbir yere götürmüyordu.</st></p>
			<p><st c="6341">Aynı anda başlarını çevirdiler: Ivana onlara doğru yaklaşıyordu.</st></p>
			<p><st c="6406">– Sen, sen neredesin? </st><st c="6429">diye bağırdı, Niémans.</st></p>
			<p><st c="6451">– Kriminal polis teknisyenleriyle konuşuyordum.</st></p>
			<p><st c="6499">Sinirlenen Niémans, onun “Ben Almanca konuşabiliyorum” dediğini duydu. </st><st c="6571">Hemen ardından, motosikletin önünde, dizleri üstünde parmakları zincir karterine sıkıştırılmış Ivana yeniden gözünün önüne geldi. </st><st c="6701">Bu görüntü onu utandırıyordu. </st><st c="6731">Onu kurtarması, ona koşması gerekirdi... </st><st c="6772">Ama basit bir köpek onu durdurmuştu.</st></p>
			<p><st c="6808">Birden, ağaçların ardında tüyler ürpertici bir çığlık duyuldu. </st><st c="6872">Tam olarak nereden geldiğini görmek imkânsızdı. </st><st c="6920">Hep birlikte ormanın sınırına kadar ilerlediler. </st><st c="6969">İlk sıra ağacın arkasında bir açıklık daha vardı, kriminal polis malzemelerini oraya bırakmıştı ve üniformalı polisler olay yeri şeridi çekiyordu. </st><st c="7116">İtişip kakışma buradaydı.</st></p>
			<p><st c="7141">Mavi anoraklı bir polis kaydı ve kıç üstü düştü, bir diğeri ilerlemesini engellemek için bir sivili belinden tutuyordu, bir diğeri de onları ayırmaya çalışıyordu... </st><st c="7307">Sonunda, beyaz kâğıt balonlardan birinin aydınlığında Niémans, o esnada Udo’nun hüzünlü bir far gibi parlayan acılı yüzünü gördü. </st></p>
			<p><st c="7437">Bu tür sahneleri, Niémans onlarca kez görmüştü, ama küçük erkek kardeşin, burada “kendi işimi kendim hallederim” demek isteyen yüz ifadesi çok derindi. </st><st c="7589">Sonsuza kadar bu acıyla yaşamaya mahkûm bir ölü. </st><st c="7638">Wagner soslu bir Prometheus...</st></p>
			<p><st c="7668">– Benimle gel, diye emretti Ivana’ya.</st></p>
			<p><st c="7706">Bir grup elektrik kablosu arasında sendeleyerek bir ağacın arkasına geçtiler.</st></p>
			<p><st c="7784">– Hepsinin başına aynı şey gelecek, diye fısıldadı. </st><st c="7837">Jürgen Ferdinand’ın büyük oğluydu, Max da Peter’in... </st><st c="7891">Laura ölümden kurtuldu, ama o ve Udo, katilin hedefinde, bundan eminim. </st><st c="7963">Klanın vârisleri yok edilmek isteniyor.</st></p>
			<p><st c="8002">Ivana, yasayla ve çevreyle ilgili kuralları ihlal ederek bir sigara çıkardı. </st><st c="8080">Niémans’a göre daha sakin görünüyordu. </st><st c="8119">Geceki saldırıya rağmen yeniden gücünü toplamıştı.</st></p>
			<p><st c="8169">Polisin içinde huzursuz, derin bir şeyler kıpırdanıyordu.</st></p>
			<p><st c="8227">– Sana bir şey söylemek istiyordum... </st><st c="8266">diye mırıldandı.</st></p>
			<p><st c="8282">– Ne?</st></p>
			<p><st c="8288">– Bu gece, ben yapamadım, ben...</st></p>
			<p><st c="8321">– Tamam, çok iyi anladım.</st></p>
			<p><st c="8347">Niémans ona hüzünlü gözlerle baktı. </st><st c="8384">Buna karşılık Ivana gülümsedi: Ivana’nın en iyi bildiği şey, herhangi birinin ölümüne neden olacak olayların üstesinden gelmekti.</st></p>
			<p><st c="8513">– Köpeklerle olan travmanızı bana anlatmak için bu yeni bir sebep.</st></p>
			<p><st c="8580">Niémans gülümsemeye çalıştı, ama yüz kasları taşlaşmıştı. </st><st c="8639">Zincir karteri ve motosikletin dişlileri arasına hapsedilmiş Ivana’nın eli yeniden gözünün önüne geldi. </st><st c="8743">Küçük Slav’ın, yağmur sularının sel olup aktığı arnavutkaldırımı sokakta yuvarlanan parmakları.</st></p>
			<p><st c="8838">Bir anda çenesi gevşedi.</st></p>
			<p><st c="8863">Bir ağacın arkasına geçip kusmak için bu yeterliydi.</st></p>
		</div>
<div id="charCountTotal" value="8916"></div></body>
</html>
