<?xml version="1.0" encoding="utf-8"?>
<html xmlns="http://www.w3.org/1999/xhtml">
  <head>
    <title>SON AV</title>
    <meta http-equiv="Content-Type" content="text/html; charset=utf-8" />
  

</head>
  <body id="x1-55" xml:lang="tr-TR">
		<div>
			<p id="_idParaDest-53"><st c="0">51</st></p>
			<p><st c="3">Olayı herhangi birine söylemeden önce bu komün çiftliğin bütün çıkışlarını kapatmak istiyordu. </st><st c="99">Çiftliği iyice aramak niyetindeydi. </st><st c="135">Her bilim insanını sorgulamayı düşünüyordu. </st><st c="179">Soru şuydu: “Katil Schüller’in meslektaşlarının arasında mıydı?” Niémans’ın buna verecek cevabı yoktu ama doktorun katili tanıdığından emindi: Diğerleri akşam yemeği yerken, doktor onu laboratuvarında kabul etmiş ve ona keşfinden bahsetmişti. </st><st c="422">Bunun üzerine ziyaretçi de onu öldürüp kaçmıştı.</st></p>
			<p><st c="470">Niémans tüm bu açıklamaları yaparken yeni bir metamorfoza uğramış gibiydi. </st><st c="546">Gösterdiği şiddetten ve ilgisizlikten sonra, şimdi sakin, kendinin farkında bir tavır sergiliyordu. </st><st c="646">Özellikle, Bruch’ı sorgulamak yerine doğrudan Schüller’i görmeye gitmiş olsaydı, doktorun hâlâ hayatta olacağı düşüncesini aklından çıkaramıyordu.</st></p>
			<p><st c="792">– Bir polis bu şekilde düşünmemeli, dedi Kleinert.</st></p>
			<p><st c="843">– Gerçekten mi?</st></p>
			<p><st c="859">– Her yeri aramak ve laboratuvar çalışanlarını sorgulamak için iki saatimiz var. </st><st c="941">Sonra, haberi veriyoruz.</st></p>
			<p><st c="965">Kleinert alter egosundan daha iyi görünmüyordu, ama tüm bunlar onu coşturuyordu. </st><st c="1047">Şimdilik, bu dava ona tek bir gerçeği ispatlamıştı: O sadece küçük bir taşra polisiydi ama okyanustaki bir bardak su kadar gerekliydi. </st><st c="1182">Ama yine de gevşemiyordu.</st></p>
			<p><st c="1207">İşte bu nedenle, Niémans’ın bu yeni yöntemini kabul etmişti. </st><st c="1269">Yeniden umutlanıyordu: Yenilgiyi kabul etmeden önce önemli bir bilgiye ulaşabilirlerdi. </st><st c="1357">Garip bir biçimde, Schüller’in ölümü katile biraz daha yaklaşmak, amacını öğrenmek, onu korkutan şeyin ne olduğunu anlamak için bir şans olabilirdi...</st></p>
			<p><st c="1507">– Tüm laboratuvarın güvenliğini sağlamak için adamlarımı çağıracağım.</st></p>
			<p><st c="1577">– Hepsi gerçekten güvenilir adamlar mı?</st></p>
			<p><st c="1617">Kleinert Niémans’a yiyecekmiş gibi baktı. </st><st c="1660">Fransız polis özür mahiyetinde, onun önerisini kabul etti: Çiftliği kuşatmak ve araştırmacıları sorgulamak için on kadar adam yeterliydi.</st></p>
			<p><st c="1797">Niémans depoyu ve laboratuvarı en ufak ayrıntısına kadar aramakla meşgulken, Ivana – eldivenlerini çıkarmamıştı– Schüller’in bilgisayarıyla ilgileniyordu. </st><st c="1953">Ama ne yazık ki, makineyi açmak için şifre gerekiyordu ve filmler dışında, böyle güvenliği aşmanın imkânı yoktu.</st></p>
			<p><st c="2065">– Telefonda, diye sordu Ivana, bir yandan kurbanın doğum tarihi ya da köpeğinin adı gibi (Schüller çocuksuz bir bekârdı) rastgele şifreler deniyordu, size ne söyledi?</st></p>
			<p><st c="2232">Niémans laboratuvar tezgâhının diğer ucunda ayakta durmuş, üzerinde rakamlar ve anlaşılmaz kısaltmalar bulunan kâğıtlarla dolu klasörleri inceliyordu.</st></p>
			<p><st c="2383">– Hiç. </st><st c="2391">Sadece bana bir şey göstermek istiyordu.</st></p>
			<p><st c="2431">Kafasını kaldırdı ve çevresine baktı, geriye doğru çekilerek tüm mekânı gözleriyle taradı, sanki bir ayrıntıyı yakalamak ya da tam tersine gözlerinden kaçmış bir kanıtı bulmak istiyordu.</st></p>
			<p><st c="2618">Ivana şimdi bir post-it, üzerine şifrenin yazılı olduğu herhangi bir belge arıyordu. </st><st c="2704">Ama bir bilgisayar, şifresi uluorta bir yere yazılamayacak kadar çok kişisel bir eşyaydı.</st></p>
			<p><st c="2793">– Size göre, neyle ilgili olabilir?</st></p>
			<p><st c="2829">Niémans çevresindeki her şeyi dikkatle incelemeye devam ediyordu.</st></p>
			<p><st c="2895">– Köpekle. </st><st c="2907">Röetkeni ona bıraktık. </st><st c="2930">Hayvan üzerinde daha ileri analizler yapmış ve şaşırtıcı bir şey bulmuş olmalı.</st></p>
			<p><st c="3009">Ivana odanın diğer ucuna, hâlâ açık duran kapısından Schüller’in ayaklarının göründüğü küçük depoya dikkatle baktı. </st><st c="3126">Bir saniye bile kafasının acımayla ya da üzüntüyle meşgul olmadığını fark edince çok şaşırmıştı. </st><st c="3223">Yanlış zamanda tehlikeli bir bilgiyi ortaya çıkarmış bu sempatik adam için tek bir şey bile düşünmüyordu.</st></p>
			<p><st c="3328">Ama katili bulmak gerekiyordu, ivedilikle yapılması gereken tek şey buydu. </st><st c="3404">Daha sonra, ceset toprağa verildiğinde ve katil hapse tıkıldığında ağlarlardı.</st></p>
			<p><st c="3482">Ivana hâlâ kahrolası şifreyi arıyordu. </st><st c="3522">Niémans haklıydı, bilim adamı köpek üzerinde genetik analizler yapmıştı. </st><st c="3595">Ürpererek, bir kurgu senaryosu hayal etmeye başladı: Genetik değişikliğe uğratılmış ya da DNA’larında bir Nazi geni taşıyan köpekler. </st><st c="3729">Son derece iğrenç, son derece moral bozucu... </st><st c="3775">ve kuşkusuz imkânsız bir şey.</st></p>
			<p><st c="3804">– Burada zaman kaybediyoruz, dedi, Schüller’in bilgisayarını kapatırken. </st><st c="3878">Ne aradığımızı ve ne bulacağımızı bile bilmiyoruz. </st><st c="3929">Laboratuvar çalışanlarını sorgulamak daha iyi, belki Schüller meslektaşlarından birine söylemiştir.</st></p>
			<p><st c="4028">Niémans bir baş hareketiyle onu onayladı ama ekledi:</st></p>
			<p><st c="4081">– İçeride bir tur daha atalım.</st></p>
			<p><st c="4112">Bu kez, gerçek bir arama tarama işine giriştiler: Mobilyaların yerlerini değiştirdiler, dolapları boşalttılar, santrifüjlerin altına baktılar, Schüller’in bir şey gizleyebileceği en küçük gizli yere kadar her tarafı aradılar.</st></p>
			<p><st c="4338">Bir cinayet mahallini kirletiyorlardı, ama her biri, Kleinert’in bulduğu, deponun duvarına saplanmış 9 mm’lik mermi dışında katilin en ufak bir iz bırakmadığına ikna olmuştu.</st></p>
			<p><st c="4513">Salonun ısısına rağmen, hızla ter içinde kaldılar. </st><st c="4565">Hiçbir şey bulamıyorlardı ve bulacaklarına da inanmıyorlardı, bu tür bir arama başka bir çağa aitti. </st><st c="4666">Schüller’in sırrı soyut bir dünyada ya da iCloud’un sonsuzluğunda bir yerlerde olabilirdi.</st></p>
			<p><st c="4756">Kleinert’in telefonu çaldı.</st></p>
			<p><st c="4784">Birkaç saniye sonra polis haberi verdi:</st></p>
			<p><st c="4824">– Adamlarım geliyor.</st></p>
			<p><st c="4845">– Çok iyi, dedi Niémans, yeniden duruma hâkim olmuştu. </st><st c="4901">Bizim hippiler akşam yemeklerini bitirmiş olmalı. </st><st c="4951">Tatlı için onları bir araya toplayalım.</st></p>
		</div>
<div id="charCountTotal" value="4990"></div></body>
</html>
