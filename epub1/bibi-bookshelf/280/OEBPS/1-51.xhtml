<?xml version="1.0" encoding="utf-8"?>
<html xmlns="http://www.w3.org/1999/xhtml">
  <head>
    <title>SON AV</title>
    <meta http-equiv="Content-Type" content="text/html; charset=utf-8" />
  

</head>
  <body id="x1-51" xml:lang="tr-TR">
		<div>
			<p id="_idParaDest-49"><st c="0">47</st></p>
			<p><st c="3">Kelepçe vurma, bu gerçekten çok aşırıydı.</st></p>
			<p><st c="45">Kleinert otoritesini göstermek istemişti. </st><st c="88">Niémans, şimdi elleri kelepçeli, arka kapıları açık bir ambulansın içinde kafasını geriye yatırmış bir şekilde oturuyordu. </st><st c="211">Bu durum ona, eskiden boyunlarına geçirilen, lale denilen demir bir halkayla halka gösterilen Çinli mahkûmları hatırlattı.</st></p>
			<p><st c="333">Ama en kötüsü, Ivana’nın vaazıydı. </st><st c="369">Gözlerine damla damlatan bir doktorun yanı sıra bir de küçük Slav’ın ukala söylevine katlanmak zorundaydı.</st></p>
			<p><st c="475">– Sizi durduran neydi? </st><st c="499">İkimiz de orada tıkılı kalabilirdik. </st><st c="536">Sizin yaşınızda bir intihar görevi, bu gerçekten zamanı gelmeden gönüllü olarak askere gitmeye benziyor!</st></p>
			<p><st c="640">Niémans onu görmüyordu, ama arabanın aşağısında olduğunu tahmin ediyordu. </st><st c="715">Zaten fazla uzun boylu değildi, onunla ayakuçlarında yükselerek konuşuyordu, böyle yaptığından emindi.</st></p>
			<p><st c="817">– Hayatını kurtardığımı unutuyorsun.</st></p>
			<p><st c="854">– Sadece sizin aptallıklarınız yüzünden hayatım tehlikeye girdi. </st><st c="920">Tüm bunlar bir av korucusu için!</st></p>
			<p><st c="952">Polis bir el hareketiyle –ya da daha ziyade homurdanarak– doktoru uzaklaştırdı ve ambulans sedyesinin üstünde doğruldu, ayakları boşluktaydı. </st><st c="1095">Gözleri, suyun dibinden bakıyormuş gibi hâlâ ıslaktı.</st></p>
			<p><st c="1148">Etraflarında Sonderkommandolar kalkanları ve saldırı silahlarını toparlıyordu. </st><st c="1228">Kleinert’in adamları çevre güvenliğini sağlarken, kriminal polisin teknisyenleri Bruch’ın evini istila etmişti.</st></p>
			<p><st c="1339">– Bizim tek ipucumuz olan bir av korucusu. </st><st c="1383">Onu karakola götürdüler mi?</st></p>
			<p><st c="1410">– Hastaneye götürdüler. </st><st c="1435">Bruch bir kafa travması geçiriyor, yüzündeki sayısız yarayı söylemiyorum bile.</st></p>
			<p><st c="1513">– Meşru müdafaa.</st></p>
			<p><st c="1530">– Paris’te olsaydınız, çoktan kovulmuştunuz. </st><st c="1576">Burada, bizi sadece Almanya’dan kapı dışarı edecekler.</st></p>
			<p><st c="1630">– Buna savcı karar verir.</st></p>
			<p><st c="1656">Ivana cevap vermedi. </st><st c="1678">Niémans onun donuk siluetini seçebiliyordu, parmaklarının ucunda dönen bir sigara vardı. </st><st c="1767">Gözlerindeki ilaca rağmen, onun tüm vücudunun titrediğini görüyordu.</st></p>
			<p><st c="1835">Asla itiraf etmek istemezdi ama Ivana yüzde yüz haklıydı. </st><st c="1894">Sabırsızlıktan, kibirden bu saçma, yasadışı ve gereksiz yere tehlikeli bu saldırıya kalkışmıştı.</st></p>
			<p><st c="1990">Aslında, bu tarz kahramanlıkları hâlâ yapabileceğini, bu dava – kendi davası– için tamamen ölmediğini ispatlamak istemişti.</st></p>
			<p><st c="2114">Ve her zamanki bu açıklanamaz öfke, bu intihar eğilimi kendi korkusuna, köpek korkusuna meydan okuma isteğinden kaynaklanıyordu. </st><st c="2244">Bu bir çıbanı patlatmak ya da Rubicon’u</st><span><span id="footnote-036-backlink"><a href="#footnote-036"><st c="2283">37</st></a></span></span><st c="2286"> geçmek gibiydi. </st><st c="2303">Kendi tabusuna karşı gelerek daha güçlü çıkacağına dair akla aykırı bir umut...</st></p>
			<p><st c="2382">– Artık tartışmaya gerek yok, dedi sonunda Ivana. </st><st c="2433">Stuttgart’ın adamları geldi. </st><st c="2462">Davayı devralıyorlar.</st></p>
			<p><st c="2483">– İmkânsız. </st><st c="2496">Bizi görevlendirdiler...</st></p>
			<p><st c="2520">– Hiçbir şey anlamıyorsunuz. </st><st c="2550">Tüm bunlar artık Max’ın cinayetiyle ilgili. </st><st c="2594">Alman topraklarında bir Alman vatandaşı. </st><st c="2635">Bundan böyle bu bizim işimiz değil.</st></p>
			<p><st c="2670">– Ya Jürgen?</st></p>
			<p><st c="2683">– Jürgen mi? </st><st c="2697">diye yineledi Kleinert, arabaya doğru yaklaşırken.</st></p>
			<p><st c="2747">Niémans, onun dudaklarında yarı öfkeli yarı sadist bir gülümseme gördüğünü sandı. </st><st c="2830">Ya da sadece o kafasında bu şekilde yaratmıştı.</st></p>
			<p><st c="2877">– O işle ben ilgileniyorum.</st></p>
			<p><st c="2905">– Salağa yatmayın, Kleinert. </st><st c="2935">Onun Fransa topraklarında öldürüldüğünü çok iyi biliyorsunuz.</st></p>
			<p><st c="2996">– Bunu kendi savcınızla konuşun. </st><st c="3030">Bebeği bize kakaladılar. </st><st c="3055">Belki o da bizim gibi sizin aptallıklarınızdan bıkmıştır.</st></p>
			<p><st c="3112">Bir sıçrayışta Niémans yere atladı. </st><st c="3149">Birkaç saniye ayakları üstünde sallandı ama görüşü düzelmişti.</st></p>
			<p><st c="3211">– Sonuç itibarıyla bu saçmalığın sebebi ne? </st><st c="3256">diye ortaya sordu, Ivana ile Kleinert birbirlerine yakın duruyordu. </st><st c="3324">Ölü var mı? </st><st c="3336">Hayır. </st><st c="3343">Hasar var mı? </st><st c="3357">Hayır. </st><st c="3364">Kuşatma saatlerce sürecekti, tüm bunlar bize ne söyleyeceğini bilmediğimiz bir adam için yapılacaktı.</st></p>
			<p><st c="3465">Alman polis bıkkınlık belirten bir hareket yaptı, bir başka raunt için hırçın birine ihtiyaç yoktu. </st></p>
			<p><st c="3566">– Boş verin Niémans. </st><st c="3587">Evinize dönün ve burada sizin kabul edilemez davranışınızı görmezden gelmeye çalışacağız.</st></p>
			<p><st c="3676">Niémans umutsuz gözlerle Ivana’ya baktı, o başını öne eğdi.</st></p>
			<p><st c="3736">– Hâlâ bize ihtiyacınız var, diye bir kez daha denedi. </st><st c="3792">En başından beri hepimiz aynı gemideyiz.</st></p>
			<p><st c="3832">– Bu doğru, Niémans ve eyalet savcısı bu konuda ikna oldu.</st></p>
			<p><st c="3891">Kleinert kolunu Ivana’nın omzuna koydu ve kesin bir ses tonuyla söyledi:</st></p>
			<p><st c="3964">– İşte bu yüzden Fransız ve Alman yetkililer Teğmen Bogdanović’in danışman olarak burada kalmasına karar verdi.</st></p>
			<p><st c="4076">Niémans bu samimi hareket karşısında şaşırmıştı.</st></p>
			<p><st c="4125">– Ne?</st></p>
			<p><st c="4131">– Niémans, dedi Ivana, tek çözüm bu. </st><st c="4169">Çok ileri gittiniz.</st></p>
			<p><st c="4188">Niémans bir şey söylemek istedi ama bu şey gelip boğazına takılıp kaldı.</st></p>
			<p><st c="4261">O sırada her şey yeniden gözlerinin önüne geldi. </st><st c="4311">Ivana’yı kurtarmak için deliğin içine nasıl atlamaya karar vermişti. </st><st c="4380">Pislik herif onu yere yuvarladığında nasıl bir öfke patlamasıyla saldırmıştı. </st><st c="4458">Bu öfkeyle şiddet uygularken nasıl büyük Niémans’ın geri döndüğünü sanmıştı. </st><st c="4535">Güçlü, etkili, ardından koştuğu kötülükten çok daha tehlikeli bir Niémans.</st></p>
			<p><st c="4609">Ama yanılıyordu. </st><st c="4627">Şiddet dolu öfkesi geri gelmişti, bu kesindi, ama eski bir hastalığın kalıntısı gibiydi. </st><st c="4716">Geri kalan şeyler, uzak bir geçmişti, Guernon öncesi yılları kadar ulaşılmaz bir şeydi. </st><st c="4804">Aşılamaz bir sınır yerine göğüs kemiğinden göbeğinin altına kadar uzanan bir yara izi vardı.</st></p>
			<p><st c="4896">Havlamalar duyuldu: Röetkenleri arabalara sokuyorlardı. </st><st c="4953">İnliyorlardı, son derece uysal, kafaları yere eğik, gözleri gaz doluydu. </st><st c="5026">Nedenini bilmiyordu, ama bu sahne Niémans’a Jürgen’in anısına mermere kazınmış mezar yazısını hatırlattı.</st></p>
			<p><st c="5131">– Bu şiiri biliyor musun? </st><st c="5158">diye Ivana’ya sordu. </st><st c="5179">“Yap olanca gücünle uzun ve ağır işini / Kaderin seni çağırdığı yolda, / Sonra acı çek ve öl, sessizce, benim gibi.”</st></p>
			<p><st c="5295">– Hayır, diye cevapladı, sert bir ses tonuyla; dolaylı da olsa kültürsüz olduğu ona hatırlatıldığında hep alınıyordu.</st></p>
			<p><st c="5413">– Bu Alfred de Vigny’nin “Kurdun Ölümü” adlı şiirinin son mısraları.</st></p>
			<p><st c="5482">Niémans lafa karışan Kleinert’e baktı.</st></p>
			<p><st c="5521">– Siz, Alfred de Vigny’yi tanıyor musunuz?</st></p>
			<p><st c="5564">– Fransız kültürüne hayranım. </st><st c="5595">Özellikle de şiire.</st></p>
			<p><st c="5614">– Bunu tahmin etmezdim. </st><st c="5639">Şiirde konuşan kim? </st><st c="5659">“Benim gibi” diyen kim?</st></p>
			<p><st c="5682">– Kurt. </st><st c="5691">Şair, hayvan avcılar tarafından katledildiği sırada bu düşünceyi kurdun bakışlarında okuyor.</st></p>
			<p><st c="5783">– “Acı çek ve öl, sessizce...” diye, alçak sesle tekrarladı Niémans.</st></p>
			<p><st c="5852">– Bu dizeleri nerede okudunuz? </st><st c="5884">diye sordu Ivana.</st></p>
			<p><st c="5901">– Jürgen’in mezarında.</st></p>
			<p><st c="5924">Bir anda üç partner arasında bir sessizlik oldu.</st></p>
			<p><st c="5973">Gece ovaya, ters dönmüş bir hokkadaki mürekkep gibi yayılıyordu. </st><st c="6039">Polis arabaları giderken ve farları uzaklaşırken köknarların hatları karanlık ve sert bir derinlik kazanıyordu.</st></p>
			<p><st c="6150">Jürgen şiirdeki kurttu. </st><st c="6175">35 yaşının altında, tıpkı Max gibi ölmeyi kabul etmek zorundaydı. </st><st c="6241">Neden? </st><st c="6248">Bir lanet nedeniyle mi? </st><st c="6272">Katil sadece bu lanetin vurucu gücü müydü?</st></p>
			<p><st c="6314">Cebindeki telefon titreşmeye başladı. </st><st c="6353">Çıkarmaya çalıştı, ama kelepçelerle imkânsızdı.</st></p>
			<p><st c="6400">– Kahretsin, çıkarın şu kahrolası kelepçeleri!</st></p>
			<p><st c="6447">Ivana elini Niémans’ın cebine soktu, cep telefonunu çıkardı ve onun kulağına dayarken Niémans elleriyle telefonu kavradı.</st></p>
			<p><st c="6569">– Alo?</st></p>
			<p><st c="6576">– Schüller, dedi, kısa nefesler alan bir ses.</st></p>
			<p><st c="6622">– Ne var?</st></p>
			<p><st c="6632">– Laboratuvarıma gelin, bunu bizzat görmeniz gerekiyor.</st></p>
			<p><st c="6688">– Konu ne?</st></p>
			<p><st c="6699">– Siz gelin.</st></p>
			<p><st c="6712">Niémans telefonu sağ eliyle tutarken sol bileğindeki saate bakmaya çalıştı. </st><st c="6789">Tabaklarla da bir jonglör gibi gösteri yapmayı pekâlâ deneyebilirdi.</st></p>
			<p><st c="6857">– Önce bir şüpheliyi sorgulamamız gerekiyor. </st><st c="6903">Sonra geliriz. </st></p>
			<p><st c="6918">Kuşkuyla gözlerini açmış Kleinert’e bir bakış attı.</st></p>
			<p><st c="6969">– Ne kadar sonra?</st></p>
			<p><st c="6987">– İki saat.</st></p>
			<p><st c="6999">– Sizi bekliyorum</st></p>
			<p><st c="7017">Niémans telefonu kapattı ve parmaklarının ucuyla telefonu cebine koymayı başardı.</st></p>
			<p><st c="7099">– Silah sesleri sizi sağır etmiş olmalı, dedi buz gibi bir sesle. </st><st c="7166">Kimseyi görmeye gitmiyorsunuz, bir “şüpheli”nin sorgusuna da katılmıyorsunuz. </st><st c="7244">Artık siz bu soruşturmanın bir parçası değilsiniz, kahretsin! </st><st c="7306">Bunu size hangi lisanla anlatmam gerekiyor?</st></p>
			<p><st c="7349">Trajik bir arenayı andıran bu kırlık alanda şansını son bir kez daha denemeliydi.</st></p>
			<p><st c="7431">– Kleinert, dedi, sakin bir sesle (ona ön adıyla da hitap edebilirdi, ama hatırlamıyordu), az önce saçmaladım ve bunun için özür dilerim. </st><st c="7570">Yaptıklarım için sizin yetkilileriniz, benim yetkililerim ya da herhangi birilerinin karşısında hesap vermeye hazırım. </st><st c="7689">Ama şimdi, bunun sırası değil, acele etmemiz lazım. </st><st c="7741">Benim gibi bir polisten bu kadar kolay vazgeçmemelisiniz.</st></p>
			<p><st c="7798">Alman, bu tiradın saçmalığı karşısında geri çekilmek ister gibi vücudunu hafifçe geriye doğru esnetti.</st></p>
			<p><st c="7901">– Gerçekten, siz kim olduğunuzu sanıyorsunuz? </st></p>
			<p><st c="7948">– Sadece davayı en başından beri sizinle birlikte takip eden sağlam bir partnerim. </st><st c="8031">Hepimiz birlikte olmalıyız, Kleinert. </st><st c="8069">Katili yakalamak için tek şansımız bu.</st></p>
			<p><st c="8107">Kleinert ona sanki farklı bir gözle bakıyordu. </st><st c="8155">Her şeye rağmen, başka bir zamana ait bu kabadayı müsveddesi, bu çağdışı polis dizginlenebilir ve Kriminalpolizei’nin adamlarına karşı sağlam bir müttefik olabilirdi.</st></p>
			<p><st c="8321">– Stuttgartlı meslektaşlarım bizi karakolda bekliyor. </st><st c="8376">Onlarla konuşacağım.</st></p>
			<p><st c="8396">Niémans bileklerini yeniden havaya kaldırdı.</st></p>
			<p><st c="8441">– Bu şakaya bir son verebilir miyiz?</st></p>
			<p><st c="8478">Kleinert gülümsedi ve anahtarları çıkarmadan dönüp gitti.</st></p>
			<hr />
			<div>
				<div id="footnote-036">
					<p><span><a href="#footnote-036-backlink"><st c="8536">37</st></a></span><span><st c="8539">.</st></span><st c="8540"> Bu deyim, geri dönüşü olmayan noktadan ileri gitmek anlamında kullanılır ve Julius Caesar’ın MÖ 49 yılında lejyonuyla nehri geçmesine atıfta bulunur. </st><st c="8691">(ç.n.)</st></p>
				</div>
			</div>
		</div>
<div id="charCountTotal" value="8697"></div></body>
</html>
