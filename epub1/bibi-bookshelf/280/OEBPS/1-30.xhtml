<?xml version="1.0" encoding="utf-8"?>
<html xmlns="http://www.w3.org/1999/xhtml">
  <head>
    <title>SON AV</title>
    <meta http-equiv="Content-Type" content="text/html; charset=utf-8" />
  

</head>
  <body id="x1-30" xml:lang="tr-TR">
		<div>
			<p id="_idParaDest-28"><st c="0">27</st></p>
			<p><st c="3">Ivana Bogdanović dosyalama işlerini seviyordu. </st><st c="51">Vegan punk tavırlarına rağmen, kötü geçen çocukluk ve kendine zarar verdiği yeniyetmelik yıllarına karşın (belki de tüm bunlardan dolayı), küçük Slav dikkatle seçip ayıran, kaydeden, dökümünü yapan dünya üzerinde eşi bulunmaz bir eleman olarak son derece titiz bir kadındı.</st></p>
			<p><st c="324">Önceki gece, Niémans gibi, o lanet olası bahçedeki herkes gibi köpek saldırısının hâlâ etkisi altındayken av kazalarını araştırmayı, ama aynı zamanda da VG Grup’un ekonomik durumunu da incelemeyi başarmıştı. </st><st c="533">Araştırma dosyasını, arabasını aldığını belirten uyduruk bir notla kapısının eşiğine bırakmıştı.</st></p>
			<p><st c="629">Öfkeden gözü hiçbir şey görmeyen Niémans dosyayı açıp bakmamıştı. </st><st c="696">Ama şimdi, tek eli direksiyonda “Bay Kont”un şatosuna doğru araba sürerken, Ivana’nın nerede bastırdığını bilmediği kâğıtlara göz atıyordu.</st></p>
			<p><st c="835">Ivana eğer Laura da ölürse iki kardeşin mirasının klanın baş döndürücü mal varlığına ekleneceğini keşfetmişti; iki kuzenin yanı sıra sorgulamaya hazırlandığı yaşlı amca Franz da zenginleşecekti. </st><st c="1031">Bu kadar büyük bir meblağ söz konusu olduğunda –Niémans sebebin bu olmadığını hissediyordu– cinayet işlenmezdi, özellikle de fazladan birkaç milyar için bu şekilde cinayet hiç işlenmezdi.</st></p>
			<p><st c="1218">Ivana ayrıca, meşhur av partisine katılan davetlilerin listesini de ayrıntılı bir şekilde çıkarmıştı (isim, profil, Jürgen’le olan ilişkileri, olası sebepler...), sonra tanık ifadelerindeki en ufak tutarsızlığa kadar not alarak tanık ifadelerini yeniden okumuştu; bunda da bir sonuca ulaşamamıştı. </st><st c="1517">Aslında, av köşkündeki davetlilerin hiçbiri böyle bir vahşeti gerçekleştirebilecek kapasiteye sahip değildi.</st></p>
			<p><st c="1625">Son olarak, Geyersberglerin son iki kuşağının –babaların– soyağacını çıkarmıştı: Ferdinand, Franz, Herbert ellili yıllarda doğmuşlardı; çocuklar ise 90’lı yıllarda doğmuştu: Max ile Udo, 1988 yılında Grenadinler’de bir dalış kazasında erken yaşta ölen Herbert’in oğullarıydı, Jürgen ile Laura, 2014 yılında kanserden ölen Ferdinand’ın çocuklarıydı. </st><st c="1975">Franz’a gelince, o hiç evlenmemişti ve hiç çocuk sahibi olmamıştı, bu kararı almasının sebebi belki de onun özel durumuydu: Tekerlekli sandalyeye bağımlıydı.</st></p>
			<p><st c="2132">O halde ne? </st><st c="2145">Öyleyse kim?</st></p>
			<p><st c="2157">Şimdilik, Niémans Franz Karl-Heinz von Geyersberg’e odaklanmak zorundaydı. </st><st c="2233">Ivana’nın topladığı bilgilere göre, Franz 72 yaşında eksantrik bir münzeviydi. </st><st c="2312">Kuşbilimi öğrenimi görmüştü, ama hiç çalışmamıştı, her yıl gruptan gelen temettülerle yetiniyordu. </st><st c="2411">Franz’ın tek bir tutkusu vardı: Doğa. </st><st c="2449">WWF’nin (Dünya Doğayı Koruma Vakfı) onur üyesiydi, sulak alanların korunması için 1971’de Ramsar Sözleşmesi’nin hazırlanmasına katkıda bulunmuş ve bu özel alanlardaki kuşlarla ilgili çok sayıda bilimsel kitap kaleme almıştı.</st></p>
			<p><st c="2673">Ayrıca Baden-Württemberg’de türlerin korunması, faunanın ve floranın yönetilmesi, kalıcı bir gelişme sağlanmasına yönelik çok sayıda vakfın da kurucusuydu. </st><st c="2830">Geyersberg ormanlarına göz kulak olan tek kişi oydu. </st><st c="2883">Klanının arazilerini doğal büyüklükte bir tür laboratuvar haline getirmişti.</st></p>
			<p><st c="2959">Niémans dosyayı yolcu koltuğunu üstüne fırlattı ve yola konsantre oldu. </st><st c="3032">Yarım saatten beri Titisee Gölü boyunca ilerliyordu. </st><st c="3085">Kontun şatosu kuzeyde, yani Max-Planck Çiftliği’nin tam tersi yöndeydi. </st><st c="3157">Bu köknarları, bu ahşap dağ evlerini, bu gri suları görmekten Niémans’a gına gelmişti. </st><st c="3244">Üstelik bir başka etken bu durumu daha da kötüleştiriyordu: Çocukken, bütün büyük tatillerini, buradan çok uzak olmayan bir yerde, Ren Nehri’nin diğer kıyısındaki küçük bir şehir olan Guebwiller’de büyükannesi ile büyükbabasının yanında geçirmişti. </st><st c="3493">Güzel hiçbir anısı yoktu.</st></p>
			<p><st c="3518">Son bir viraj onu bu düşüncelerden uzaklaştırdı; bir süreden beri, güneş ve köknarlar arasında sürekli tırmanıyordu ve bir anda gördü, orada, tam karşısındaydı. </st><st c="3680">Almanya’ya geldiğinden beri görmeyi beklediği şato bir tepenin üstündeydi.</st></p>
			<p><st c="3754">19. </st><st c="3759">yüzyıl sonunda, Alman hükümdarlar ve aristokratlar tuhaf bir sendromdan mustaripti: Uydurma kale-şatolar inşa etme sendromu. </st><st c="3884">Kuleleri ve mazgalları olan kaleler inşa ettirmişlerdi, Ortaçağ’dan esinlenmiş ve aşırı abartılı bir estetiğe sahip mimarisi olan kaleler. </st><st c="4023">Bu neo-gotik örneğin en güzeli (ya da en kötüsü) Bavyeralı II. </st><st c="4086">Ludwig’in Neuschwanstein Şatosu’ydu, o kadar gerçek dışı bir görüntüsü vardı ki Walt Disney onu logosu için model olarak almıştı.</st></p>
			<p><st c="4215">Şimdi çok net görebiliyordu, koyu renkli çamların üzerinde çok beyaz bir şatoydu, bu çılgın türün başka bir örneği. </st><st c="4332">Geyersberglerin şatosu fırlatma rampasındaki bir füzeyi andırıyordu. </st><st c="4401">Dantele benzeyen işlemeler her cephenin en tepesine kadar uzanıyordu, gargoyleler ve kartal başlı aslanlar teraslarda tango yapıyordu, çok yüksek, çok sivri olan kuleler tüm bunlara hükmediyordu.</st></p>
			<p><st c="4596">Şatoyu çevreleyen içi su dolu hendeğe ulaşana kadar sürmeye devam etti, ardından iner kalkar köprüyü geçti. </st><st c="4705">Avluda, estetik çılgınlığı devam ediyordu. </st><st c="4748">Yarım daire kemerli kapılar, Roma üslubu tonozlar, vitraylı camlar...</st></p>
			<p><st c="4817">Niémans arabasından inip birkaç adım attı. </st><st c="4861">Ayaklarının altında gıcırdayan küçük çakıllar, minik ancak çok belirgin bir senfoni oluşturmak için çeşmelerden akan suyun kahkahasıyla birleşiyordu.</st></p>
			<p><st c="5010">Ana girişin basamaklarında onu bekleyen bir baş uşak vardı.</st></p>
			<p><st c="5070">Geniş holdeki döne döne üst katlara çıkan mermer bir merdivenin dibinde onu beklettiler. </st><st c="5160">Niémans geleceğini önceden haber vermişti ve görünen o ki bu ziyareti bir sürpriz olmamıştı.</st></p>
			<p><st c="5252">Tekerlekli sandalyenin motorunun </st><span><st c="5286">bzzz-bzzz</st></span><st c="5295"> sesini duyunca, arkasına döndü ve klişelerin devam edeceğini anladı; bu durum, belki de bu randevunun bitimine kadar devam edecekti. </st></p>
			<p><st c="5429">Franz Karl-Heinz von Geyersberg, X-Men’in telepat akıl hocası Profesör Xavier’ye benziyordu. </st><st c="5522">Tamamen keldi, kemikli ve engebeli bir yüzü vardı. </st><st c="5573">Çukuruna kaçmış küçük gözler, çıkıntılı elmacıkkemikleri, timsah çenesi... </st><st c="5648">Göz kamaştırıcı Laura ve kızıl saçlı Jürgen ile ortak bir nokta bulmaya çalışmak boşuna bir çabaydı. </st><st c="5749">Ama yine de, Franz bekâr ve sevimli amcaydı ve soyağacının cansız dalıydı.</st></p>
			<p><st c="5823">Tanışma faslı kısa sürdü, sonra ev sahibi bir öneride bulundu:</st></p>
			<p><st c="5886">– Pırıl pırıl bir güneş var, dışarıda konuşalım.</st></p>
			<p><st c="5935">Niémans engelli adamı büyük salon boyunca takip etti –cilalı mobilyaları, halıları, içleri doldurulmuş av hayvanlarını ve salonun dekorasyonunu tamamlayan ferforje süslemeleri ayrıntılı bir şekilde inceleyecek zamanı olmamıştı– bu kez bir Fransız bahçesine bakan yeni bir terasa çıktılar. </st><st c="6225">Beyaz boyalı demir bahçe mobilyaları Relais &amp; Châteaux’ya</st><span><span id="footnote-028-backlink"><a href="#footnote-028"><st c="6282">29</st></a></span></span><st c="6285"> son derece uygun bir anlayışla tespih taneleri gibi sıralanmıştı.</st></p>
			<p><st c="6351">– Lütfen, oturunuz.</st></p>
			<p><st c="6371">Franz von Geyersberg, kendiliğinden bahçeyi en iyi gören yere, yuvarlak bir masanın arkasına geçmişti bile.</st></p>
			<p><st c="6479">Niémans da sırtı bahçeye dönük şekilde oturdu, umurunda değildi.</st></p>
			<p><st c="6544">– Kahve ister miydiniz?</st></p>
			<p><st c="6568">Polisin cevap verecek zamanı olmadı: Kont eski tarz küçük bir çanı sallamaya başlamıştı. </st><st c="6658">Kısa bir sessizlik oldu, sadece ağaçların tepesinde cıvıldayan kuşların ve çeşmelerden akan suların tiz şıpırtıları duyuluyordu.</st></p>
			<p><st c="6786">Baş uşağın gümüş bir tepsiyle getirdiği, altın kenar şeritli fincanlarda servis ettiği kahveleri tek kelime etmeden içtiler. </st><st c="6912">Ortam sakindi ve herhangi bir gerginlik yoktu. </st><st c="6959">VG’nin duayeni Fransız polis hakkında olumlu düşünüyor gibiydi. </st><st c="7023">Zaten fincanını masaya bırakırken, hemen konuya girdi:</st></p>
			<p><st c="7077">– Soru oyunu için hazırım ben.</st></p>
			<hr />
			<div>
				<div id="footnote-028">
					<p><span><a href="#footnote-028-backlink"><st c="7108">29</st></a></span><span><st c="7111">.</st></span><st c="7112"> Lüks otel ve restoranların oluşturduğu bir dernek. </st><st c="7164">Beş kıtada 60 ülkede yaklaşık 500 üyesi vardır. </st><st c="7212">(ç.n.)</st></p>
				</div>
			</div>
		</div>
<div id="charCountTotal" value="7218"></div></body>
</html>
