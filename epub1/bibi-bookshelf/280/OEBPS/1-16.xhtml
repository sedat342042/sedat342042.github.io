<?xml version="1.0" encoding="utf-8"?>
<html xmlns="http://www.w3.org/1999/xhtml">
  <head>
    <title>SON AV</title>
    <meta http-equiv="Content-Type" content="text/html; charset=utf-8" />
  

</head>
  <body id="x1-16" xml:lang="tr-TR">
		<div>
			<p id="_idParaDest-14"><st c="0">13</st></p>
			<p><st c="2">Max von Geyersberg otuzlu yaşlardaydı, dar bir yüzü ve kepçe kulakları vardı. </st><st c="81">Çukurlaşmış yüzündeki koyu renkli gözleri şaşkın bir ifadeye sahipti, ağzı kemirilecek bir kemiği andıran suratını bir çizgi gibi ikiye ayırıyordu. </st><st c="229">Yüzünün solgunluğu siyah saçlarıyla daha belirgin hale geliyordu, sanki boyandıktan sonra kafasına yapıştırılmıştı.</st></p>
			<p><st c="344">Udo daha gençti –belki 25 yaşında– ve çok daha yakışıklıydı. </st><st c="406">Saçları hiç tarak yüzü görmemiş gibi dağınıktı, küçük bir kedi suratını andıran yüzünün üstünde çıkıntılı bir alnı vardı. </st><st c="528">Bu çocuk bütün kızları cezbediyor olmalıydı. </st><st c="573">Niémans biraz kıskançlığa kapıldı ve görüntüde kusurlar aramaya koyuldu: çok cansız bir ağız, bütün dişetlerini sergileyen asabi bir gülüş ve ona yoksunluk çeken bir müptela havası veren sinsi ve donuk bir yüz ifadesi.</st></p>
			<p><st c="791">Yarım saatten beri onları dinliyordu, elbette Fransızca konuşuyorlardı ve Niémans bu iki vâriste kontesteki özelliklerin hiçbirinin olmadığı sonucuna vardı: Kökenlerini yansıtan hiçbir özellik yoktu ve kendilerini tek başlarına var etmeyi başarmaları imkânsızdı. </st><st c="1055">Kontes taşıdığı kanın gücüyle onu etkilerken, iki kuzen zayıftı, kanları çekilmişti ve atalarının ününü hayal etmekten başka bir şey yapamayan iki tipti.</st></p>
			<p><st c="1208">Niémans’ın şaşkınlığı davetlilerden çok, akşam yemeği yenilen salonla ilgiliydi: Ne cam duvarları ne de modern bir dizaynı vardı. </st><st c="1339">Kırmızı kadife kaplı duvarlarında içi doldurulmuş onlarca hayvan kafası –meşhur “katliamlar”– duruyordu. </st><st c="1444">Şöminenin alevleri acımasız sert çeneler gibi takırdıyordu ve çatal bıçak tıkırtıları ona en berbat zindanlardaki zincir seslerini çağrıştırıyordu. </st><st c="1592">Merhaba ortam...</st></p>
			<p><st c="1608">Ama masanın üzerindeki mumların zayıf ışığı altında, en kötü şiddete maruz kalmış bu milyarder aileye çok yakın olmaktan, bu “kuş yuvası”nda bulunmaktan mutluydu, büyük keyif alıyordu. </st><st c="1794">Cinayet sebebinin burada, bu vârisler arasında olduğuna her zamankinden daha fazla inanıyordu, hikâyelerinin bir yerinde ya da hayatlarının kör noktasında gizliydi.</st></p>
			<p><st c="1958">Konuşma üzüntülü bir şekilde başlamıştı –Alman aksanıyla Jürgen hakkında yapılan ateşli bir övgü konuşması– ve nezaket kurallarına uygun bir şekilde devam etmişti. </st><st c="2123">Artık yemeğin ortasındaydılar ve Trollinger, yakut kırmızısı şarap, etkisini göstermeye başlıyor, sesler daha yüksek çıkıyor, espriler ortamı ısıtıyordu.</st></p>
			<p><st c="2276">– Bunu yapan adamı bulduğumuzda, dedi Udo, onunla ilgileneceğiz.</st></p>
			<p><st c="2341">Niémans anlamamış gibi yaptı:</st></p>
			<p><st c="2371">– Yani?</st></p>
			<p><st c="2379">Udo kadehindeki şarabı bitirdi sonra lütufta bulunur gibi herkese şarap servisi yaptı.</st></p>
			<p><st c="2466">– Ailemizi hedef alan bir pisliğe hesap sormayacağımızı mı düşünüyorsunuz?</st></p>
			<p><st c="2541">– Anlaşılan sizin kafanız karışmış Udo. </st><st c="2582">Asırlardan beri adalet mahkemelerin işi. </st><st c="2623">Kan davası gütme yasalar tarafından cezalandırılır.</st></p>
			<p><st c="2674">Udo sırıttı. </st><st c="2688">Gözlerinin üstüne düşen siyah perçemlerinin arasından, bakışlarıyla etki yaratmaya çalışıyor ama sadece tek bir şeyi ispatlıyordu: Centilmen erkek eşiği aşılmıştı.</st></p>
			<p><st c="2851">– Zaman akıp gider ama toprak hep aynı kalır, dedi, sanki yüzyılın cümlesini söylemişti. </st><st c="2941">Burada kendi evimizdeyiz. </st><st c="2967">Hayvanları avlıyoruz, insanları da avlayabiliriz...</st></p>
			<p><st c="3018">Laura elini kuzeninin kolunun üstüne koydu.</st></p>
			<p><st c="3062">– Udo şaka yapıyor Amir Niémans. </st><st c="3096">Burada kimse kendini kanunların üstünde görmez. </st><st c="3144">Biraz horoz almaz mıydınız? </st><st c="3172">Sizden, yani Fransa’dan gelen şarapta pişirildi. </st></p>
			<p><st c="3221">Niémans yavaşça kafasını salladı. </st><st c="3255">Akşam yemeği mükemmeldi. </st><st c="3280">Parlak kırmızı renkte sosisler, hafif ateşte pişirilmiş, münster sosunda bekletilmiş spätzle</st><span><span id="footnote-017-backlink"><a href="#footnote-017"><st c="3372">17</st></a></span></span><st c="3375"> ile servis edilen horoz. </st><st c="3401">Öncelikle hiçbir şey çok hafif değildi. </st><st c="3441">Bununla birlikte, hepsi hoş kokusu ve altın rengi yansımaları olan küçük bulutlar gibi yenilip yutuluyordu.</st></p>
			<p><st c="3548">Polis, teklifi geri çevirmedi, horozdan aldı. </st><st c="3595">Görünürde hizmetçi yoktu, samimi bir ortamdaydılar. </st><st c="3647">Kuşkusuz, yanında oturan ve tabağına hiç dokunmamış olan Ivana’nın hoş görülmesini sağlamak için yemeklerden büyük keyif aldığını göstermeyi görev bilmişti.</st></p>
			<p><st c="3803">Bayan Vegan, konuyu değiştirerek onları açmazdan çıkardı:</st></p>
			<p><st c="3861">– Anlamadığım bir şey var, dedi, ağzına gizlice bir parça çavdar ekmeği atarken (beslenmesi gerekiyordu). </st><st c="3968">Sürek avı için sınırı geçmek zorundasınız...</st></p>
			<p><st c="4012">– Ee, yani? </st><st c="4025">diye gülümseyerek sordu Max, kardeşinden çok daha sakindi.</st></p>
			<p><st c="4083">– Neden </st><span><st c="4092">Schleppjagd</st></span><st c="4103"> yapmıyorsunuz?</st></p>
			<p><st c="4118">Niémans şaşkınlıkla ona baktı: Böyle bir kelimeyi nereden bulmuştu?</st></p>
			<p><st c="4186">– Bu bizim Landtag’a</st><span><span id="footnote-016-backlink"><a href="#footnote-016"><st c="4207">18</st></a></span></span><st c="4210"> önerdiğimiz bir seçenekti, diye açıkladı Laura. </st><st c="4259">Canlı bir av yerine hayvanların kokusuna bulanmış sahte bir avı avlamak.</st></p>
			<p><st c="4331">Udo bir kahkaha patlattı, Max içeri göçmüş gözleriyle Ivana’ya bakmakla yetindi.</st></p>
			<p><st c="4412">– Öyleyse bir şişme bebekle aşk yapmaya çalışın, dedi, yumuşak bir ses tonuyla. </st><st c="4493">Landtag’taki budalaların bize önerdiği bu.</st></p>
			<p><st c="4535">– Sizin orada söz sahibi olduğunuzu sanıyordum, diye araya girdi Niémans.</st></p>
			<p><st c="4609">– Elbette öyle, ama avam tabaka çoğunlukta. </st><st c="4654">Bu onlardan beklenen bir şey.</st></p>
			<p><st c="4683">Polis istem dışı olarak onu onayladı. </st><st c="4722">Max erkek kardeşinden daha tehlikeliydi, kesinlikle aptaldı ama yalın ve netti.</st></p>
			<p><st c="4801">Udo kadehini birden, müthiş bir sıcaklıkla yanan ve alevleri fırıl fırıl dönen şömineye doğru kaldırdı.</st></p>
			<p><st c="4905">– Av, kan demektir!</st></p>
			<p><st c="4925">İki kuzen sırıttı. </st><st c="4945">Şarabın etkisiyle ve mumların sıcaklığıyla ısınmış yüzlerine makyaj yapılmış gibiydi, suratlarındaki şiddet ifadesi Ortaçağ’ın grotesk tablolarındaki yüzleri çağrıştırıyordu. </st><st c="5120">Özellikle, Jürgen’in ölümünü unutmuş gibiydiler ya da bu kayıp, temel dayanağı şarap ve kan olan bu pagan şöleninin yapılmasına vesile olmuştu.</st></p>
			<p><st c="5263">– Sizi tahrik eden şey bu mu? </st><st c="5294">diye sordu Ivana.</st></p>
			<p><st c="5311">Udo koltuğunda geriye doğru çekildi, çenesi köprücükkemiklerinin arasında, hem arkasına yaslanmış hem de dirseklerini kolçaklara dayamıştı, her an geğirecekmiş gibi duran bir sarhoşa benziyordu.</st></p>
			<p><st c="5506">– Sizinle bu konuda tartışmayacağım, iyilik timsali küçükhanım, ama bir şeyi iyi anlamanız gerekiyor: Avcının da hayvanın da damarlarında aynı kan dolaşıyor. </st><st c="5665">Onları ısıtan kan, bunun adı da...</st></p>
			<p><st c="5699">– Siyah kan, diyerek araya girdi Niémans, evet, biliyorum.</st></p>
			<p><st c="5758">Avcılık âleminde, bu karanlık tabuya sıklıkla gönderme yapılırdı, bu avcıyı avını izlemeye, tetiğe basmaya ve aynı zamanda da ölüm riskini göze almaya iten katıksız bir vahşilikti...</st></p>
			<p><st c="5941">– Benim mesleğimde, diye ekledi polis, buna “öldürme içgüdüsü” denir.</st></p>
			<p><st c="6011">Laura Niémans’a bir eklemede bulundu, sanki ağız dalaşına girmekten çekinmiyordu:</st></p>
			<p><st c="6093">– Ne de olsa, polisler de birer avcıdır, değil mi?</st></p>
			<p><st c="6144">Niémans, Trollinger’den aldığı yudumun tadını çıkarmak için bir süre bekledi; ipin ucunu kaçırmadan rahat davranacak kadar içmişti.</st></p>
			<p><st c="6276">– Sizin çok övündüğünüz av ile bizim her gün yaptığımız av arasında fark var. </st><st c="6355">Katillerle eşit silahlarla mücadele ediyoruz. </st><st c="6401">Ve hatta eşit olmayan silahlarla. </st><st c="6435">Av, çoğunlukla biz oluyoruz.</st></p>
			<p><st c="6463">– Ama siz hayattasınız, diye cevapladı Laura. </st><st c="6510">Erkek kardeşimin böyle bir şansı olmadı.</st></p>
			<p><st c="6550">Bu masanın çevresinde toplanmalarına sebep olan dramatik durumu onlara hatırlatmış gibi herkes sustu. </st><st c="6653">Bir dakikadan uzun bir süre, şömineden gelen çıtırtılar ve mumların fitillerinin cızırtısından başka bir ses duyulmadı.</st></p>
			<p><st c="6772">Niémans, iki geri zekâlıya cinayet anında nerede olduklarına tanıklık edecek birilerinin olup olmadığını sormanın vakti geldiğini düşündü.</st></p>
			<p><st c="6911">Ama cevap olarak iki kardeş sadece sırıttı ve çaktırmadan birbirlerine baktı.</st></p>
			<p><st c="6989">– Komik olan nedir? </st><st c="7010">diye sordu Niémans.</st></p>
			<p><st c="7029">Max sandalyesinde doğruldu ve kafasını bir bowling kukası gibi kaldırdı.</st></p>
			<p><st c="7102">– Diyelim ki hafta sonu kurallarına pek riayet etmedik.</st></p>
			<p><st c="7158">– Yani?</st></p>
			<p><st c="7166">– Geleneklerin gerektirdiği gibi erkenden yatmak yerine odalarımıza genç bedenler davet ettik.</st></p>
			<p><st c="7261">Niémans tutanaklarda böyle bir tanıklığa rastlamıştı, şimdi hatırlıyordu.</st></p>
			<p><st c="7335">– Telefon numaraları sizde var mı? </st><st c="7371">diye sordu.</st></p>
			<p><st c="7382">– Elbette. </st><st c="7394">Ayrıca size tarifelerini de verebilirim.</st></p>
			<p><st c="7434">Niémans kafasını kaldırdı ve Geyersberglerin duvara asılı aile armasını gördü: Altın bir zemin üzerinde, birbirine çaprazlanmış iki geyik boynuzu. </st><st c="7582">Bütün bunlar bunun için mi, diye düşündü. </st><st c="7624">Savaşlarla geçen yüzyıllar, siyasi mücadeleler, toplumsal kavgalar, titizlikle savunulmuş ayrıcalıklar ormanda bir geyiğin peşine düşmeden önce odalarına fahişeler çağıran iki soytarı büyütmek içindi. </st><st c="7825">Darwin evrimi hayal kırıklıkları konusunda cimrilik etmemişti.</st></p>
			<p><st c="7887">Kontes ortadan kaybolmuştu. </st><st c="7916">Niémans tüm bunları düşünürken Laura yeniden belirdi, elinde çok hoş mavi çiçeklerle süslü, Gzhel porseleninden yayvan bir tepsiyle yemek salonuna giriyordu.</st></p>
			<p><st c="8073">Gür saçlı, kınının içine giren bir bıçak gibi elbisesinin içine girmiş bu kadının, fırın eldivenli elleriyle büyükanne tabağını masanın üstüne koyarkenki görüntüsü Niémans’ı duygulandırdı. </st><st c="8263">Bu tezatlığın içinde, gözlerinin dolmasına neden olan bir insani yıkım görüyordu.</st></p>
			<p><st c="8344">– Ev yapımı strudel! </st><st c="8366">diye bağırdı, o esnada Max herkese yeniden şarap servisi yapıyordu.</st></p>
			<p><st c="8433">Eğer bu bir cenaze nöbetiyse, kadının gerçekten tuhaf bir hali vardı... </st><st c="8506">Niémans zarif bir kazanın dibinde kayıyordu: Her yeri ısıtan, anormal derecede keyif veren bir kazanda kendini kontese daha yakın hissediyordu.</st></p>
			<p><st c="8649">Ama o anda, Udo burun üstü düşüverdi. </st><st c="8688">Max onu tutmak için yeterince hızlı davranmamıştı. </st><st c="8739">Yakışıklı vâris tabağının içine düştü, güzel saçları spätzle’ye ve münster sosuna bulanmıştı.</st></p>
			<p><st c="8832">Max ve Laura gülmeye çalıştılar, ama manzara içler acısıydı. </st><st c="8894">Niémans, Laura’nın gülmeyen ve çok büyük bir horgörüyle bu zavallı küçük aptalı seyreden Ivana’ya gözucuyla baktığını fark etti. </st></p>
			<p><st c="9023">Laura’nın yüzü değişti: Bedeni kasıldı, gözlerinde bir tiksinti ifadesi belirdi. </st><st c="9104">Bir anda polis, bu ifadede bir aristokratın halka, toplumun aşağı tabakalarına, onlara değer katacak ne bir atası ne de arması olan normal insanlara karşı duyduğu tiksintiyi suçüstü yakaladı.</st></p>
			<hr />
			<div>
				<div id="footnote-017">
					<p><span><a href="#footnote-017-backlink"><st c="9295">17</st></a></span><span><st c="9298">.</st></span><st c="9299"> Bir tür taze Alman makarnası. </st><st c="9330">(ç.n.)</st></p>
				</div>
				<div id="footnote-016">
					<p><span><a href="#footnote-016-backlink"><st c="9336">18</st></a></span><span><st c="9339">.</st></span><st c="9340"> Almanya’da eyalet meclisi. </st><st c="9368">(ç.n.)</st></p>
				</div>
			</div>
		</div>
<div id="charCountTotal" value="9374"></div></body>
</html>
