<?xml version="1.0" encoding="utf-8"?>
<html xmlns="http://www.w3.org/1999/xhtml">
  <head>
    <title>SON AV</title>
    <meta http-equiv="Content-Type" content="text/html; charset=utf-8" />
  

</head>
  <body id="x1-67" xml:lang="tr-TR">
		<div>
			<p id="_idParaDest-65"><st c="0">62</st></p>
			<p><st c="3">Niémans Kleinert’e bir göz attı. </st><st c="37">Otuz yıllık saha görevi ona ne bir tıbbi kavram ne de ilkyardım bilgisi kazandırmıştı. </st><st c="124">Alman’ın durumu hakkında en ufak bir fikri yoktu; belki iç kanama nedeniyle ölmek üzereydi, belki de sadece yüzünde yaralar vardı ve birkaç kaburgası kırılmıştı...</st></p>
			<p><st c="287">Kleinert’in silahını aldı ve onun eline yerleştirdi. </st><st c="341">Sembolik bir önlem: İt herifler onu bulmadan önce kendine gelmesi için dua etmekten başka çare yoktu. </st><st c="443">Ayrıca yırtıcı hayvanların onu bulmamasını umut etmek gerekiyordu, çünkü birkaç köknar dalından oluşan zayıf kamuflajı yırtıcı hayvanları kandırmak için yeterli değildi.</st></p>
			<p><st c="612">Şimdi meslektaşını korumak için burada mı kalmalıydı yoksa onları üzerine çekmek için ormana mı dalmalıydı, buna karar vermesi gerekiyordu. </st><st c="753">Kara Avcılar gerçekten bir insan avı başlatacak mıydı? </st><st c="808">Yoksa “kaza” süsü vererek sadece onları öldürmeye mi teşebbüs etmişlerdi?</st></p>
			<p><st c="881">Tabancasının mermi yatağını kontrol etti ve kulak kabarttı. </st><st c="942">Ormanın uğultusu arasından sanki çok büyük, çok derin bir sessizliğin yaklaştığını hissediyordu. </st><st c="1039">Arkasından, karşısından ya da herhangi bir yerden yaklaşan pirsch avcılarının sessizliği...</st></p>
			<p><st c="1130">Şansını tek başına deneyecekti, bu kesindi. </st><st c="1175">Her şeye rağmen, öncelikle onlar çok daha ilginç olan avla ilgileneceklerdi, hâlâ ayakta olan ve kendilerine direnç gösterebilecek bir avla. </st><st c="1316">Daha sonra ölmek üzere olan polisle ve kadınla ilgileneceklerdi, yakından avlanma yapan avcılar için onlar önemsiz, neredeyse kabul görmeyen avlardı.</st></p>
			<p><st c="1465">İçinden Kleinert’e elveda dedikten sonra ulu ağaçlardan oluşan ormana daldı. </st><st c="1543">Yoldan görünmez hale gelince, paltosunu ve ayakkabılarını çıkarıp bir kavak ağacının dibine gömdü. </st><st c="1642">Ardından gri, bol kesim gömleğini çıkardı ve toprağa sürttü, yeniden giydikten sonra yüzünü ve ensesini çamura buladı. </st><st c="1761">En sonunda, bütün bedensel izleri yok etmek için giysilerini bir çam dalıyla ovaladı. </st><st c="1847">Sıra silahlarını kontrol etmeye geldi: bir Glock 21, iki şarjör, yanından hiç ayırmadığı Opinel marka katlanabilir bıçak.</st></p>
			<p><st c="1968">Sıra büyükbabasının derslerini hatırlamaya gelmişti.</st></p>
			<p><st c="2021">Önce rüzgâr. </st><st c="2035">Çıplak, açık bir yolda rüzgârın yönünü bulmak için bir parmağı ıslatmak yeterliydi, ama dalların ve çalıların arasında en ufak bir hava esintisinin olmadığı sık ağaçlı ormanlarda, bu çok elverişli bir yöntem değildi.</st></p>
			<p><st c="2251">Niémans bir süpürgeotu demeti gördü ve pembe bir toz elde etmek için birkaç çiçek salkımını elinde ezdi ve yumruğunun içine hapsetti. </st><st c="2386">Eğer Kara Avcılar hakkındaki efsaneler doğruysa, bir insanın kokusunu hissedebiliyorlar ya da kırılan bir dalın çıtırtısını duyabiliyorlardı, bu durumda yapılması gereken ilk şey rüzgâra karşı yürümekti. </st><st c="2590">Avucundaki toz parçacıklarının bir kısmını havaya savurdu, rüzgârın yönünü tayin etti ve yürümeye başladı.</st></p>
			<p><st c="2696">Sonra gürültü. </st><st c="2712">En ölümcül hata koşmak ya da sürekli kıpırdanmaktı. </st><st c="2764">Eğer düşmandan kaçmak için en ufak bir şansın olmasını istiyorsan ortama nüfuz etmen, küçük bir dal parçasına, bir çalıya sürtünmeden, bir yaprağı hışırdatmadan onunla bütünleşmen gerekiyordu. </st><st c="2957">Büyükbabası ona ormanda yürümeyi de öğretmişti: Her adıma asla ayak parmaklarınla değil, ayak tabanının dış kenarıyla başlamalı, sonra yavaşça tabanını yere basmalıydın, bu şekilde altında çıtırdayacak, kırılacak, yuvarlanacak bir şey var mı, hissedebilirdin.</st></p>
			<p><st c="3216">Bu şekilde süpürgeotu tozunu havaya savurarak, nemli toprağın çoraplarından içeri nüfuz ettiğini hissederek ilerledi. </st><st c="3335">Tüm bu önlemler onu yeniden umutlandırdı: Belki her şeye rağmen, Ivana şebeke bağlantısı bulana kadar bu şekilde dayanabilirdi...</st></p>
			<p><st c="3464">Aklını meşgul eden başka bir şey daha vardı: Laura’nın elinde tüfekle burada, bu ormanda, herhangi bir yerde olduğuna neredeyse emindi. </st><st c="3601">Bir ya da birkaç Kara Avcı’yı öldürmeye karar vermişti, ama öfkesi onu kör etmişti. </st><st c="3685">Niémans’a göre silah bakımından daha iyiydi, ama ofiste ve sosyetik av partilerinde geçirdiği saatler onu uyuşturmuş, Sonderkommandolara oranla onu paslandırmış olmalıydı. </st><st c="3857">Karşısındaki, ormanla tamamen bütünleşen adamlarla hiç ilgisi yoktu.</st></p>
			<p><st c="3925">Sadece bu katillerle savaşmayı değil Laura’nın hayatını da kurtarmayı –ne olursa olsun bu önemliydi– kafasına koydu. </st><st c="4043">Şimdilik, birkaç metre ilerlemişti. </st><st c="4079">Nereye gittiğini tam olarak bilmiyordu...</st></p>
			<p><st c="4120">Katiller onlara avans vermişti, bu kesindi. </st><st c="4165">Sülünleri ya da tavşanları saldıklarında, onlara istedikleri gibi davranmalarına izin verirlerdi, amaç eşit bir mücadele olduğu izlenimi yaratmaktı. </st><st c="4314">Bu düşmanların da pirsch kurallarına uyacağını ve her birinin yalnız avlanacağını umut ediyordu.</st></p>
			<p><st c="4410">En önemli zafiyeti mesafeydi. </st><st c="4441">Eğer bu caniler gerçekten deneyimli atıcılarsa, onu nereden geldiğini göremeyeceği özel bir mermiyle yüz metreden daha uzak bir mesafeden vurabilirlerdi. </st><st c="4595">O, Glock’u ve bıçağıyla, sadece 30-40 metre mesafeden harekete geçebilir ya da gırtlak gırtlağa dövüşebilirdi. </st><st c="4706">Olanaksız bir iş: Yakından avlanma uzmanı birine nasıl yaklaşacaktı?</st></p>
			<p><st c="4774">Rüzgâr durağandı ve Niémans, bir kaplumbağa hızıyla hâlâ yürüyordu. </st><st c="4843">Ne nereye gittiğini ne de nerede olduğunu biliyordu. </st><st c="4896">Karşısında, araziyi ezbere bilen, savaşmaya alışkın adamlar vardı. </st><st c="4963">Şu ana odaklanmak için bu tür olumsuz düşünceleri aklından çıkardı: Gürültü çıkarmadan yürüyecek, görünmez olacak, süpürgeotu tozunu havaya püskürtecekti...</st></p>
			<p><st c="5119">Birden bir kuzgun sürüsü güneşe doğru kanat çırptı. </st><st c="5172">Refleks olarak, ama ani en ufak bir hareket yapmadan, Niémans o yöne doğru baktı. </st><st c="5254">Orada, yüz metre ötede bir avcı vardı. </st><st c="5293">Her koşula alışık, ama kuşların havalanmasını engelleyemeyen bir cani. </st><st c="5364">Bu gökyüzünden gönderilmiş gerçek bir mucizeydi.</st></p>
			<p><st c="5412">Niémans bir meşe ağacının dibine, iç içe geçmiş sarmaşıklar ile böğürtlenlerin arkasına gizlendi: Onu görmesi imkânsızdı. </st><st c="5535">Ayrıca gömleği ile pantolonu arasındaki ton farkı onun lehineydi. </st><st c="5601">İnsanı aldatan onun bu ortama uygun pozisyonuydu. </st><st c="5651">Bir çalılığın içindeki birbirinden farklı iki lekeydi.</st></p>
			<p><st c="5705">Çamur maskesinin altında terlerken düşmanını dikkatle inceledi.</st></p>
			<p><st c="5769">Adam kurt rengiydi. </st><st c="5790">Gri ve üniformalı.</st></p>
			<p><st c="5808">Eski bir yün ceket (yün dalların arasından geçerken neredeyse hiç gürültü çıkarmazdı, nefes alırdı, her teması soğururdu), yüzünü gölgeleyen bir kasket, ellerini saklayan parmakları açık eldivenler. </st><st c="6008">Daha garibi, adam bir Lederhosen, eski askerler gibi geyik derisinden yapılmış ve asla yıkanmayan kısa bir pantolon giymişti ve gri çorapları ve siyah kısa botlarıyla tek başına dikiliyordu. </st><st c="6199">Aslında, donanım kusursuzdu, son derece hafif ve esnekti, ortamla bütünleşmeye ve gizlenmeye uygundu. </st><st c="6301">Bu folklorik görüntü kısa bir ceket ve pelerin tarzı bir yağmurlukla, demiryolcu gözlükleri ve çaprazlanmış el bombalarıyla tamamlanıyordu. </st><st c="6441">Şimdi savaş, pirsch, sessizce avlanma zamanıydı...</st></p>
			<p><st c="6491">Adam kuşların havalanmasıyla şaşırmış, ama kendini ele vermemişti. </st><st c="6559">Bir heykelden daha hareketsizdi, ormanın doğal ahengine kavuşmasını bekliyordu. </st><st c="6639">Ama kesin olan bir şey vardı: Niémans’ı fark etmemişti. </st><st c="6695">Bu önemli bir avantajdı, özellikle de ona doğru yaklaşırken.</st></p>
			<p><st c="6755">Pirsch avcısı kuş cıvıltılarının, vızıldayan böceklerle dolu güneş ışınlarının, görünmez yaratıkların çıtırtıları arasında sessizce yürüdü. </st><st c="6896">O kadar ağır ilerliyordu ki onun hareket ettiğinden emin olmak imkânsızdı; diğerleri arasında organik bir unsurdu, çevre huzursuz olmadan yer değiştirebilen küçük bir ağaç kabuğuydu.</st></p>
			<p><st c="7078">Altmış metre.</st></p>
			<p><st c="7092">Niémans nefes almıyordu. </st><st c="7118">O artık gri bir leke, hareket eden bir gölge, insan özelliğini ele vermeyen belirsiz bir şekildi. </st><st c="7216">Tek kaygısı gözlüğüydü. </st><st c="7240">Onu takmak zorundaydı, aksi takdirde işerken idrarından daha uzağı göremezdi. </st><st c="7318">Ama camların güneş ışığını yansıtmasından korkuyordu.</st></p>
			<p><st c="7371">Otuz metre.</st></p>
			<p><st c="7383">Sıkılı bir yumruk gibi hâlâ nefesini tutuyordu, Niémans ellerini yavaşça, çok yavaşça arkasına götürdü. </st><st c="7488">Sağ eliyle, kemerine yerleştirdiği Opinel’i aldı. </st><st c="7538">Sol eliyle, bıçağı ahşap kınından çıkardı.</st></p>
			<p><st c="7580">Yirmi metre.</st></p>
			<p><st c="7593">Pirsch avcısı yavaş adımlarla yaklaşmaya devam ediyordu. </st><st c="7651">Öte tarafta Niémans kök salmıştı. </st><st c="7685">Sarmaşığın yaprakları suratını yalıyordu. </st><st c="7727">Sinekler yüzünün etrafında dans ediyordu. </st><st c="7769">Sağ elinin parmakları, hâlâ arkasında olan bıçağın sapını sımsıkı tutuyordu.</st></p>
			<p><st c="7845">On metre.</st></p>
			<p><st c="7855">Kasketin gölgesinde, aralık dudaklarının arasından çıkardığı diliyle sürekli olarak burun deliklerini ıslatan, tam seçilemeyen bir yüz. </st><st c="7992">İnanılmazdı: Tam olarak bir geyiğin ya da bir karacanın yaptığı şeyin aynısını yapıyordu, nemli burun delikleri havayı daha iyi koklamayı sağlardı.</st></p>
			<p><st c="8139">Beş metre.</st></p>
			<p><st c="8150">Adam hâlâ onu görmemişti, yapraklı dalların, ağaç kabuklarının, böceklerin arasına katılmıştı.</st></p>
			<p><st c="8245">Üç metre.</st></p>
			<p><st c="8255">Niémans bir sıçrayışta düşmanın üzerine atladı. </st><st c="8304">Bıçak şefkatle göğüs kemiğinin üstüne, iki köprücükkemiğini arasına girdi, trakea arterini parçaladı. </st><st c="8406">Böyle bir yara ani bir ölüme neden olur ve kurbanın tüm bağırma yetisini yok ederdi.</st></p>
			<p><st c="8490">Hemen ardından, Niémans yeniden meşe ağacının dibindeki pozisyonu almıştı. </st><st c="8566">Adam elini yarasının üstüne götürmek istedi, ama namlusunu arkada, yukarı doğru tuttuğu tüfeğinin kayışı buna engel oldu. </st><st c="8688">Soğukkanlılığını yitiren adam dizlerinin üstüne düştü, gırtlağı açılmıştı, kolları sallanıyordu, yüzünde donmuş, esrik bir ifade vardı.</st></p>
			<p><st c="8823">Ormanın umurunda bile olmamıştı. </st><st c="8857">Ancak yapraklar hışırdamış, dallar titremişti. </st><st c="8904">Avcı bu acı karşısında pes etmiş gibiydi.</st></p>
			<p><st c="8945">Ölü yapraklardan bir halının üstüne yığılırken, Niémans çok güçlü nefes almamaya çalışarak –harekete geçtiğinde ciğerlerini özgür bırakmıştı ve nefesi kesik kesik ve hızlıydı–, yuvalarından fırlamış gözlerle hâlâ ona bakıyordu. </st></p>
			<p><st c="9174">Birkaç dakikanın sonunda, polis gizlendiği yerden çıktı ve kurbana yaklaştı; ölmüştü, şüpheye mahal yoktu. </st><st c="9281">Çevresine bakındı. </st><st c="9300">Kimse gelmiyordu, etrafta insana varlığına dair en ufak bir belirti yoktu.</st></p>
			<p><st c="9374">Niémans, bir dizi yerde, ölünün tüfeğini alırken ensesine dayanan soğuk namluyu hissetti.</st></p>
			<p><st c="9464">– Kımıldarsan ölürsün.</st></p>
			<p><st c="9487">Bu pes sesi hemen tanıdı ve başından sonuna kadar gerçekten hiçbir şey anlamamış olduğunu düşündü.</st></p>
		</div>
<div id="charCountTotal" value="9586"></div></body>
</html>
