<?xml version="1.0" encoding="utf-8"?>
<html xmlns="http://www.w3.org/1999/xhtml">
  <head>
    <title>SON AV</title>
    <meta http-equiv="Content-Type" content="text/html; charset=utf-8" />
  

</head>
  <body id="x1-57" xml:lang="tr-TR">
		<div>
			<p id="_idParaDest-55"><st c="0">53</st></p>
			<p><st c="3">Niémans çakıllı avluda frene asıldı ve bloke olan bütün tekerlekler nedeniyle araba birkaç metre kaydı. </st><st c="108">Cam Villa gecenin içinde, kadife yataktaki bir elmas gibi parlıyordu. </st><st c="178">Hatları, köşeleri, yüzeylerinin değişmezlikleriyle doğadaki gece dalgalanmalarına –otların esnek dalgalanmaları, siyah köknarların ağır salınımları, bulutların gösterişli resmi geçitleri– karşı koyuyordu.</st></p>
			<p><st c="382">Ama Niémans’ta şair mizacı yoktu. </st><st c="417">Kafası patlamaya hazır bir bomba gibiydi. </st><st c="459">Küçük Slav ona öğrendiklerini anlatınca, “Onu öldüreceğim” diye bağırarak birden kapıya doğru koşmuştu.</st></p>
			<p><st c="562">Bu laf olsun diye söylenmiş bir sözdü, ama yine de... </st><st c="617">Volvo’sunun direksiyonuna geçmiş ve Laura’nın malikânesine kadar ayağını gazdan çekmemişti.</st></p>
			<p><st c="708">Artık bu onun ile Laura arasındaydı.</st></p>
			<p><st c="745">Çok diri olmayan bir polis ile yalancılar kraliçesi arasındaki teke tek bir mücadeleydi.</st></p>
			<p><st c="834">Laura’nın arabası buradaydı. </st><st c="864">Onu korumakla görevli polisler avlunun bir köşesinde dikiliyordu. </st><st c="930">Onları eliyle belli belirsiz selamladı ve basamakları çıktı.</st></p>
			<p><st c="990">Saat 23’e yaklaşıyordu ve evdeki her şey uyuyor gibiydi. </st><st c="1048">Kapıyı çalacağı sırada fikir değiştirip kapı kolunu yokladı. </st><st c="1109">Açıktı. </st><st c="1117">İçeri süzüldü ve bir an hizmetçiler bir yerlerde olabilir mi diye düşündü. </st><st c="1192">Hayır. </st><st c="1199">Saat çok geçti ve burada hiçbir zaman çok fazla hizmetçi görmemişti.</st></p>
			<p><st c="1267">Işıldayan büyük pencereler. </st><st c="1296">Metal parlaklığında mobilyalar. </st><st c="1328">Gümüş sessizliği. </st><st c="1346">Niémans hiç ışık yakmadan ilerledi. </st><st c="1382">Şömine de suskundu. </st><st c="1402">Sönmüş ocaklığı, neredeyse bakımsız bir mezar kadar mutlu kara bir ağzı andırıyordu.</st></p>
			<p><st c="1486">Niémans merdivene doğru yöneldiği sırada karanlığın içinde cılız pembemsi bir ışık parladı. </st><st c="1579">Bir sigara. </st><st c="1591">Bir an, çıtırdayan kâğıdın sesini duyduğunu sandı. </st><st c="1642">Kontes, 30’lu yıllardaki gibi duman kıvrımlarının içine gizlenmiş, “vintage” kanepesinde oturuyordu.</st></p>
			<p><st c="1742">Niémans selamsız sabahsız söze girdi:</st></p>
			<p><st c="1780">– Bunu bana ne zaman söylemeyi düşünüyordunuz?</st></p>
			<p><st c="1827">Laura cevap vermedi. </st><st c="1849">Gördüğü kadarıyla üzerinde bir jean pantolon ile gece renklerinde kalın bir kazak vardı. </st><st c="1938">Son derece kayıtsız bir tavırla bir kolunu koltuğun arkalığına uzatmıştı.</st></p>
			<p><st c="2011">– Jürgen ile siz abi kardeş değilsiniz.</st></p>
			<p><st c="2051">– Bu neyi değiştirir? </st><st c="2074">diye, dumanı üfleyerek mırıldandı. </st><st c="2109">Size ikiz gibi olduğumuzu söyledim ve...</st></p>
			<p><st c="2149">– Aptalca davranmayı bırakın! </st><st c="2180">diye patladı Niémans. </st><st c="2202">Kahretsin, ikinizden biri evlat edinilmiş!</st></p>
			<p><st c="2244">Laura ona dikkatle baktı. </st><st c="2271">Neredeyse yaşla dolu gibi görünen ıslak gözleri sanki iki küçük siyah mürekkep damlası gibi karanlığı yansıtıyordu.</st></p>
			<p><st c="2386">– Annem çocuk sahibi olmayı başaramıyordu, diye sakin bir sesle açıklamaya başladı. </st><st c="2471">Babam gizlice evlat edinmeye karar verdi. </st><st c="2513">İmparatorluğun bize ait olan hissesini kuzenlerimize bırakmamız söz konusu olamazdı.</st></p>
			<p><st c="2597">– Jürgen miydi?</st></p>
			<p><st c="2613">Laura bir önceki sigarayla yeni bir tane yaktı. </st><st c="2662">İşte o zaman, Niémans onun titrediğini gördü. </st><st c="2708">Karşı konulamaz kadın tavırları artık yoktu.</st></p>
			<p><st c="2752">– Peki, siz? </st><st c="2766">diye sert bir şekilde sordu.</st></p>
			<p><st c="2794">– Ben mi?</st></p>
			<p><st c="2804">Laura ayağa kalktı ve onunla koltuğun arasından geçerek yerden tavana kadar uzanan pencereye kadar yürüdü. </st><st c="2912">Yuvarlak kalçalar, iri memeler, kilolu bir beden, bu ona göre değildi. </st><st c="2983">Laura bu tarz çekiciliğe sahip bir kadın değildi. </st><st c="3033">Bir zıpkın kadar inceydi, geniş camda bir Endonezya kuklası gibi görünüyordu.</st></p>
			<p><st c="3110">– Ben sonra doğdum. </st><st c="3131">Küçük oğlan çocuğu evlat edinilmişti, annem hemen hamile kaldı. </st><st c="3195">Klasik durum.</st></p>
			<p><st c="3208">Tütünün kokusu Niémans’a Ivana’yı hatırlattı. </st><st c="3255">Yanında olmasını çok isterdi. </st><st c="3285">Onu, Niémans’ı, karşısında donup kaldığı bu güzel yaratıktan koruması için.</st></p>
			<p><st c="3360">– Jürgen evlatlık olduğunu biliyor muydu?</st></p>
			<p><st c="3402">– Asla bilmedi.</st></p>
			<p><st c="3418">– Nerede doğmuştu?</st></p>
			<p><st c="3437">Laura ona sırtını döndü ve gizli ışıklandırmayla aydınlatılan bahçeye baktı. </st><st c="3515">Bulunduğu yerden, Niémans deniz dibindeymiş gibi dalgalanan bu karmaşık manzaranın algıladığından daha fazlası olduğunu anlıyordu.</st></p>
			<p><st c="3645">– Doğu Almanya, sanırım. </st><st c="3671">Ailem bana gerçeği, yeniyetmelik dönemimde söyledi. </st><st c="3723">Fazla ayrıntıya girmediler. </st><st c="3751">Zaten beni de ilgilendirmiyordu. </st><st c="3784">Benim için Jürgen, benim kardeşimdi. </st><st c="3821">Benim ikizim. </st><st c="3835">Kardeşlik ne kan ne de DNA olayıdır.</st></p>
			<p><st c="3871">– Neden hiçbir şey söylenmedi?</st></p>
			<p><st c="3902">Laura bir anda döndü. </st><st c="3925">Saçları cama bir kırbaç gibi çarptı ve bukleleri cam parçalarıyla doluymuş gibi kristalimsi bir ses çıktı.</st></p>
			<p><st c="4031">– Babamın ölümünden sonra, yaşımıza rağmen, tecrübesizliğimize rağmen grup içinde meşruiyetimizi kanıtlamak için mücadele ettik. </st><st c="4161">Eğer bu evlatlık meselesi ortaya çıkmış olsaydı, bu tartışma konusu olacaktı. </st><st c="4239">Bugün VG’nin başında yalnızım ve bütün işleri dengelemem gerekiyor. </st><st c="4307">Sorun değil.</st></p>
			<p><st c="4319">Laura bulunduğu yerden ayrıldı ve bir pencereden diğerine geçmek için karanlığın içinde birkaç adım attı. </st><st c="4426">Akvaryumunda bir denizkızı.</st></p>
			<p><st c="4453">– Ayrıca, diye devam etti, bir anda ses tonu değişmişti, bunun cinayetlerle olan bağlantısını anlamıyorum.</st></p>
			<p><st c="4560">– Peki, Max?</st></p>
			<p><st c="4573">– Max, ne?</st></p>
			<p><st c="4584">– O da evlatlık mı?</st></p>
			<p><st c="4604">– Ama... </st><st c="4614">hayır. </st><st c="4621">Siz neyin peşindesiniz?</st></p>
			<p><st c="4644">– Kontrol edeceğiz, dedi, her yeri mühürleyecek bir polisin ses tonuyla. </st><st c="4718">Eğer o da bir Geyersberg değilse, elimizde bir cinayet nedeni olacak.</st></p>
			<p><st c="4787">Laura gerçekten şaşırmış gibiydi, ama kısa bir süre sonra da gerçekten öfkelenmişti. </st><st c="4873">Gözleri yeniden doğal duygusuzluğuna kavuşmuştu. </st><st c="4922">Mürekkep damlaları göle dönüşmüştü.</st></p>
			<p><st c="4957">– Kan, diye devam etti Niémans. </st><st c="4990">Biri, her kuşakta, grup vârisinin gerçek bir Geyersberg olmasını sağlamak için Geyersberglerin kanını arılaştırmak istiyor olabilir...</st></p>
			<p><st c="5124">– Her kuşakta mı? </st><st c="5143">Siz neden söz ediyorsunuz?</st></p>
			<p><st c="5169">– 20. </st><st c="5176">yüzyıl boyunca ortadan yok olan vârislerden...</st></p>
			<p><st c="5222">Laura yeniden Niémans’a doğru yürüdü ve aile tablolarının önünde durduğu sıradaki tavrın aynısını takınarak kollarını göğsünün üzerinde çaprazladı. </st><st c="5371">Bu haliyle bir tür karikatüre dönüşüyordu.</st></p>
			<p><st c="5413">– Çünkü onların da evlat edinildiklerini düşünüyorsunuz, değil mi? </st><st c="5481">diye sordu alaycı bir ses tonuyla. </st><st c="5516">Soruşturmanızın sonucu bu mu? </st><st c="5546">Sizin gibi polislerle, suçlular rahatça uyuyabilir.</st></p>
			<p><st c="5597">Alaycı tavrının içi koftu. </st><st c="5625">Niémans’la alay ediyordu ama sesi korkusunu, sıkıntısını ele veriyordu. </st><st c="5697">Belki de bu aptal Fransız sonunda Geyersberglerin sırrını keşfedecekti...</st></p>
			<p><st c="5770">– Buraya geldiğinizden beri, diye devam etti, somut tek bir kanıt bile bulamadınız. </st><st c="5855">Söylentilere ve kıyıda köşede kalmış efsanelere, yüzyıllardan beri halkımızı kör eden bütün bu inançlara kafa yormayı tercih ettiniz!</st></p>
			<p><st c="5988">Bu kez Niémans ona doğru birkaç adım attı.</st></p>
			<p><st c="6031">– Sizin bahsettiğiniz bu efsaneler, katil ya da katilerin ilham kaynağını oluşturuyor. </st><st c="6119">Ama ben de sizinle aynı fikirdeyim, katil ya da katillerin tamamen objektif bir sebebi var.</st></p>
			<p><st c="6210">– Ne gibi bir sebep?</st></p>
			<p><st c="6231">– Uzun zamandan beri Geyersberglerin doğurganlık sorunu var. </st><st c="6293">Her kuşak çocuklar evlat edindi ve adamlar, Kara Avcılar, ürememeleri için onları öldürmekle görevlendirildi.</st></p>
			<p><st c="6402">– Evimden def olun ve bana söyleyecek daha ciddi bir şeyiniz olduğunda gelin.</st></p>
			<p><st c="6480">Tam tersine, Niémans biraz daha yaklaştı.</st></p>
			<p><st c="6522">– Somut bir şey mi istiyorsunuz? </st><st c="6556">Az önce Philipp Schüller’i laboratuvarında bulduk. </st><st c="6607">Öldürülmüş. </st><st c="6619">Karyotipleriniz arasındaki farkı keşfetmiş ve bana haber vermek istiyordu.</st></p>
			<p><st c="6693">– Schüller? </st><st c="6706">diye, ruhsuz bir sesle tekrarladı.</st></p>
			<p><st c="6740">Yüzü bir anda korku dolu, neredeyse gizemli bir ifadeye büründü.</st></p>
			<p><st c="6805">– Şimdi bütün gerçeği bilmek istiyorum. </st><st c="6846">Zaman daralıyor...</st></p>
			<p><st c="6864">Laura geri çekildi, sırtı cama dayanmıştı. </st><st c="6908">Arkasında orman, ağaçlar toprak rengi kabuklarından kurtulmak için eğilip bükülüyormuş gibi sanki kıpırdanıp duruyordu.</st></p>
			<p><st c="7027">– Bir şey bilmiyorum, diye fısıldadı.</st></p>
			<p><st c="7065">Niémans bir adım daha yaklaştı. </st><st c="7098">Farkında olmadan, her an bir mayına basmaya hazır bir asker gibi onun parfümünü solumayı bekliyordu.</st></p>
			<p><st c="7198">Ama hiçbir koku almadı ya da çok daha özel bir kokuyu, gözyaşlarıyla ıslanmış teninin kokusunu duydu. </st><st c="7301">Bir yastık kılıfı üzerindeki gözyaşları kadar gizli, utanç verici bir histi.</st></p>
			<p><st c="7377">– Bu konudan kimin haberi var? </st><st c="7409">Jürgen’in evlatlık olduğunu kim biliyor?</st></p>
			<p><st c="7449">Laura bağırarak onun üzerine saldırdı:</st></p>
			<p><st c="7488">– SİZE HİÇBİR ŞEY BİLMEDİĞİMİ SÖYLÜYORUM!</st></p>
			<p><st c="7530">Bu şiddetli tepki karşısında şaşıran Niémans geri çekildi, ama kontes ona sarıldı. </st><st c="7614">Bu kez Niémans’ın sırtı cama yapıştı, kadın kollarının arasındaydı.</st></p>
			<p><st c="7681">Teselli edecek bir söz bulmak için kafa patlatırken –polis saldırganlığının cesareti yok olmuştu– kadın doğruldu ve onu daha iyi görmek için geri çekildi.</st></p>
			<p><st c="7836">Bütün çocukluğu Sergio Leone’nin kovboy filmlerini seyretmekle geçmişti, kendi şiddet dolu hayatına rağmen (sekiz caniyi öldürmüştü), hiçbir zaman düello heyecanı, beklemek ile gerilim, yaşam ile ölüm arasına sıkışmış o saniyeleri yaşamamıştı.</st></p>
			<p><st c="8080">Laura’nın karşısında, sonunda bu baş dönmesi hissini yaşayacağından emindi. </st></p>
			<p><st c="8157">Silahını ilk kim çekecekti?</st></p>
			<p><st c="8184">Laura’nın ılık, tatlı ve teslimiyetçi dudakları ona cevap verdi.</st></p>
			<p><st c="8249">Bir kovboy filminde, çoktan tahtalı köyü boylamıştı. </st></p>
		</div>
<div id="charCountTotal" value="8303"></div></body>
</html>
