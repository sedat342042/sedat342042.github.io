<?xml version="1.0" encoding="utf-8"?>
<html xmlns="http://www.w3.org/1999/xhtml">
  <head>
    <title>SON AV</title>
    <meta http-equiv="Content-Type" content="text/html; charset=utf-8" />
  

</head>
  <body id="x1-24" xml:lang="tr-TR">
		<div>
			<p id="_idParaDest-22"><st c="0">21</st></p>
			<p><st c="3">– Ad, soyadı, adres.</st></p>
			<p><st c="24">Niémans son derece tatsız bir ruh hali içindeydi. </st><st c="75">Nefret etmekten başka bir şey yapmamış bir şüphelinin Kleinert’in ofisindeki sorgusuna katılıyordu ve Ivana’dan hiç haber yoktu. </st><st c="204">Sadece ortadan kaybolmuştu. </st><st c="232">Hem de onun arabasıyla!</st></p>
			<p><st c="255">Lakabı “İsveç tuğlası” olan ünlü Volvo 240 Break’i kimse tarafından bir “koleksiyon arabası” olarak kabul edilmeyecekti, ama o arabasını öyle görüyordu.</st></p>
			<p><st c="408">Ivana için bir saniye bile üzülmemişti. </st><st c="449">Öncelikle ona not bırakmıştı. </st><st c="479">Evden kaçan bir kızın bıraktığı kahrolası bir not. </st><st c="530">Ayrıca, kötü kalpli koca kurdun ormanında tek başına dolaşabilecek kadar büyük bir kızdı.</st></p>
			<p><st c="619">Ama arabası... </st><st c="635">Kibar ama kalın hatlarıyla, çubuklu radyatör ızgarasıyla, kare biçimindeki kıçıyla bir sabit fikir gibiydi. </st><st c="743">20. </st><st c="747">yüzyılın sonuna kadar revaçta olmuş ve bugün de hâlâ bir çiftliğin arka avlusunda bulunan ve hayvan taşımada kullanılan son derece sağlam bir arabaydı. </st><st c="899">Onun arabası modelin üst versiyonuydu: 155 beygirgücündeydi, ön konsol ahşaptı ve deri kaplama koltuklarıyla son derece zarifti... </st><st c="1030">Twingo ve Autolib’den</st><span><span id="footnote-020-backlink"><a href="#footnote-020"><st c="1051">21</st></a></span></span><st c="1054"> başka bir şey kullanmamış olan velet şimdi oyuncağının direksiyonundaydı.</st></p>
			<p><st c="1128">Niémans karanlık düşüncelerden kurtuldu ve yeniden şimdiki ana döndü.</st></p>
			<p><st c="1198">Thomas Krauss kimlik beyanında bulunmuştu, ama dinlememişti. </st><st c="1260">Tek bir iyi haber vardı: Şüpheli Alsace kökenli olduğu için, sorgusunu Fransızca olarak yapabileceklerdi. </st><st c="1366">Zaten söylediklerinin içi boştu, bir de çeviriyle zaman kaybetmeye gerek yoktu.</st></p>
			<p><st c="1445">– Adım Pierre Niémans, diye o da kendini tanıttı. </st><st c="1496">Fransız emniyet teşkilatında amirim. </st><st c="1533">Ve bu da, Alman meslektaşım Fabian Kleinert, Baden-Württemberg Landeskriminalamt’ta Polizeioberkommissar.</st></p>
			<p><st c="1638">Kleinert masasının arkasında, şüphelinin tam karşında yer alan şef −ya da büyükbaba− koltuğunu Niémans’a bırakmış ve masanın sağ tarafına yerleşmişti, sıradan bir zabıt kâtibi gibi bilgisayarına sorgu kaydı yapıyordu. </st><st c="1857">Aralarındaki küçük bir kameranın kırmızı ışığı kendini ihbar etmiş katilin üstünde yanıp sönüyordu.</st></p>
			<p><st c="1956">– Senin resmi itirafını almak için buradayız, diye devam etti Niémans.</st></p>
			<p><st c="2027">Thomas Krauss karanlık gözlerle onlara bakıyordu, kelepçeli elleri dizlerinin üstündeydi. </st><st c="2118">En azından tipinin, üstlendiği role uygun olduğu söylenebilirdi. </st><st c="2183">Saçları kirpi gibiydi, tıraş olmamıştı, zayıflıktan kadidi çıkmıştı, yıpranmış yüz hatlarıyla 19. </st><st c="2281">yüzyılın lanetli şairlerine benziyordu: 40 yaşından önce frengiden ya da aşırı apsent içmekten ölen değeri anlaşılmamış bir deha örneği.</st></p>
			<p><st c="2417">Bir başka açıdan, bir hayvana ya da daha ziyade efsanelerdeki yaratıklara benziyordu, sert kıllı ve çatal ayaklı bir faunus. </st><st c="2543">Kafasının üstünde iki boynuz gibi dimdik duran saçlarıyla modern dünyada yolunu kaybetmiş, Yunan mitolojisinin bir satiri.</st></p>
			<p><st c="2665">Niémans fanatiklere karşı hep ikircikli bir his beslemişti: Onlardan korkmuyordu, onlara acıyordu. </st><st c="2765">Paramparça olmalarına neden olan ve ölene kadar gözlerini kör eden asla geçekleşmeyecek bir düşe, bir takıntıya kendilerini kaptırmış akıl hastası kurbanlardı.</st></p>
			<p><st c="2924">– Sen bize küçük hikâyeni anlatacaksın, diye devam etti Niémans, ifaden yazıya dökülecek, sen imzalayacaksın ve hepimiz evimize döneceğiz. </st><st c="3064">Sen Colmar’da hâkimin karşısına çıkacaksın ve yirmi yıl delikte kalacaksın.</st></p>
			<p><st c="3139">Niémans’ın sakin ses tonu şüpheliyi afallatmışa benziyordu. </st><st c="3200">Kuşkusuz Niémans’ın istediği de buydu, bu ses tonu onu harekete geçirmek içindi, bir trajedi yaratmak içindi, aynı zamanda da onu korkutmak içindi. </st><st c="3348">Ve işte, onun açıklamalarına kuşkuyla yaklaşan iki polisin karşısındaydı.</st></p>
			<p><st c="3421">– Bunu yapan benim, diye mırıldandı.</st></p>
			<p><st c="3458">– Ne? </st><st c="3465">diye sordu Niémans, masanın üstüne eğilerek. </st><st c="3510">Hiçbir şey duymadım.</st></p>
			<p><st c="3530">– Bunu yapan benim. </st><st c="3551">Onu öldürdüm.</st></p>
			<p><st c="3564">Polis başını hafifçe sallayarak onu onayladı sonra Kleinert’e işaret etti. </st><st c="3640">Festival başlıyordu. </st><st c="3661">Dekor da son derece elverişliydi: Parıltısız, sıkışık, son derece düzenli, kolayca yıkanabilir malzemelerden oluşturulmuş bir ofis.</st></p>
			<p><st c="3792">– Nasıl yaptın?</st></p>
			<p><st c="3808">– Onu ormanda hiç beklemediği bir anda yakaladım.</st></p>
			<p><st c="3858">– Dur biraz. </st><st c="3872">Saat kaçtı?</st></p>
			<p><st c="3883">Krauss boynunu yarım fermuarlı kazağının içinde dikleştirdi.</st></p>
			<p><st c="3944">– Bilmiyorum. </st><st c="3959">Saat 23 olmalı.</st></p>
			<p><st c="3974">– O halde hava kararmıştı, değil mi?</st></p>
			<p><st c="4011">– Saat 23’tü, diye yineledi Krauss, karşısında bir aptal varmış gibi.</st></p>
			<p><st c="4081">– Yaya mıydı yoksa atlı mı?</st></p>
			<p><st c="4109">– Yaya, diye homurdandı.</st></p>
			<p><st c="4134">– Nasıl giyinmişti?</st></p>
			<p><st c="4154">Cevap vermedi.</st></p>
			<p><st c="4169">– Nasıl giyinmişti? </st><st c="4190">diye, soruyu tekrarladı Niémans. </st><st c="4223">Şehir kıyafeti? </st><st c="4239">Sürek avı kılığı? </st><st c="4257">Kamuflaj giysisi?</st></p>
			<p><st c="4274"> Şüpheli kafasını kaldırdı ve gözbebekleri pencereden içeri süzülen güneş ışığını yakaladı. </st><st c="4366">İtiraflar için güzel bir gün.</st></p>
			<p><st c="4395">– Sürek avı kıyafeti, diye ağzından kaçırdı.</st></p>
			<p><st c="4440">– Ne renk?</st></p>
			<p><st c="4451">– Kırmızı.</st></p>
			<p><st c="4462">Krauss dudaklarını ısırdı, çok çabuk cevap vermişti. </st><st c="4516">Aslında, hafta sonu sürek avı kıyafetinin ceketleri siyahtı.</st></p>
			<p><st c="4576">– Demek kont, ormanın ortasında, sürek avı kılığıyla yaya olarak geziniyordu.</st></p>
			<p><st c="4654">– Öyle.</st></p>
			<p><st c="4662">– Yoksa atını mı kaybetmişti?</st></p>
			<p><st c="4692">Sözcükler tüm tuhaflıklarıyla odada yankılanıyordu.</st></p>
			<p><st c="4744">– Bilmiyorum, diye inatçı bir ses tonuyla cevapladı. </st><st c="4798">Ve umurumda da değil. </st><st c="4820">Belki yer saptamaları yapıyordu... </st><st c="4855">Ertesi günkü kurbanını tuzağa düşürmeye elverişli yerler arıyordu... </st></p>
			<p><st c="4924">Niémans, bu açıklama kabul edilebilirmiş gibi kafasını salladı.</st></p>
			<p><st c="4987">– Onu takip mi ediyordun?</st></p>
			<p><st c="5013">– Hayır.</st></p>
			<p><st c="5022">– O halde gecenin bir yarısı sen ormanda ne halt ediyordun?</st></p>
			<p><st c="5082">– Sürek avını engellemek istiyordum.</st></p>
			<p><st c="5119">– Tek başına mı?</st></p>
			<p><st c="5136">– Eğer inancın varsa, dağları bile yerinden oynatırsın.</st></p>
			<p><st c="5192">Niémans gülmekte bir sakınca görmedi, dostça, neredeyse içten bir gülmeydi.</st></p>
			<p><st c="5268">Polis birden başka bir soruya geçmek için tavır değiştirdi:</st></p>
			<p><st c="5328">– Onu nasıl öldürdün?</st></p>
			<p><st c="5350">– Boğazını kestim, diye son derece rahat bir şekilde cevapladı beriki. </st><st c="5422">(Sonunda meselenin can alıcı kısmına, yani basın tarafından ifşa edilen şeyleri ele alıyorlardı.)</st></p>
			<p><st c="5519">– Sonra?</st></p>
			<p><st c="5528">– Kafasını kestim ve iç organlarını çıkardım.</st></p>
			<p><st c="5574">– Bunu yapacak aletlerin var mıydı?</st></p>
			<p><st c="5610">Kısa bir tereddütten sonra cevapladı:</st></p>
			<p><st c="5648">– Bıçaklar ve bir maçeta, evet.</st></p>
			<p><st c="5680">– Onları nereden buldun?</st></p>
			<p><st c="5705">Krauss geriye doğru çekildi ve bir anda güneş ışınlarından kurtuldu. </st><st c="5775">Gölgede, gözlerinde titrek bir pırıltı belirdi.</st></p>
			<p><st c="5822">– Savaş ganimetleri.</st></p>
			<p><st c="5843">Niémans bu palavraya karşılık vermedi.</st></p>
			<p><st c="5882">– Kafa kesme. </st><st c="5897">Nasıl yapılacağını biliyor muydun?</st></p>
			<p><st c="5931">Krauss cevap vermek için ağzını açtı sonra vazgeçti. </st><st c="5985">Niémans, adamın dudaklarının kenarlarındaki tükürüğü fark etti. </st><st c="6049">Ağzının iğrenç, tiksindirici ifadesine çok uygun bir tür acı köpük.</st></p>
			<p><st c="6116">– Tamam, geçelim. </st><st c="6135">Neden onu bu şekilde öldürdün?</st></p>
			<p><st c="6165">– Çünkü o pislikler de hayvanlara aynısını yapıyor.</st></p>
			<p><st c="6217">– Sürek avında değil. </st><st c="6240">Neden pirsch avındaki yöntemi taklit ettin?</st></p>
			<p><st c="6283">– Düşmana her zaman saygı göstermek gerekir.</st></p>
			<p><st c="6328">– Kafasını kesmek ve iç organlarını çıkarmak, senin saygı anlayışın bu mu?</st></p>
			<p><st c="6403">– Pirsch avcıları böyle söyler, değil mi?</st></p>
			<p><st c="6445">– Sana bir soru daha, yoldaş. </st><st c="6476">Jürgen’in bağırsakları bulunamadı, onları nereye sakladın?</st></p>
			<p><st c="6534">– Nehre attım.</st></p>
			<p><st c="6549">Kleinert başını bilgisayardan kaldırdı. </st><st c="6590">İtiraflar, bu şaşırtıcıydı...</st></p>
			<p><st c="6619">– Ya giysileri, onları nereye bıraktın?</st></p>
			<p><st c="6659">– Yaktım, diye cevapladı Krauss, bir kez daha kısa süreli bir tereddüt yaşamıştı.</st></p>
			<p><st c="6741">Körlemesine ilerliyordu, rastgele cevaplar verdiği kahrolası bir soru-cevap oyunu.</st></p>
			<p><st c="6824">Niémans ayağa kalkıp kamerayı kapattı. </st><st c="6864">Sonra gelip masanın kenarına oturdu ve Krauss’a doğru eğilerek bir sırrı paylaşır gibi konuştu:</st></p>
			<p><st c="6959">– Gelelim en önemli şeye, amacına. </st><st c="6995">Neden yaptın? </st></p>
			<p><st c="7009">İçi pek rahat olmayan Krauss başını öne eğdi ve gözlerini zemindeki görünmez bir noktaya dikti. </st><st c="7105">Onun ezilmiş ot, tütsülenmiş baharat, kötü rafine edilmiş benzin karışımından oluşan kokusu Niémans’ı şaşırttı. </st><st c="7217">Bu koku onu gerilere götürdü: Ona, sürekli ormanda dolaşan ve eski Peugeot 404’ünü onaran büyükbabasını hatırlatıyordu. </st><st c="7337">Bir anda, şaşkınlıkla, Baden-Württemberg ormanlarıyla iç içe geçen çocukluğunun gür ağaçlarıyla çevrili olduğunu hissetti.</st></p>
			<p><st c="7459">– Küçük bir çocukken, diye konuşmaya başladı Krauss, bir sürek avının peşinden gittim... </st><st c="7549">yaya olarak. </st><st c="7562">Boruları, köpekleri, atlarıyla yol alan pisliklerin izlerini takip ettim. </st><st c="7636">Küçük bir gölün kıyısında geyiği kıstırmayı başardıklarında, hayvan nereye kaçacağını bilmez haldeydi, korkudan çılgına dönmüştü, ya buz gibi suda ölecekti ya da uşaklar gibi giyinmiş bu aptallar tarafından öldürülecekti, hangisini seçeceğini bilmiyordu...</st></p>
			<p><st c="7892">Niémans, duygusal hatıralarıyla onları ikna etmekte zorluk çekmeyeceğini bu hödüğe hissettirmek amacıyla derin bir iç çekti.</st></p>
			<p><st c="8017">– Sonunda, diye devam etti, geyik suya atladı. </st><st c="8065">Avcılar kayıkla onu gölün ortasına kadar takip etti ve hayvan kafasını suyun üstünde tutmaya çabalarken onu onlarca kez bıçakladılar. </st><st c="8199">Hâlâ hayvanın bağırtıları kulağımda, hâlâ onun gözlerini görüyorum... </st><st c="8269">Hiç böyle bir acı, böyle bir korku görmedim...</st></p>
			<p><st c="8315">Dudaklarının arasından buruşturulan bir kâğıt parçası gibi sesler çıkıyordu.</st></p>
			<p><st c="8392">– Bir sürek avından hayvan canlı kurtulduğunda, dedi gözlerini Niémans’ın gözlerine dikerek, yine de onu öldürmek gerektiğini çünkü stresin onu çılgına çevirdiğini biliyor musun?</st></p>
			<p><st c="8571">Profilden dikkatle bakınca, ofisin içindeki ışıkla çok net olarak belirginleşen uzun boynu, çıkıntılı hançeresi, boynuzu andıran saçlarıyla Niémans bir anda Cam Villa’nın yemek salonunun duvarlarında asılı doldurulmuş hayvan kafalarından birini gördüğünü sandı.</st></p>
			<p><st c="8833">Krauss da Geyersberglerin kurbanlarındandı. </st><st c="8878">Diğerlerinin arasında bir ganimetti. </st><st c="8915">Hayvanları öldüre öldüre, avcılar bir adamı da yok etmişti.</st></p>
			<p><st c="8974">Niémans yumuşamamak için hemen yeni bir soruya geçti:</st></p>
			<p><st c="9028">– Demek bir geyiğin intikamını almak için Jürgen von Geyersberg’i öldürdün?</st></p>
			<p><st c="9104">– Doğanın intikamını aldım, diye mırıldandı.</st></p>
			<p><st c="9149">Ve bağırmaya başladı:</st></p>
			<p><st c="9171">– Geyersbergler Tanrı’ya, evrene karşı günah işliyorlar!</st></p>
			<p><st c="9228">Niémans’ın elinin üstüne tükürük damlaları sıçradı ve sinirli bir hareketle elini kuruladı, her türlü insan salgısına büyük bir tiksinti duyuyordu.</st></p>
			<p><st c="9376">– Jürgen’i öldürmek için neden yakından avlanmayı seçtin? </st><st c="9435">diye yineledi Niémans. </st><st c="9458">O da bu şekilde avlandığı için mi?</st></p>
			<p><st c="9492">Krauss, dudaklarının kenarındaki yapış yapış köpükle hafifçe gülümsedi.</st></p>
			<p><st c="9564">– Bütün avlar eşdeğerdir. </st><st c="9591">En güçlü olan en zayıfı öldürür. </st><st c="9624">Masumların ölümü pislik heriflerin ödülüdür.</st></p>
			<p><st c="9668">– Pirsch avı hayvanın kendini en iyi savunabildiği avdır. </st></p>
			<p><st c="9727">– Sen, sen bu aptallıklara inanıyor musun?</st></p>
			<p><st c="9769">– Jürgen kendisini savunamadı mı?</st></p>
			<p><st c="9803">Krauss bu soru karşısında şaşırmış gibiydi, sanki bir anda yüklenmek için çaba sarf ettiği sorumlulukları hatırlamıştı.</st></p>
			<p><st c="9923">– Avcıların yaptığı gibi ona kalleşçe yaklaştım.</st></p>
			<p><st c="9972">– Sen çok güçlüsün. </st><st c="9993">Ama Jürgen de ansızın yakalanabilecek biri değildi.</st></p>
			<p><st c="10044">– Çığırtkan düdüğü nedir, biliyor musun?</st></p>
			<p><st c="10085">– Bunu bize sen açıklayacaksın.</st></p>
			<p><st c="10117">– Dişi geyiğin sesini taklit eden küçük bir düdüktür. </st><st c="10172">Hayvanların kızgınlık döneminde kullanılır. </st><st c="10216">Erkek geyik bir dişi bulduğunu düşünerek koşarak gelir ve siktiğim avcının tüfeğiyle burun buruna kalır.</st></p>
			<p><st c="10320">Kaç serseri kadınlarına kavuşurken bu şekilde yakalanmıştı? </st><st c="10381">Niémans’ın düdüğü yoktu, ama avının zayıflıkları üstüne oynayan iyi bir avcıydı.</st></p>
			<p><st c="10461">– Benim tercihim, diye devam etti Krauss deli deli, geyik yavrusunun sesini taklit eden bir düdüktür. </st><st c="10564">Dişi geyik yavrusunu kurtarmak için koşar ve göğsünün ortasına bir mermi yer. </st><st c="10642">Biraz şansla, erkek geyik de bu sese gelir. </st><st c="10686">Tüm bunları basit bir düdükle yapmak mümkündür...</st></p>
			<p><st c="10735">Niémans ayağa kalktı ve birkaç adım attı. </st><st c="10778">Avcılıkla ilgili söylenenlerden bir sonuca varmak imkânsızdı.</st></p>
			<p><st c="10839">Birden, Krauss da bacakları üstünde doğrulup göğsünü şişirdi. </st><st c="10902">O okları bekleyen bir kurban, bir Aziz Sebastien’dı.</st></p>
			<p><st c="10954">– Zaten, onlar insanlara da hayvanlar gibi davranıyorlar. </st><st c="11013">Dünya bu tür aşağılıkların elinde yok olacak!</st></p>
			<p><st c="11058">– Sen neden bahsediyorsun?</st></p>
			<p><st c="11085">Aktivist hemen yeniden yerine oturdu ve sandalyesinde büzüldü.</st></p>
			<p><st c="11148">– Hiç.</st></p>
			<p><st c="11155">– Geyersberglerin insanları da öldürdüğünü mü söylemeye çalışıyorsun?</st></p>
			<p><st c="11225">Krauss boynuzlarını salladı.</st></p>
			<p><st c="11254">– Sizin anladığınız anlamda değil. </st><st c="11290">Şirketlerini av kurallarıyla yönetiyorlardı. </st><st c="11335">Daha iyinin kazandığı, yani en zayıfın kaybettiği bir yönetim şekli...</st></p>
			<p><st c="11405">Niémans hayal kırıklığına uğramıştı. </st><st c="11443">Belirsizlikleri aydınlatmayı ya da daha ziyade zayıf bir ışık, herhangi bir ipucu bulmayı düşünmüştü. </st><st c="11545">Ama doğaya âşık ve insanlardan tiksinen, her yerde acıma nedir bilmeyen adamlar gören solcu bir ekolojistin beylik söyleviyle karşılaşmıştı.</st></p>
			<p><st c="11685">– Çok iyi, evlat. </st><st c="11704">Sana evine kadar eşlik edecekler.</st></p>
			<p><st c="11737">– Ama ben, bir şey imzalamadım! </st><st c="11770">Ya itiraflarım? </st><st c="11786">Bana yöneltilen suçlama?</st></p>
			<p><st c="11810">Niémans dostça onun omzuna vurdu.</st></p>
			<p><st c="11844">– Bunu her zaman yapabiliriz, delikanlı.</st></p>
			<hr />
			<div>
				<div id="footnote-020">
					<p><span><a href="#footnote-020-backlink"><st c="11885">21</st></a></span><span><st c="11888">.</st></span><st c="11889"> Paris’te kiralık bisiklet gibi elektrikli araba paylaşım servisine verilen ad. </st><st c="11969">(ç.n.)</st></p>
				</div>
			</div>
		</div>
<div id="charCountTotal" value="11975"></div></body>
</html>
