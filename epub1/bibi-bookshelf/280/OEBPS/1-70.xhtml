<?xml version="1.0" encoding="utf-8"?>
<html xmlns="http://www.w3.org/1999/xhtml">
  <head>
    <title>SON AV</title>
    <meta http-equiv="Content-Type" content="text/html; charset=utf-8" />
  

</head>
  <body id="x1-70" xml:lang="tr-TR">
		<div>
			<p id="_idParaDest-68"><st c="0">65</st></p>
			<p><st c="3">Kleinert kefeni yırtmıştı. </st><st c="31">Röntgenlerde kafa travması görünüyordu ama hematom yoktu, üç kaburgası kırılmıştı, bir köprücükkemiği çatlamıştı ve bir kol kemiği ekleminden ayrılmıştı, bunların tamamı bedeninin sağ tarafındaydı. </st><st c="229">Bununla birlikte, kaburgalar ters dönerek batmış ve bir fileto bıçağı gibi farklı kasları, dokuları ve hatta organları yaralamıştı. </st><st c="361">Ivana tam olarak anlamamıştı: Çünkü servis şefi her ünsüz harfi şaklatan bir İngilizce konuşuyordu.</st></p>
			<p><st c="460">En önemli yaralara gelince, onlar gözlerdeki yaralardı, yüzeysel olduğu anlaşılmıştı. </st><st c="547">Gözkapaklarından çok küçük cam parçalarını ayıklamak zorunda kalmışlardı, sabır gerektiren bir işlemdi, gözlerini iki büyük pansumanla kapatmışlardı, bir savaş filminden fırlamış gibiydi.</st></p>
			<p><st c="734">Ivana onu ziyaret ettiğinde, gözleri bantlı Alman onu göremeden sadece dinliyordu. </st><st c="818">Tam romanlardaki gibi. </st><st c="841">Ivana, gizli bir metresin hep hissettiği alçaltıcı duruma katlanarak sadece Kleinert’in karısının ve iki çocuğunun ziyaret saatlerine dikkat etmek zorundaydı. </st><span><st c="1000">Sana oh oldu,</st></span><st c="1013"> diye kendi kendine söyleniyordu. </st><st c="1047">Sadece resmi görevi bitince dönmek zorunda olduğu için değil, çocuklarını yetiştiren ve onlarla birlikte babalarını da gözetmeyi bilen saygıya layık bu anne örneğini de sindirmek zorundaydı. </st><st c="1238">Tüm bunlar, onun yapmayı beceremediği şeylerdi, o...</st></p>
			<p><st c="1290">Kısacası, çabucak esrarlı sigara içer gibi, hiçbir meşru gerekçesi olmadan ve Niémans’tan gizli olarak Kleinert’ini görmeye geliyordu. </st><st c="1426">Hafif kafayı bulmuş gibi duvarlara tutunarak ve bir çıkmaz sokaktan farksız olan hayallerine, rapordaki bir mühürle ve en iyi ihtimalle yeşil şapkalılarla el sıkışmayla sonlanacak hayallere veda ederek onun yanından ayrılıyordu.</st></p>
			<p><st c="1654">Soruşturmanın son gecesi, Franz’ın şatosuna yeniden gittiklerinde sevişmişlerdi, sonuna kadar gitmemişlerdi, ama bu istek vardı. </st><st c="1784">Sadece filmlerde görülen, camları buhardan buğulanmış arabaların içinde ilk kez oynaşan âşıklar gibiydiler. </st><st c="1892">Yine de bundan büyük bir keyif almıştı, gönül keyfi. </st><st c="1945">Hiçbir şey olanaklı değil, diye düşünüyordu, o halde bundan azami keyif al. </st><st c="2021">Umut olmaması umudun en ulu zaferiydi, ne hayat ne de erkekler tarafından hayal kırıklığına uğratılmama umudu.</st></p>
			<p><st c="2131">Ama bugün, ortam değişmişti. </st><st c="2161">Son ziyaret için, Niémans da yanlarındaydı ve aşk kaçamağı yapmaları söz konusu olamazdı. </st><st c="2251">Meslektaşlarına elveda diyeceklerdi, nokta, hepsi bu.</st></p>
		</div>
<div id="charCountTotal" value="2304"></div></body>
</html>
