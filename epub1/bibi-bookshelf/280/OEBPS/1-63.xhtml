<?xml version="1.0" encoding="utf-8"?>
<html xmlns="http://www.w3.org/1999/xhtml">
  <head>
    <title>SON AV</title>
    <meta http-equiv="Content-Type" content="text/html; charset=utf-8" />
  

</head>
  <body id="x1-63" xml:lang="tr-TR">
		<div>
			<p id="_idParaDest-61"><st c="0">58</st></p>
			<p><st c="3">Niémans hayvanın yanında uyandı. </st><st c="37">Sert, siyah ve gür kıllar.</st></p>
			<p><st c="63">Ürperdi ve doğruldu, kapıldığı korkuyla eli ayağı boşalmıştı. </st><st c="126">Ama hemen bunun, Laura’yla üzerinde seviştikleri hayvan postu halı olduğunu anladı.</st></p>
			<p><st c="209">El yordamıyla gözlüklerini buldu ve çevresine göz gezdirerek yeniden bir durum saptaması yaptı. </st><st c="306">Yerden tavana kadar uzanan geniş pencerelerle aydınlatılmış salon. </st><st c="373">Sönmüş ve kapkara görünen şömine. </st><st c="407">Aralarında çevreye saçılmış giysilerin bulunduğu koltuklar ve kanepe. </st><st c="477">Her şeye kül kokusu ve sabahın soğukluğu sinmişti.</st></p>
			<p><st c="527">Saat sabah 7.20’ydi. </st><st c="549">Lanet olsun. </st><st c="562">Burada, yerde, örtüsü içindeki bir evsiz gibi küçük halıya sarılarak uyumuştu. </st><st c="641">Muhteşem dedektif. </st><st c="660">En azından sevişmelerini hatırlamaya çalıştı. </st><st c="706">Aklına sadece kaygı verici, çok belirsiz kırıntılar geldi. </st><st c="765">Dün geceyle ilgili hiçbir zevk kalıntısı yoktu.</st></p>
			<p><st c="812">Ve üstelik Laura’dan da hiç iz yoktu.</st></p>
			<p><st c="850">Onun kahvaltı hazırlamakla meşgul olduğunu düşünmüyordu.</st></p>
			<p><st c="907">– Laura? </st><st c="917">diye seslendi, ayağa kalkarken.</st></p>
			<p><st c="948">Cevap olarak sadece sessizlik vardı: İçeride ne bir hareket belirtisi ne de bir insan vardı.</st></p>
			<p><st c="1041">Kemerini bağlarken ve gömleğini iliklerken seslenmeye devam etti. </st><st c="1108">Sırtına ceketini geçirince salonu boydan boya kat etti ve kuzenlerle birlikte akşam yemeği yedikleri odaya geldi, sonra döndü ve Amerikan mutfağı gördü. </st><st c="1261">Her yer kusursuz, boş ve tertemizdi.</st></p>
			<p><st c="1297">Bu cam blokun içinde gidip geliyor ve yaptığı şeyi kabullenemiyordu. </st><st c="1367">Bir tanıkla yatmak o kadar korkunç bir şey değildi. </st><st c="1419">Ama Laura’yla yatmak, bu tamamen yoldan çıkmak demekti: Yarı şüpheli, yarı kurban olan kontes, gerçekten de yakınlaşması gereken son kişiydi. </st></p>
			<p><st c="1561">Aklına dün geceyle ilgili yeni anı kırıntıları geldi. </st><st c="1615">Dayanılmaz bir deniz tutması gibi bağırsaklarını buran muğlak zevkler. </st><st c="1686">Surata yumruk yedikten sonra görülen yıldızlar gibi beynini aydınlatan solgun alevler.</st></p>
			<p><st c="1772">Niémans bu anı kırıntılarını yeniden düşünmüyordu, gece güçlü akışlarla aklına geliyor ve onu yeni derinliklere sürüklüyordu. </st><st c="1899">Resiflerde kayıp düşmemeliydi...</st></p>
			<p><st c="1931">– Laura?</st></p>
			<p><st c="1940">Merdiveni çıkarken, gözünün önünde hâlâ görüntüler vardı. </st><st c="1999">Nefes nefese kalmış Laura. </st><st c="2026">Arkaya doğru kavislenmiş Laura... </st><st c="2060">Aslında, herkesi, her bedeni, her aşk gecesini ele geçirmiş olan bu hayvanı asla ne anlıyor ne de kabulleniyordu. </st></p>
			<p><st c="2174">Duvarlara ve kapı pervazlarına vurarak koridorda ilerledi; sanki 20. </st><st c="2243">yüzyılın başında bütün erkekler cüceydi. </st><st c="2284">Hiçbir kapı kilitli değildi, her odaya baktı ve işe yarar hiçbir şey yoktu.</st></p>
			<p><st c="2359">Kendi kaldığı odaya girdi, camı açtı ve dışarıya göz attı. </st><st c="2419">Sabah serinliği ona iyi geldi. </st><st c="2450">Havada çok ince bir pus –ya da çiy– vardı.</st></p>
			<p><st c="2492">Laura’nın 4x4’ü avluda duruyordu. </st><st c="2527">Demek ki gitmemişti ya da en azından arabayla gitmemişti. </st><st c="2585">Şapelde miydi? </st><st c="2600">Kardeşinin mezarı başında düşüncelere mi dalmıştı? </st></p>
			<p><st c="2651">Pencereyi kapatmak için kolunu uzatınca burnuna Laura’nın kokusu geldi. </st><st c="2723">Gömleğine kumaş yanmış gibi, sert ve yakıcı bir parfüm kokusu sinmişti. </st></p>
			<p><st c="2795">Merdivenden inip yeniden salona döndü. </st><st c="2834">Laura bir mesaj bırakmış olabilir diye düşündü. </st><st c="2882">Paltosundan telefonu çıkardı. </st><st c="2912">Elbette mesaj yoktu. </st><st c="2933">En azından kontesten mesaj yoktu. </st><st c="2967">Ivana gece boyunca ona on iki mesaj bırakmıştı. </st><st c="3015">O horul horul uyurken küçük Slav kuşkusuz yeni bilgilere ulaşmıştı.</st></p>
			<p><st c="3082">Onu geri aramadan önce, mutfağa girdi ve kafasını suyun altına soktu. </st><st c="3153">Çok hoş değildi, ama kafasını toparlamanın en iyi yolu buydu. </st><st c="3215">Kız çocuğunun öfkesi karşısında hemen cevap verebilmeliydi.</st></p>
			<p><st c="3274">Salona döndü, Ivana’nın numarasını tuşlamaya hazırdı, ama onu olduğu yere çivileyen bir ayrıntı fark etti.</st></p>
			<p><st c="3381">Silahlıkta bir tüfek eksikti. </st><st c="3412">Hangisi olduğunun bir önemi yoktu, tek parça metalden dökülmüş gibi görünen antrasit tüfekti, Laura bunun babasının tüfeği olduğunu söylemişti. </st><st c="3556">Pirsch avında kullanılan ve hedefi iki yüz metreden vurabilen bir şaheser.</st></p>
			<p><st c="3630">Hiç kuşkusuz Laura kendisinin özenle hazırladığı fişeklerden, azami tahribata neden olması için yumuşak uçlu özel mermilerden de bir avuç almıştı.</st></p>
			<p><st c="3777">Niémans bir </st><a id="_idTextAnchor001"></a><st c="3790">koltuğa oturdu. </st><st c="3806">Dün gece olan şuydu: Laf arasında Niémans, Laura’ya kardeşinin katilinin o olduğunu ima eden bir şey söylemişti. </st><st c="3919">O da oyalamak için Niémans’la sevişmişti, </st><span><st c="3961">teşekkürler hanımefendi</st></span><st c="3984"> ve elinde silahla gitmek, yarım kalan işini tamamlamak için onun uyumasını beklemişti. </st><st c="4072">Kahretsin, ne söylemişti? </st><st c="4098">Sevişerek onu kandıramadığını mı anlamıştı?</st></p>
			<p><st c="4141">Telefonu titreşti, Niémans az kalsın sırtüstü düşüyordu.</st></p>
			<p><st c="4198">– Ne haltlar karıştırıyorsunuz Niémans? </st><st c="4239">diye telefonda bağırdı Ivana. </st><st c="4269">Lanet olsun, bütün gece sizi aradım! </st></p>
			<p><st c="4306">– Ben... </st><st c="4315">Ben sana kontesi görmeye gideceğimi söylemiştim.</st></p>
			<p><st c="4363">– Ama geceyi onunla geçireceğinizi söylememiştiniz.</st></p>
			<p><st c="4415">Baskın çıkmak amacıyla bağırmaya –cılız bir bağırma– teşebbüs etti:</st></p>
			<p><st c="4483">– Bize bu kadar sinirlenmen gerekmez! </st><st c="4522">Ne oldu?</st></p>
			<p><st c="4530">– Dün gece Schüller’in telefon dökümünü aldık. </st><st c="4578">Onu son arayan kişi Laura’ymış, ölümünden bir saat önce aramış.</st></p>
			<p><st c="4641"> Niémans verecek cevap bulamadı.</st></p>
			<p><st c="4673">– Yani siz, bizim bir numaralı şüphelimizle yattınız, diye belirtti Ivana.</st></p>
			<p><st c="4748">– Sen neredesin?</st></p>
			<p><st c="4765">– Sizin önünüzde.</st></p>
			<p><st c="4783">Niémans kafasını kaldırdı ve geniş pencerelerden avluya çıkarma yapan polis arabalarını gördü. </st><st c="4879">Bira şişeleri gibi yeşil arabalar Titisee Gölü’nü çağrıştıran mavi ışıklar saçıyordu. </st><st c="4965">Bir, iki, üç, dört araba frenlere asılırken içinden üniformalı polisler boşalıyordu.</st></p>
			<p><st c="5049">Panik halinde tabanca kılıfını kemerine taktı ve paltosunu sırtına geçirdi. </st><st c="5126">Telaş yok, yoldaş. </st><st c="5145">Kapıya kadar koştu ama kapı çoktan açılmıştı: Polisler ellerinde silahlarla Bauhaus’tan esinlenerek inşa edilmiş evin içine giriyorlardı.</st></p>
			<p><st c="5282">Kimse ona dikkat etmedi. </st><st c="5308">Onlar kontesi istiyordu, en başından beri huysuzluk yapan ve gerçekleri görmezden gelen boktan bir polisi değil. </st><st c="5421">Kleinert göründü, ne zafer kazanmış ne de yenilmiş hali vardı, sadece bir sarmala dönüşmüş bu soruşturma onu yıpratmıştı. </st><st c="5543">Bin yaş yaşlanmıştı, artık ne bir Alman memura ne de bir silahşora benziyordu. </st><st c="5622">Daha çok ölümünden birkaç gün önceki Troçki’yi andırıyordu.</st></p>
			<p><st c="5681">Niémans kısa bir süre onu süzdü ve tek kelime etmeden her yeri didik didik arayan Kleinert’in ekiplerine katılmayı tercih etti. </st><st c="5810">Ivana neredeydi? </st><st c="5827">Onu bu durumdan sadece Ivana’nın kurtarabileceğini düşünüyordu. </st><st c="5891">Ama yanılıyordu.</st></p>
			<p><st c="5907">– Nasıl? </st><st c="5917">Kendinizden memnun musunuz? </st><st c="5945">diye sordu Ivana, bir anda kapıda belirivermişti.</st></p>
			<p><st c="5994">– Ivana... </st><st c="6006">diye mırıldandı, Niémans.</st></p>
			<p><st c="6031">Kafasının içi, sarhoşların konulduğu bir ayılma hücresi gibiydi. </st><st c="6097">Aşk gecesinden sonra, yere iniş çarpma etkisi yapıyordu.</st></p>
			<p><st c="6153">– Şimdi her şey çok açık ve bu sizin sayenizde olmadı.</st></p>
			<p><st c="6208">– Haydi. </st><st c="6218">Anlat.</st></p>
			<p><st c="6224">– Size en önemli şeyi zaten söyledim: Schüller’in telefonda konuştuğu son kişi kontesmiş.</st></p>
			<p><st c="6314">– Bu bir şey kanıtlamaz.</st></p>
			<p><st c="6339">– Yine de doktorun ona bir şey söylediğini, bunun üzerine onun harekete geçtiğini ve laboratuvara gittiğini varsayabiliriz.</st></p>
			<p><st c="6463">– Tamamen spekülasyon, diye karşılık verdi Niémans. </st><st c="6516">Onu gören olmuş mu?</st></p>
			<p><st c="6535">– Evet. </st><st c="6544">Araştırmacılardan biri onun 4x4’ünü, cinayet saatinde park alanında görmüş.</st></p>
			<p><st c="6619">Arkasında, polisler Almanca sözcükler –çocukluğu süresince ona nefretle öğretilen kelimeler– bağrışarak gidip geliyordu. </st><st c="6741">Kötü adamların lisanı. </st><st c="6764">Nazilerin lisanı. </st><st c="6782">Arabaların tepe lambalarının mavimsi ışıkları camları soyut tablolara dönüştürmek için doğan günün bakır rengi sonsuzluğuna karışıyordu.</st></p>
			<p><st c="6918">Bir Faraday kafesi içinde, Niémans kendini tutuklanmış, mahkûm edilmiş, yalnızlığa terk edilmiş olarak gördü. </st><st c="7029">Hayır, işlediği suçlar nedeniyle değil, ama son derece aptalca ve safça suçüstü yakalandığı için.</st></p>
		</div>
<div id="charCountTotal" value="7126"></div></body>
</html>
