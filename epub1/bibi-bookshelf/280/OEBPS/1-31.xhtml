<?xml version="1.0" encoding="utf-8"?>
<html xmlns="http://www.w3.org/1999/xhtml">
  <head>
    <title>SON AV</title>
    <meta http-equiv="Content-Type" content="text/html; charset=utf-8" />
  

</head>
  <body id="x1-31" xml:lang="tr-TR">
		<div>
			<p id="_idParaDest-29"><st c="0">28</st></p>
			<p><st c="3">Kont bir kez daha Niémans’ın konuşmasına fırsat vermedi:</st></p>
			<p><st c="60">– Umarım Cam Villa’yı beğenmişsinizdir.</st></p>
			<p><st c="100">Polis de, ortamın gerektirdiği şekilde kibar davranmaya çalışarak fincanını masaya bıraktı.</st></p>
			<p><st c="192">– Kusursuz. </st><st c="205">Yeğeniniz de çok misafirperver.</st></p>
			<p><st c="236">– Laura’nın benim vaftiz kızım olduğunu biliyor musunuz? </st><st c="294">Aslında onu biraz kendi kızım olarak görüyorum.</st></p>
			<p><st c="341">Konunun can alıcı noktasına girmenin bir başka yolu.</st></p>
			<p><st c="394">– Jürgen için aynı duyguları beslemiyor musunuz?</st></p>
			<p><st c="443">– Jürgen...</st></p>
			<p><st c="455">Onun adını düşünceli bir şekilde tekrarlamıştı, ama yüzü bir anda büzülmüş, cildinde fosilleri çağrıştıran kırışıklar oluşmuştu. </st><st c="585">Daha yakından bakınca Profesör Xavier’nin daha yırtıcı bir versiyonuydu: Kartal gagasını andıran bir burun, karşısındakine dikkatle bakan gözler ve ne yazık ki, kafasını kapalı kanatlarının arasına sokmuş dinlenme anındaki bir akbabayı çağrıştıran bir oturma pozisyonu.</st></p>
			<p><st c="854">Yaklaşık bir dakika daha sessizlik içinde geçti, sonra yaşlı adam birden doğruldu.</st></p>
			<p><st c="937">– Elbette, diye cevapladı, net bir ses tonuyla. </st><st c="986">Jürgen daha tuhaftı, kuşkusuz, ne yapacağı önceden kestirilemezdi, ama evet, onu da kız kardeşi kadar seviyordum.</st></p>
			<p><st c="1099">– Tuhaf derken, neyi kastediyorsunuz?</st></p>
			<p><st c="1137">– Sanki onun... </st><st c="1154">onun eğilimlerini duymamış gibi konuşuyorsunuz.</st></p>
			<p><st c="1201">– Onun öldürülmesiyle bunun en ufak bir ilgisi olmadığını düşünüyoruz. </st><st c="1273">Buna karşılık, Jürgen’in hayatta eksantrik bir davranışı var mıydı, bilmek isterim.</st></p>
			<p><st c="1356">Franz muhatabına anlamsız bir ifadeyle baktı: Soruyu anlamamıştı. </st></p>
			<p><st c="1423">– Huyunda ani değişiklikler, diye üsteledi Niémans, insanları hor gören düşünceler, düşman kazanmasına sebep olabilecek şiddet içeren davranışlar.</st></p>
			<p><st c="1569">– Jürgen, tek başına yaklaşık beş milyar avro demekti. </st><st c="1625">Eğer düşmanları varsa, bunun sebebi onun huysuz olması değildi.</st></p>
			<p><st c="1688">– Sebebin para olduğunu düşünmüyorum. </st><st c="1727">Cinayetin vahşice işlenmesi, cesedin sergilenmesindeki ayrıksı durum daha ziyade kişisel bir sebep, uzun yıllar öncesine dayanan bir öfke olduğunu düşündürüyor. </st><st c="1888">İntikam gibi bir şey.</st></p>
			<p><st c="1909">– İntikam mı?</st></p>
			<p><st c="1923">Franz’ın gözyuvarları büyüdü ve yeşil gözleriyle Niémans’a baktı, gözlerinin parlaklığında farklı bir keskinlik vardı.</st></p>
			<p><st c="2042">– Bu sadece benim varsayımım. </st></p>
			<p><st c="2073">Aristokratın boynunda, Niémans’ı kınadığını ifade eden bir seğirme oldu. </st><st c="2146">Önemsiz bir Fransız polisinden başka ne beklenebilirdi ki?</st></p>
			<p><st c="2204">– Bana Laura ile Jürgen arasındaki ilişkiden söz ediniz, diyerek, Niémans hemen yön değiştirdi, amaç yaşlı şato sahibinin kendisine cephe almasına engel olmaktı.</st></p>
			<p><st c="2366">– Hiç ayrılmazlardı. </st><st c="2388">Hep dayanışma içindeydiler...</st></p>
			<p><st c="2417">Anlatmaya başlıyordu.</st></p>
			<p><st c="2439">– Yeniyetmelik çağlarında da dayanışmaları hâlâ bu kadar güçlü müydü?</st></p>
			<p><st c="2509">– Birbirleriyle konuşmadan asla bir şey yapmazlardı.</st></p>
			<p><st c="2562">Niémans iki kardeşin cinsel partner değiştirmelerini düşündü. </st><st c="2625">Bunun üzerinde durmamayı ya da en azından bunu dolaylı bir şekilde ima etmeyi tercih etti.</st></p>
			<p><st c="2715">– Evlenmemişler. </st><st c="2733">Edindiğimiz bilgilere göre ikisinin de ciddi bir ilişkisi yokmuş. </st><st c="2799">Onların bu yakınlığının başkalarıyla ilişki kurmalarına engel olduğunu düşünüyor musunuz?</st></p>
			<p><st c="2888">Franz Niémans’ın göremediği birine işaret etti. </st><st c="2937">Baş uşak yeniden kahve servisi yapmak için geldi.</st></p>
			<p><st c="2986">– Kendimi tekrarlama pahasına bir daha söylüyorum, dedi amca, servetleri onları başkalarından uzak tutuyordu. </st><st c="3097">Herkes Jürgen ile Laura’ya çok hoş davranıyordu, ama bu miktarda bir servet sahibi olarak kime güvenebilirlerdi? </st><st c="3210">En azından birbirlerine güvenebileceklerini biliyorlardı.</st></p>
			<p><st c="3267">– Ya Max ile Udo?</st></p>
			<p><st c="3285">Engelli, pantolonundaki bir ekmek kırıntısını süpürür gibi cılız ve kuru eliyle bir hareket yaptı.</st></p>
			<p><st c="3384">– Onlar, o da başka bir hikâye.</st></p>
			<p><st c="3416">– Ne tür bir hikâye?</st></p>
			<p><st c="3437">– Pascal’ın Bahsi’nin tam tersi gibi bir şey. </st><st c="3484">Her şey serbest. </st><st c="3501">Eğer Tanrı varsa beni affedecektir. </st><st c="3537">Eğer Tanrı yoksa bu durum yine benim yararımadır.</st></p>
			<p><st c="3586">Niémans önceki akşamki iki moronun Pascal’dan alıntı yapabileceğini düşünmemişti.</st></p>
			<p><st c="3668">– Benim için fazla bilge bir insansınız.</st></p>
			<p><st c="3709">– Polisin bu yöntemini biliyorum, diye cevapladı Franz, karşındaki kişinin kuşkularını gidermek için ondan daha basit biri olduğunuza inandırmak.</st></p>
			<p><st c="3855">Niémans’ın yeni Komiser Columbo olmaya niyeti yoktu, ama savunmaya geçmek neye yarardı? </st><st c="3944">Daha ziyade kontu kızdıracak konulara geçmenin zamanıydı:</st></p>
			<p><st c="4001">– Jürgen ile Laura’nın çok katı patronlar olduğunu duydum.</st></p>
			<p><st c="4060">– Bunu kim söyledi? </st><st c="4081">Çalışanlar? </st><st c="4093">Rakipler? </st><st c="4103">Sendikalar?</st></p>
			<p><st c="4114">Franz kahve fincanını nazikçe masaya bıraktı.</st></p>
			<p><st c="4160">– Amir Niémans, insan doğasını biliyorsunuz. </st><st c="4206">Başkaları için patronlar her zaman pislik insanlardır. </st><st c="4261">Churchill’in ne söylediğini biliyor musunuz? </st><st c="4306">“Bir şirketin sahibi alaşağı edilecek biri ya da sağılacak bir inek olarak görülür. </st><st c="4390">Çok az insan onun arabayı çeken at olduğunu anlar.”</st></p>
			<p><st c="4441">Niémans kuş sevdalısı bir milyarderle bu konuyla ilgili olarak da polemiğe girmeyecekti.</st></p>
			<p><st c="4530">– Her halükârda, diye devam etti duayen, VG Grup hakkında konuşacak son kişi benim. </st><st c="4615">Şirkette hiç çalışmadım. </st><st c="4640">Ticaretten hiç zevk almadım.</st></p>
			<p><st c="4668">Kaba bir şekilde güldü; onun bu neşesi, insana kendini doğrudan alçalmış hissettiren ses tonundaki bu ani değişiklikle son derece kırıcıydı.</st></p>
			<p><st c="4809">– Samimi olmak gerekirse, asla hiçbir şeyden zevk almadım.</st></p>
			<p><st c="4868">– Doğa dışında.</st></p>
			<p><st c="4884">– Doğa dışında, evet, diye yineledi kont, sandalyesinde hafifçe eğilerek.</st></p>
			<p><st c="4958">– Geyersbergler hep avcıydı. </st><st c="4988">Neden siz avla ilgilenmediniz?</st></p>
			<p><st c="5018">Franz yeniden kafasını öne eğdi, bu da konuşmak istediği bir başka husustu.</st></p>
			<p><st c="5094">– Bu benim ekoloji anlayışıma uygun değil. </st><st c="5138">Ayrıca ben de avcıydım ve bu uğurda... </st><st c="5177">(tekerlekli sandalyesinin kolçaklarını sıktı)... </st><st c="5226">bu.</st></p>
			<p><st c="5229">Niémans ürperdi.</st></p>
			<p><st c="5246">– Bir av partisinde mi yaralandınız?</st></p>
			<p><st c="5283">– Gençtim... </st><st c="5297">dedi, mazeret belirten bir ses tonuyla. </st><st c="5337">Ferdinand, kardeşim henüz iyi bir nişancı değildi, daha sonra mükemmel bir nişancı oldu.</st></p>
			<p><st c="5425">Franz polisin alaycı bakışını yakaladı.</st></p>
			<p><st c="5465">– Ya da tam tersine, zaten mükemmel bir nişancıydı...</st></p>
			<p><st c="5519">– Bir dakika, dedi Niémans paltosunun eteklerini çekiştirerek. </st><st c="5583">Kardeşinizin sizi kasten yaraladığını mı düşünüyorsunuz?</st></p>
			<p><st c="5639">– Her halükârda, onun mermilerinden biri beni bu koltuğa çiviledi. </st><st c="5707">(Kolunu umursamaz bir hareketle salladı.) Bugün, artık bunun bir önemi yok...</st></p>
			<p><st c="5784">Niémans bu önemli bilgiyi kafasının bir köşesine kaydetti. </st><st c="5844">Bir anda bu yaşlı baykuşun intikam almak için lanet bir sebebi oluyordu, biraz geç kalmış olsa da öfkesini Ferdinand’ın çocuklarından çıkarmaya kalkışabilirdi. </st></p>
			<p><st c="6004">– Bana neden Laura’ya yapılan saldırıdan bahsetmediniz? </st><st c="6060">diye, buyurgan küçük gözlerini Niémans’ın gözlerine dikerek sertçe sordu Franz.</st></p>
			<p><st c="6139">– Söyleyecektim ama... </st></p>
			<p><st c="6163">O sırada, diğer avlu tarafında, sanki cephedeki vitraylara bir kürek dolusu çakıl fırlatılmış gibi çatırtılar duyuldu.</st></p>
			<p><st c="6281">Bir araba çakıltaşlarının üzerinde park ediyordu. </st><st c="6332">Bir kapı kapandı, ayak sesleri yankılandı.</st></p>
			<p><st c="6374">Çok kısa bir süre sonra, Laura von Geyersberg terasta belirdi.</st></p>
		</div>
<div id="charCountTotal" value="6437"></div></body>
</html>
