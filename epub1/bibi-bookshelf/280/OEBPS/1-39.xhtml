<?xml version="1.0" encoding="utf-8"?>
<html xmlns="http://www.w3.org/1999/xhtml">
  <head>
    <title>SON AV</title>
    <meta http-equiv="Content-Type" content="text/html; charset=utf-8" />
  

</head>
  <body id="x1-39" xml:lang="tr-TR">
		<div>
			<p id="_idParaDest-37"><st c="0">35</st></p>
			<p><st c="3">Niémans şemalardan, tablolardan, listelerden nefret ediyordu, ama bu kez bu güçlüğe katlanmak zorundaydı. </st><st c="110">Merkez karakolda iç karartıcı birçok ayrıntısı olan (soluk ışık veren tavan lambaları, plastik mobilyalar, yıpranmış bir kahve makinesi...) bir toplantı odası bulmuşlardı, ama bir polis için sıcak yuvasına dönüş gibiydi.</st></p>
			<p><st c="330">Bu dekorasyonun en önemli parçası kullanılmış keçeli kalemleriyle eski bir “paperboard”du.</st><span><span id="footnote-033-backlink"><a href="#footnote-033"><st c="421">34</st></a></span></span><st c="424"> Niémans büyük kâğıda olayın ana öğelerini yazmaya başlamıştı.</st></p>
			<p><st c="486">Sol tarafa, “KAÇIK KATİL” yazmıştı, bu çok bir şey ifade etmiyordu, ama yine de genel durumu açıklıyordu. </st><st c="593">Özellikle de, bu ana kadar göz önünde bulundurdukları olası şüphelileri kesin bir şekilde olayın dışında bırakıyordu: Geyersberglerin düşmanları, ailenin sahte yakınları, av köşkünün davetlileri, VG Grup’un rakipleri... </st><st c="813">kendilerine göre makul sebeplerle bu cinayetleri işleyebilecek herkes.</st></p>
			<p><st c="883">Niémans sağ tarafa da “KARA AVCILAR” yazmıştı. </st><st c="931">Ivana dönüş yolunda, Kleinert’e şehrin merkezinde uğradıkları saldırıyı anlatmıştı.</st></p>
			<p><st c="1014">Kâğıdın ortasına da “LAURA” yazmıştı. </st><st c="1053">Sanki o, katili Kara Avcılar’a bağlayan öğeydi. </st><st c="1101">Niémans’a göre Laura katilin ya da katillerin hedefindeydi. </st><st c="1161">Zaten önceki gece bir “Sonderkommando”nun saldırısına uğramıştı. </st><st c="1226">Bu, katilin o çeteden olduğunu mu gösteriyordu? </st><st c="1274">Cevap vermek imkânsızdı.</st></p>
			<p><st c="1298">Niémans paperboard’un bir başka köşesine de “FRANZ” yazmıştı. </st><st c="1361">Farazi olsa da, cinayetler ile motorcular arasındaki bağlantı o olabilirdi. </st><st c="1437">Bir açıdan, Jürgen ile Laura’nın babasından, Ferdinand’dan intikam almak için bir sebebi vardı. </st><st c="1533">Diğer açıdan, ki Niémans bundan emindi, Kara Avcılar’ı tanıyordu.</st></p>
			<p><st c="1598">Polis isimler arasına oklar çizerek anlatıyordu ama arkasında şüphe yüklü ağır bir sessizlik olduğunu hissediyordu. </st><st c="1715">Arkasına döndüğünde, ellerinde ayurvedik çay dolu kupalarıyla, bitkin bir halde ona bakan Ivana ile Kleinert’i gördü. </st><st c="1833">Kendini esrar çekmiş iki hippi karşısında konferans veriyormuş gibi hissetti.</st></p>
			<p><st c="1910">– O halde? </st><st c="1922">diye sordu, Ivana.</st></p>
			<p><st c="1940">Niémans elindeki keçeli kalemi bırakıp Kleinert’e doğru konuştu:</st></p>
			<p><st c="2005">– Öncelikle, asgari bir ya da iki adamı Max’ın cinayetini araştırmaları için görevlendirin.</st></p>
			<p><st c="2097">– Cinayet büronun adamları gelmeden önce buna yoğunlaşmamız gerektiğini düşünüyordum.</st></p>
			<p><st c="2183">– Bu konuya değil. </st><st c="2203">Benim gibi siz de biliyorsunuz, hiçbir şey bulamadık, ne tanık ne kamera görüntüsü ne de şüpheli bir telefon.</st></p>
			<p><st c="2312">Elini büyük kâğıdın sol tarafına koydu.</st></p>
			<p><st c="2352">– Katilin sebebini boş verip onun hünerinden yola çıkalım. </st><st c="2412">Buradan başlamamız gerekecek. </st><st c="2442">Baden-Württemberg’in güneybatı bölgesindeki tüm avcıları, kaçak avcıları, av korucularını, su ve orman mühendislerini saptayın.</st></p>
			<p><st c="2569">– Bu çok insan demek.</st></p>
			<p><st c="2591">– Umurumda değil. </st><st c="2610">Adamlarınızı seferber edin. </st><st c="2638">Her herifin şeceresi, adli sicili, Geyersberglerle olan bağı, aldığı avcılık ödülleri bize gerekiyor...</st></p>
			<p><st c="2741">– Ama...</st></p>
			<p><st c="2750">Niémans bitirmesine izin vermedi, elini sağ tarafa kaydırdı.</st></p>
			<p><st c="2811">– Kara Avcılar’a gelince, elimizde bir koz var: Bu akşamki saldırı. </st><st c="2880">Şimdi artık elimizde, bu akşamki kaçıklarla ilgili somut bilgilere ulaşabileceğimiz bir şey var: motorları.</st></p>
			<p><st c="2987">– Yani? </st><st c="2996">diye sordu Ivana, kuşkusuz parmaklarındaki uyuşukluk devam ediyor olmalıydı.</st></p>
			<p><st c="3072">– Adamlar Norton marka motor kullanıyordu. </st><st c="3116">Çok sık rastlanmayan İngiliz motorları. </st><st c="3156">Özellikle de, bu akşamki motorların hepsi “café racer”dı.</st></p>
			<p><st c="3213">İki meslektaşı sessizdi. </st><st c="3239">Niémans mekanik bilgisini sergileme fırsatı bulduğu için epey mutluydu.</st></p>
			<p><st c="3310">– 60’lı yılların İngiliz “rocker”lardan miras kalmış bir teknik. </st><st c="3376">Hız kazanmak için olabildiğince gövdeyi küçülterek, aksesuvarları azaltarak motorlarını modifiye ediyorlardı. </st><st c="3486">Amaç, müzik dolabındaki şarkı bitmeden bir kafeden belirli noktaya gitmek, sonra geri dönmekti...</st></p>
			<p><st c="3583">Kleinert ile Ivana sabit gözlerle bakıyorlardı, bu da bir şeydi. </st><st c="3649">O da bu motorların yoluna çıkmış olmasına şaşırmıştı. </st><st c="3703">Önce Almanların savaş motorlarını gördüğünü sanmıştı, ama hayır, çıplak çatalıyla, basitin basiti benzin deposuyla, çok alçak gidonuyla aşırı derece sadeleştirilmiş İngiliz motorlarıydı...</st></p>
			<p><st c="3891">– Tüm bunlar arasında unutulmaması gereken şey, diye devam etti, bu modellerin profesyonel bir atölyede modifiye edilmiş olması. </st><st c="4021">Aynı işlemlerden geçen hız motorları söz konusu değil. </st><st c="4076">Norton’a kadar uzanmamız gerekiyor, hem burada, Almanya’da hem de Büyük Britanya’da.</st></p>
			<p><st c="4160">Kleinert çaresizce haykırdı:</st></p>
			<p><st c="4189">– Peki, kim bu herifler?</st></p>
			<p><st c="4214">– Kaçak avcılar, paralı askerler, eski askerler. </st><st c="4264">Belki de soyguncular. </st><st c="4286">Bu bölgede ya da Stuttgart’ta hiç buna benzer saldırılar oldu mu? </st></p>
			<p><st c="4352">– Hayır... </st><st c="4363">asla!</st></p>
			<p><st c="4368">– Tamam, bu herifler ormandan çıkmaya karar verdiler, şaka değil. </st><st c="4435">Organize oldular ve polisten korkmuyorlar. </st><st c="4478">Bana göre, korunuyorlar.</st></p>
			<p><st c="4502">– Kim tarafından?</st></p>
			<p><st c="4520">Niémans cevap verme gereği duymadı: Dirlewanger’inki gibi, asker, düzen sağlayıcı ya da başka bir baskı milisi olarak kullanmak için kaçak avcıları serbest bırakan bir yöntemden esinlenildiğini düşünmek güzel bir başlangıçtı.</st></p>
			<p><st c="4746">Ivana, bir öğrenci refleksiyle elini kaldırdı.</st></p>
			<p><st c="4793">– Anlamıyorum. </st><st c="4809">Katilin Kara Avcılar’dan biri olduğunu mu düşünüyorsunuz?</st></p>
			<p><st c="4866">– Bu konuda henüz bir şey bilmiyorum ama bağlantı olmadığını düşünmek de imkânsız. </st><st c="4950">Laura’ya yapılan saldırı bunu ispatlıyor.</st></p>
			<p><st c="4991">Yeniden sessizlik oldu. </st><st c="5016">Köpekle yapılan bu saldırı Jürgen ve Max cinayetleriyle pek uyuşmuyordu.</st></p>
			<p><st c="5088">– Adli tabibe göre, diye konuştu Slav kız, Max saat 20.00 ile gece yarısı arasında öldürülmüş.</st></p>
			<p><st c="5183">– Eee, yani?</st></p>
			<p><st c="5196">– Kara Avcılar önce kuzeni öldürdüler sonra da Freiburg im Breisgau’ya mı geldiler?</st></p>
			<p><st c="5280">Niémans cevap vermedi. </st><st c="5304">Bu akla uygun değildi, kabul etmeliydi. </st><st c="5344">Paperboard önünde yürümeye başladı, neden bilmiyordu, ama ticaret erbabına ve marketlerdeki reyon şeflerine özgü, üzerinde kâğıtlar bulunan bu tahta onu rahatlatıyordu.</st></p>
			<p><st c="5512">Sonuçta ne diyeceğini bilemediği için saatine baktı: Saat sabahın 5’ini geçiyordu.</st></p>
			<p><st c="5595">– Size bir önerim var: Gidip 2-3 saat uyuyalım ve saat 9’da burada buluşalım. </st><st c="5674">(Kleinert’e doğru döndü.) Adamlarınız bu gece çalışıyor, değil mi?</st></p>
			<p><st c="5740">– Elbette.</st></p>
			<p><st c="5751">– Öyleyse, onlara üzerinde düşündüğümüz olası ipuçlarını aktarınız.</st></p>
			<p><st c="5819">– Özür dilerim... </st><st c="5838">Tam olarak hangi ipuçları?</st></p>
			<p><st c="5864">– Önce adli sicili bozuk olan ya da ruhsal rahatsızlığı bulunan tüm kaçak avlananlar ile avcılar. </st><st c="5963">Sonra, yaşlı Franz’ın dernekleri, bunlar neyin paravanı tam olarak görelim. </st><st c="6039">Gece nöbetçilerinin sorumlusu kimse ve VG’deki iş güvenliğiyle ilgili kim varsa herkesin kontrol edilmesi gerekiyor.</st></p>
			<p><st c="6155">Kleinert, Ivana’nınki gibi bir bloknot çıkarmıştı. </st><st c="6207">Kuşkusuz, Fransız polise güvenmeye karar vermişti.</st></p>
			<p><st c="6257">– Ayrıca bu geceki güvenlik kameralarının görüntülerine ulaşmak, Freiburg şehir merkezinde kapı kapı dolaşmak gerekiyor. </st><st c="6379">Yağmura rağmen, bir ipucu, bir plaka numarası, herhangi bir şey bulabiliriz. </st><st c="6456">Yeterince adamınız var mı?</st></p>
			<p><st c="6482">Alman kafasını kaldırmadan, onu teyit etti</st></p>
			<p><st c="6525">– Romanları da araştırsınlar mı?</st></p>
			<p><st c="6558">– Ben de buna gelecektim. </st><st c="6585">Freiburg Hastanesi’nde Mart 2000’de, çok kötü yaralanmış küçük bir kızın izi bulundu, Julia Wadoche. </st><st c="6686">Dosyasında babasının adı yazılıydı, Joseph. </st><st c="6730">Kol kadar uzun bir suç sicili vardı ve kendini “göçebe” olarak adlandırmıştı. </st><st c="6808">Ailemiz bu, hiç kuşkum yok.</st></p>
			<p><st c="6835">– Şimdi neredeler?</st></p>
			<p><st c="6854">– Sürekli olarak yer değiştiriyorlar, ama her şeye rağmen hâlâ bölgedeler.</st></p>
			<p><st c="6929">– Çok güzel. </st><st c="6943">Mutlak önceliğimiz bu.</st></p>
			<p><st c="6965">Kleinert şaşkınlığını dışa vurmuştu.</st></p>
			<p><st c="7002">– Bu geceki saldırganlar bu ailenin adamları ya da onların halefleri. </st><st c="7073">Bazen, uzakmış gibi görünen bir ipucu yeni bir ipucu olarak karşınıza çıkabilir.</st></p>
			<p><st c="7153">Niémans göz ucuyla Ivana’ya baktı, not alırken yavaş hareketlerle kafasını sallıyordu. </st><st c="7241">Bu basit hareketin anlamı açıktı: “Bu aptalca cümleleri kendinize saklayabilirsiniz. </st><st c="7326">Artık polis okulunda değiliz...”</st></p>
			<hr />
			<div>
				<div id="footnote-033">
					<p><span><a href="#footnote-033-backlink"><st c="7358">34</st></a></span><span><st c="7361">.</st></span><st c="7362"> Bir üçayak üstüne yerleştirilmiş levhaya takılı büyük boy kâğıtlardan oluşan ve sunumlarda kullanılan gereç. </st><st c="7472">(ç.n.)</st></p>
				</div>
			</div>
		</div>
<div id="charCountTotal" value="7478"></div></body>
</html>
