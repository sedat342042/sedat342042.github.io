<?xml version="1.0" encoding="utf-8"?>
<html xmlns="http://www.w3.org/1999/xhtml">
  <head>
    <title>SON AV</title>
    <meta http-equiv="Content-Type" content="text/html; charset=utf-8" />
  

</head>
  <body id="x1-43" xml:lang="tr-TR">
		<div>
			<p id="_idParaDest-41"><st c="0">39</st></p>
			<p><st c="3">Birinci kata geldiklerinde, Kleinert Ivana’ya “kolaylık ve uygunluk nedenleriyle” onu kendi bürosuna yerleştireceğini açıkladı. </st><st c="132">Kadın polis tam olarak onun ne söylediğini anlamamıştı, görünen o ki onu göz önünde tutmak istiyordu. </st><st c="234">Bir başka durumda, Ivana bunu bir güvensizlik göstergesi olarak algılayabilirdi, ama o kendini boş hayallere kaptırmayı tercih etti.</st></p>
			<p><st c="366">Evli olmasına rağmen, bir kızın çevresinde dolanan bakir bir oğlan gibi onun etrafında dolanıyordu. </st><st c="467">Tam olarak ne istiyordu? </st><st c="492">Evlilik dışı bir ilişki mi? </st><st c="520">Soruşturma boyunca devam edecek platonik bir ilişki mi? </st><st c="576">Yoksa TV dizilerinde olduğu gibi, “Kara Orman’da Ivana’yı görür görmez” gerçekten ona vurulmuş muydu?</st></p>
			<p><st c="677">Bilgisayarını bağladı, iPad’ini ve telefonunu şarja taktı, masanın üzerindeki dosyaları hale yola koydu. </st><st c="783">Bölgedeki veterinerleri ve diğer köpek barınaklarını aramadan önce, Neuilly-sur-Marne’daki köpekli birimde çalışan eski bir arkadaşıyla temasa geçmek istiyordu.</st></p>
			<p><st c="943">– Bir şey var, dedi bir anda Kleinert, henüz yerine bile oturmamıştı.</st></p>
			<p><st c="1013">Kaşla göz arasında, e-postalarını kontrol ediyor ve adamlarının sabah masasına bıraktığı kâğıtları karıştırıyordu.</st></p>
			<p><st c="1128">Elinde bir kâğıt tomarıyla Ivana’nın masasına doğru yaklaştı.</st></p>
			<p><st c="1190">– Bu ne?</st></p>
			<p><st c="1199">– Franz von Geyersberg’in vakıflarından biri, “Schwarzes Blut.”</st></p>
			<p><st c="1263">Siyah kan. </st><st c="1275">Soruşturmayla uyuşan bir ad.</st></p>
			<p><st c="1303">Kleinert Ivana’ya doğru eğilip kâğıtları gösterdi.</st></p>
			<p><st c="1354">– Benim çocuklara göre, bu dernek ailenin ormanlarıyla ilgileniyor. </st><st c="1423">Ücretli çalışanların adları bizim araştırmalarımızdaki isimlerle örtüşüyor.</st></p>
			<p><st c="1498">– Hangileri?</st></p>
			<p><st c="1511">– Baden Württemberg Hapishanesi’nde yatmış kaçak avcıların adları.</st></p>
			<p><st c="1578">– Söylemek istediğiniz...</st></p>
			<p><st c="1604">– Görünen o ki, Franz fazla... </st><st c="1636">dürüst olmayan adamlara iş veriyor.</st></p>
			<p><st c="1671">Ivana kâğıtları karıştırdı, hepsi Almancaydı.</st></p>
			<p><st c="1717">– Tam olarak görevleri ne?</st></p>
			<p><st c="1744">– Avcılık.</st></p>
			<p><st c="1755">– Avcı olanlar Geyersbergler değil mi?</st></p>
			<p><st c="1794">– Hizmetkârlar önce temizlik yapıyor. </st><st c="1833">Bu sabıkalılar, herkesin söylediği gibi “ayıklama” yapıyorlar. </st><st c="1896">Diğer av hayvanlarının beslenebilmesi ve rahatça dolaşabilmesi için belli bir kotaya, özellikle de yaşlarına göre hayvanları öldürüyorlar.</st></p>
			<p><st c="2034">– Onun da öldürülmesi için...</st></p>
			<p><st c="2064">Kleinert Ivana’nın masasının ucuna oturdu. </st><st c="2108">Artık onunla arasında mesafe 20-30 santimetre vardı.</st></p>
			<p><st c="2160">– Bu kadar... </st><st c="2175">keskin militan olmayın, dedi, nazikçe kınayan bir ses tonuyla. </st><st c="2238">Eğer bu avcılar olmasaydı, açlık ve parazitler hayvan popülasyonunu vuracaktı. </st><st c="2317">Doğanın mantığı doğal seçilimdir. </st><st c="2351">Doğada herkese yer yok.</st></p>
			<p><st c="2374">Kleinert’in her konuştuğunda, Ivana onun sentaksının niteliğiyle ve söz dağarcığının zenginliğiyle şaşkınlığa düşüyordu. </st><st c="2496">Bu adam, sadece görünüşüyle değil, entelektüel olarak da onun hoşuna gidiyordu. </st><st c="2576">Ne şehirlerde görev yaptığı dönemlerde katlanmak zorunda olduğu cahil serserilerle ne de bugün yatağını paylaştığı boşanmış polislerle ilgisi vardı.</st></p>
			<p><st c="2724">Kleinert biraz daha eğildi. </st><st c="2753">Onun küçük gözlüklerinde kendi kızıl sarı saçlarını görebiliyordu: Her iki yuvarlak camda birer alev. </st></p>
			<p><st c="2855">– Bana inanın, bu ormancılar ne yaptıklarını biliyorlar, diye üsteledi. </st><st c="2927">İyi beslenmiş bu hayvanlar mücadele sırasında mükemmel kozlara sahip oluyorlar.</st></p>
			<p><st c="3006">Ivana ürperdi.</st></p>
			<p><st c="3021">– Siz tam olarak hangi mücadeleden söz ediyorsunuz?</st></p>
			<p><st c="3073">– Pirsch, elbette. </st><st c="3093">Schwarzes Blut, en mükemmel yakından avlanma yapılması için ormanları hazırlıyor.</st></p>
			<p><st c="3174">Ivana kâğıtları yeniden eline aldı ve şöyle bir göz attı, neredeyse her satırda “pirsch” sözcüğü vardı.</st></p>
			<p><st c="3278">– Bu sizi şaşırtmış gibi, diye bir saptamada bulundu, Kleinert.</st></p>
			<p><st c="3342">– Jürgen pirsch avı yapıyordu, ama Laura bu av türü için hiç zamanı olmadığını bize söyledi. </st><st c="3436">Tekerlekli sandalyesinde oturan Franz, ormanda fazla uzağa gitmeyi göze alamaz. </st><st c="3516">Peki, bu ormanları kim için hazırlıyorlar?</st></p>
			<p><st c="3558">– Max ve Udo?</st></p>
			<p><st c="3572">– Bu, bana çok az insan için büyük bir çaba gibi geliyor.</st></p>
			<p><st c="3630">– Geyersbergler sıradan insanlar değil.</st></p>
			<p><st c="3670">Ivana bu konuda didiklenecek bir şeyler olduğuna emindi, belki de klan başka tarz avlar için dostlarını davet ediyordu. </st><st c="3791">Oyun alanı çok sık kullanılmak için çok büyüktü...</st></p>
			<p><st c="3841">– Size tuhaf başka bir şeyi daha göstermek istiyordum, dedi Kleinert, Ivana’nın elleri arasındaki sayfaları çevirirken; isteyerek ya da değil, elleri birbirine dokunmuştu. </st><st c="4014">Geyersbergler eyaletle bir anlaşma imzaladı. </st><st c="4059">Hem kendileri hem de özellikle, bazıları hapisten çıkmış adamları için silah taşıma ruhsatı almış olabilirler.</st></p>
			<p><st c="4169">Ivana’nın daha fazla açıklamaya ihtiyacı yoktu: Almanya’da, Fransa’da olduğu gibi hapis yatmak ateşli silah sahibi olmak için bir engeldi. </st><st c="4309">Ama Geyersbergler bu anlaşmayla, iş verdiği ayaktakımını yeniden silahlandırabiliyordu.</st></p>
			<p><st c="4396">– Hepsi bu kadar değil, bu avcıları av hayvanlarını ayıklamak için başka toprak sahiplerine kiralıyorlar. </st><st c="4503">Başka bir deyişle, dernek tarafından iş verilmiş bu adamlar bir tür kiralık katil. </st><st c="4586">İşleri, komşu arazilerdeki sayısı artan hayvanları öldürmek.</st></p>
			<p><st c="4646">Raporun son sayfasında, bir isim listesi vardı, kuşkusuz bu profesyonellerin, kaçak avcıların, eski mahkûmların, savaş suçlularının adları...</st></p>
			<p><st c="4788">Bu adamların dün gece onlara saldıranlar olduğunu anlamak için çok fazla hayal gücüne ihtiyaç yoktu. </st><st c="4890">Kara Avcılar’la olan benzerlik de onların büyüyüp gelişmesini kolaylaştırmıştı. </st><st c="4970">Sayısız köyde katliamlar yapan Dirlewanger’in adamları gibi onlara ormanlarda hayvan kırımı yapmak için para ödenmişti.</st></p>
			<p><st c="5089">– Onları polis merkezine çağırmak gerekiyor, diye bir çıkarımda bulundu. </st><st c="5163">Onları sıkıştırmalıyız. </st><st c="5187">Ve Norton satın alıp almadıklarını teyit etmeliyiz.</st></p>
			<p><st c="5238">– Tavsiyen için teşekkür ederim, dedi Kleinert, ayağa kalkarken.</st></p>
			<p><st c="5303">– Kesin bir kanıt bulmak için öğleden sonramız var, diye soğuk bir ses tonuyla devam etti Ivana. </st><st c="5401">Ben yeniden köpeklerime dönüyorum.</st></p>
			<p><st c="5435">Aslında, halletmesi gereken acil bir durum daha vardı: Odaya hâkim olan bu karşılıklı çekime son vermek. </st><st c="5541">Kahretsin, profesyonel ol.</st></p>
			<p><st c="5567">– Sanırım bir çay içebilecek zamanımız var, değil mi?</st></p>
			<p><st c="5621">Namuslu polis gayreti bir gülümsemeye dönüştü. </st><st c="5669">Bir kez daha kızardığını hissetti.</st></p>
			<p><st c="5703">Freiburg im Breisgau’da yaşamak gitgide tehlikeli bir hal alıyordu.</st></p>
		</div>
<div id="charCountTotal" value="5771"></div></body>
</html>
