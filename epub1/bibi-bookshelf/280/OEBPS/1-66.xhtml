<?xml version="1.0" encoding="utf-8"?>
<html xmlns="http://www.w3.org/1999/xhtml">
  <head>
    <title>SON AV</title>
    <meta http-equiv="Content-Type" content="text/html; charset=utf-8" />
  

</head>
  <body id="x1-66" xml:lang="tr-TR">
		<div>
			<p id="_idParaDest-64"><st c="0">61</st></p>
			<p><st c="3">Kapının çatırtısı ona dünyanın en heyecan verici gürültüsü gibi geldi. </st><st c="75">Niémans kafesinden kurtulmayı başarmıştı. </st><st c="117">Ama duman çoktan arabanın içini doldurmaya başlamıştı ve Ivana dünyayla ilişkisinin kesildiğini ve ateş ve demir nedeniyle umudunu yitirdiğini hissediyordu.</st></p>
			<p><st c="273">İrkildi. </st><st c="283">Niémans onu kolundan yakalamıştı. </st><st c="317">Kısaca yardımın, yani kendisinin geldiğini belirtmek için kolunu, gerçekten kötü durumda olan Kleinert’in ensesinin üzerinden uzatmıştı.</st></p>
			<p><st c="453">Ivana bir şey söylemek istemişti, ama tek yapabildiği sadece öksürmek ve biraz daha duman yutmak oldu. </st><st c="557">Bununla ilgili kurslar görmüş, istatistikler okumuş, rakamlar öğrenmişti: Arabalar bu şekilde alev almazdı. </st><st c="665">Ama bazen de, bu olabilirdi. </st><st c="694">Ve bu “bazen” onun mezbahadaki bir düve gibi terlemesi için yeterliydi.</st></p>
			<p><st c="765">Niémans ne halt ediyordu?</st></p>
			<p><st c="791">Tek gözüyle hava yastığının arasından bakmaya muvaffak oldu ve yakın plandaki bıçağı gördü. </st><st c="884">Kleinert’i bu yanan kutudan çıkarmak için onun bir kolunu ya da parmağını keseceğini düşündü.</st></p>
			<p><st c="977">Ama hayır, sadece Kleinert’in hava yastığını deldi, yerinden sıçrayan yüzü kan içindeki polis ne olduğunu anlamamıştı.</st></p>
			<p><st c="1096">– Niémans, dedi Ivana, boğuk bir sesle. </st><st c="1137">Acele edin.</st></p>
			<p><st c="1148">Cevap olarak, daha o tepki verecek zamanı bulamadan Ivana’nın hava yastığını da deldi. </st><st c="1236">Yastık onun yüzüne patladı ama o anında büyük bir rahatlama hissetti.</st></p>
			<p><st c="1305">Polis, kırılmış direksiyon simidi, parçalanmış gösterge paneli, bir kâğıt giyotini gibi inmiş koltuktan oluşan mengenenin arasından Kommissar’ı çıkarmaya başladı. </st><st c="1469">Alevler hızla sağ kapılara doğru ilerlerken o küçük manevralarla hareket ediyordu.</st></p>
			<p><st c="1551">Ivana ona bakıyordu. </st><st c="1573">Kımıldayamıyordu, iç organlarıyla, kanla ve korkuyla bir dürüm gibi sarmalanmıştı. </st><st c="1656">Kan yüzüne, gözkapaklarına, gözlerine akıyordu. </st><st c="1704">Şu anda bir yığın boktan duyguya kapılıyor, kötü kehanetlerde bulunuyordu. </st><st c="1779">Sol kolu korkunç acı nedeniyle hareketsizdi, kafasına bir demirci atölyesindeymiş gibi çekiç darbeleri iniyordu, içinde ne var ne yok hepsini ağzından püskürtecekmiş gibi midesi bulanıyordu.</st></p>
			<p><st c="1969">İşte o anda, arabanın içini kaplayan dumanların arasından ön camdaki büyük çatlağı gördü. </st><st c="2060">Paniğin verdiği enerjiyle, emniyet kemerini açtı ve çatlamış camdan geriye ne kalmışsa yumruklamaya başladı, cam hiç direnç göstermedi.</st></p>
			<p><st c="2195">Öne doğru hamle yapmanın ve Alman polisi renklerini taşıyan bu çöp yakma makinesinden dışarı fırlamanın zamanıydı. </st><st c="2311">Refleksle yerde duran tabancasını aldı ve işe koyuldu. </st><st c="2366">Öksürerek, itekleyerek ve tırmanarak yamru yumru olmuş kaportaya ulaşmayı başardı. </st><st c="2449">Kleinert’i alev almış arabadan uzaklaştırmayı başarmış Niémans’ın yanına kadar yerde yuvarlandı.</st></p>
			<p><st c="2545">Araba her an patlayabilirdi, ama içinde onlar olmadan.</st></p>
			<p><st c="2600">Hepsi oradaydı, ölü yapraklardan oluşan bir halı ile parlak mavi bir gökyüzünün arasında her şeye rağmen hayattalardı.</st></p>
			<p><st c="2719">Niémans hareketsiz Alman’ı yolun üzerinde, arabadan mümkün olduğunca uzağa çekmeye çalışıyordu. </st><st c="2816">Ivana da onun peşinden, ormanın diğer tarafına doğru asfaltta sendeleyerek ilerledi. </st><st c="2901">Omzunun üstünden, artık ne yanmak ne de patlamak istiyormuş gibi görünen arabaya baktı. </st><st c="2989">Arabanın içinden, bir anlamda başlarına gelen felaketin en iyi belirtisi olarak kara dumanlar yükseliyordu.</st></p>
			<p><st c="3096">Kadın polis Cam Villa’da kalan polisleri düşündü, bu yoldan geçecekler miydi?</st></p>
			<p><st c="3174">– Durumu nasıl? </st><st c="3191">diye sordu.</st></p>
			<p><st c="3202">– Nefes alıyor, tüm söyleyebileceğim bu, diye cevapladı Niémans.</st></p>
			<p><st c="3267">Alman’ın gözkapaklarına cam kırıkları saplanmıştı, sol kaşı patlamıştı, yüzü kan içindeydi. </st><st c="3360">Direksiyon simidi kaza anında kaburgalarına battığı için göğsü de kötü durumda olmalıydı. </st><st c="3450">Sağ koluna gelince, görüntüsü bile korkunç olan o açıyı hâlâ koruyordu.</st></p>
			<p><st c="3521">Ivana yolun kenarına geri döndü, hâlâ titriyordu ve etrafa dikkatle göz gezdirdi. </st><st c="3604">Onlara çarpan 4x4 doğruca yoluna devam etmişti. </st><st c="3652">Motorcular geri dönmüyordu. </st><st c="3680">Uyarı sona mı ermişti yoksa infaz yeni mi başlıyordu? </st><st c="3734">Tüm bunlarda “fırtınadan önceki sessizlik” kokusu vardı.</st></p>
			<p><st c="3790">Bununla birlikte, tüm korkusu geçmişti. </st><st c="3831">Niémans, kendinden emin hareketleriyle, bir bağ taşından daha sağlam kafasıyla, burnunun üstünde duran –nasıl hâlâ oradaydı, bilmiyordu– gözlüğüyle ona güven veriyordu.</st></p>
			<p><st c="3999">Bu canlılık tüm ormana yayıldı; sanki damarlarında kozalaklı ağaçlardan ve topraktan kaynaklanan verimli, yapışkan, yakıcı bir şey, sıcak ve güven verici bir özsuyu akıyordu. </st><st c="4175">Bu onun hayatta kalmasını sağlayan gerçek enerjiydi.</st></p>
			<p><st c="4227">– Suratımda ne var? </st><st c="4248">diye sordu, Niémans’a doğru yaklaşırken.</st></p>
			<p><st c="4288">Polis ayağa kalkıp yüzüne baktı, onun da şakaklarında bir sürü kesik vardı, ama cildi kanamayı reddediyordu.</st></p>
			<p><st c="4397">– İyi, bir şey yok, sadece alında bir kesik var. </st><st c="4447">Yaşayacaksın.</st></p>
			<p><st c="4460">Ivana gözlerini kapattı. </st><st c="4486">Çamların, kesilmiş otların ve nemli toprağın kokuları birbirine karışıp baş dönmesini artıyordu. </st><st c="4583">Önce her şeyin yolunda olduğunu sandı ama tazyikli bir fıskiye gibi kusmak için hemen uzaklaştı.</st></p>
			<p><st c="4679">Her öğürtüde kafatasının içinde bir şeyler çatırdıyordu.</st></p>
			<p><st c="4736">Sonunda, kusması seyrekleşti, ardından kesildi. </st><st c="4785">Dizlerinin üzerine çökmüştü, kafası ara ara sarsılıyordu.</st></p>
			<p><st c="4842">– Ivana?</st></p>
			<p><st c="4851">Niémans boğuk, neredeyse kısık bir sesle onun adını söylüyordu.</st></p>
			<p><st c="4915">– Yardım çağır, diye emretti, bir yanda da Kleinert’i karayosunlarından ve eğreltiotlarından bir yatağın üzerine yerleştiriyordu.</st></p>
			<p><st c="5045">Ivana cebinden telefonu çıkarmayı başardı. </st><st c="5089">Gözlerinden iri beyaz damlalar düşüyordu.</st></p>
			<p><st c="5130">Freiburg Merkez Karakolu’nun numarasını tuşladı ama bir sonuç alamadı. </st><st c="5202">Geyersberg topraklarının özelliği: Gökyüzünden gelen bütün sinyaller, orman sesini daha yüksek ve güçlü duyurabilsin diye bozuluyordu.</st></p>
			<p><st c="5336">Arkasında birinin olduğunu hissederek irkildi ve aniden geriye döndü: Niémans karşısında duruyordu.</st></p>
			<p><st c="5436">– Şebeke yok, dedi, ayağa kalkarken.</st></p>
			<p><st c="5473">– Geldiğimiz yere dönüyor ve yardım getiriyorsun.</st></p>
			<p><st c="5523">– Ne? </st><st c="5530">Ama orası en az on kilometre uzakta! </st><st c="5567">Ayakta zor duruyorum.</st></p>
			<p><st c="5588">– Diğer yönde, ilk köy yirmi kilometre ileride. </st><st c="5637">Doğuya doğru yürü. </st><st c="5656">Biraz şansın varsa, telefonun birkaç kilometre sonra çekecektir.</st></p>
			<p><st c="5720">Ivana bir anlığına etrafına bakındı: Niémans omuzlarında cam kırıkları, perişan bir yüzle rüzgâra karşı ayakta duruyordu, bir köknarın dibinde yatan Kleinert canlıdan çok ölü gibiydi. </st><st c="5905">Ve sahneyi tamamlayan Ivana’ydı: Dizleri titriyor, gergin bir şekilde nefes alıyordu ve gözleri kanlıydı.</st></p>
			<p><st c="6010">– Peki, siz?</st></p>
			<p><st c="6023">– Ben mi? </st><st c="6034">Onları yakalayacağım.</st></p>
			<p><st c="6055">Sinirli bir şekilde güldü:</st></p>
			<p><st c="6082">– Başka bir düşünceniz olmadığından emin misiniz? </st><st c="6133">Daha orijinal bir düşünce? </st></p>
			<p><st c="6160">Niémans onu zorla yola doğru döndürdü. </st><st c="6199">Kıçına bir tekme yapıştırmadı, ama aklından geçti.</st></p>
			<p><st c="6249">– Dümdüz yürü. </st><st c="6265">Eğer rüzgâr yön değiştirmezse, şansın var demektir.</st></p>
			<p><st c="6316">– Rüzgâr mı? </st><st c="6330">Siz ne anlatıyorsunuz?</st></p>
			<p><st c="6352">– Sana bir an önce git diyorum! </st><st c="6385">Onlar hâlâ buralarda.</st></p>
			<p><st c="6406">– Ne?</st></p>
			<p><st c="6412">– Anlamıyor musun? </st><st c="6432">Av başladı.</st></p>
			<p><st c="6443">Ivana sonunda anladı: Doğu Cephesi’nde eski zamanlarda olduğu gibi onları avlamak için yoldan çıkarıp durdurmuşlardı. </st><st c="6562">Ivana köpek havlamaları, kırılan dal çatırtıları, bağrışmalar hayal ediyordu. </st><st c="6640">Yanılıyordu.</st></p>
			<p><st c="6652">Bu yürüyerek yapılan pirsch avıydı.</st></p>
			<p><st c="6688">Başka tek kelime etmeden güneşe doğru koşmaya başladı.</st></p>
		</div>
<div id="charCountTotal" value="6743"></div></body>
</html>
