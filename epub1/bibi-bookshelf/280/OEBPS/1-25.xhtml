<?xml version="1.0" encoding="utf-8"?>
<html xmlns="http://www.w3.org/1999/xhtml">
  <head>
    <title>SON AV</title>
    <meta http-equiv="Content-Type" content="text/html; charset=utf-8" />
  

</head>
  <body id="x1-25" xml:lang="tr-TR">
		<div>
			<p id="_idParaDest-23"><st c="0">22</st></p>
			<p><st c="3">– Krauss bizimle matrak geçti, diye homurdandı Kleinert.</st></p>
			<p><st c="60">Birinci katın koridorunda yürüyorlardı, linolyum zemin, parlak boyalı duvarlar, sanki her şey plastik kaplıydı: Alman devlet dairelerinin Fransızlar için imrenilecek hiçbir yanı yoktu.</st></p>
			<p><st c="245">– Sıfırdan mı başlıyoruz? </st><st c="272">diye sordu, merdivene ulaştıkları sırada.</st></p>
			<p><st c="313">– Sıfırdan değil, üçten, diye cevapladı Niémans. </st><st c="363">Siz, ben ve Ivana. </st><st c="382">Bu kaçığı sorgulamama izin verdiğiniz için sizi takdir ettim.</st></p>
			<p><st c="443">– Bu arada, diye gülümsedi Alman, meslektaşınız hâlâ gelmedi mi?</st></p>
			<p><st c="508">Niémans cevap vermeden merdivenden indi. </st><st c="550">Holde bir kahve makinesi gördü. </st><st c="582">Sinirli olduğundan Cam Villa’da kendisi için hazırlanan kahvaltıya yüz vermemişti.</st></p>
			<p><st c="664">– Şu an için Krauss’u serbest bırakamayacağımız konusunda hemfikir miyiz?</st></p>
			<p><st c="738">Niémans makinenin üstündeki talimatları çözmeye çalıştı.</st></p>
			<p><st c="795">– Aslında onu salıvermekte bir sorun yok. </st><st c="838">Ama her şeye rağmen, bir şeyler görmüş olabilir. </st><st c="887">Kuşkusuz o gece ormanda dolanıyordu... </st><st c="926">Onu biraz daha sorgulamak gerekecek. </st><st c="963">Colmar jandarmasını haberdar ettiniz mi?</st></p>
			<p><st c="1003">Hangi düğmeye basacağını bilmiyordu, ama keçisakallı polise de sormak istemiyordu. </st><st c="1087">Tam bir Fransız gururu.</st></p>
			<p><st c="1110">– Bu işi siz yapmadınız mı?</st></p>
			<p><st c="1138">– Sizin haber vermenizi tercih ederim, diye cevapladı, tüm dikkatini kahve makinesine vererek.</st></p>
			<p><st c="1233">– Ne içmek istiyorsunuz? </st><st c="1259">diye sordu Kleinert, derin bir iç çekerek.</st></p>
			<p><st c="1301">– Ha? </st><st c="1308">Hımm... </st><st c="1316">kahve. </st></p>
			<p><st c="1323">Polizeioberkommissar cebinden bir bozukluk çıkardı ve makineye attı.</st></p>
			<p><st c="1391">– Sizin Fransız jandarmasıyla olan ilişkinizi anlamıyorum, diye devam etti, siyah sıvı plastik bir bardağa boşalırken.</st></p>
			<p><st c="1510">– Onları soruşturmadan uzak tuttuğumuzu düşünüyorlar.</st></p>
			<p><st c="1564">Kleinert bardağı makineden alıp Fransız meslektaşına uzattı.</st></p>
			<p><st c="1625">– Beni burada bekleyin. </st><st c="1650">Adamlarımı bilgilendirmem gerekiyor.</st></p>
			<p><st c="1686">Niémans kahvesinin tadına bakarken başıyla onu onayladı: Kahve tahmininden daha kötüydü. </st><st c="1776">Freiburg im Breisgau Polis Merkezi orta ölçekli bir karakoldu, içeride mavi üniformalı elli kadar polis vardı ama gri pantolonlu ve zeytin yeşili gömlekleri olanlar da vardı. </st><st c="1951">Niémans kimin kim olduğunu anlamıyordu: Bundespolizei,</st><span><span id="footnote-022-backlink"><a href="#footnote-022"><st c="2005">22</st></a></span></span><st c="2008"> Landespolizei...</st><span><span id="footnote-021-backlink"><a href="#footnote-021"><st c="2025">23</st></a></span></span> </p>
			<p><st c="2028">Kahvesinden tam üçüncü yudumu alıyordu ki, Ivana duvarları pas renkli koridorda belirdi. </st><st c="2118">Herkesin içinde ona bağırmamak için insanüstü bir çaba göstermesi gerekti, ama bir kere bu mucize gerçekleştikten sonra da artık sesini çıkarmadı. </st><st c="2265">Amirin dışa vurulmayan, bastırılmış öfkesi.</st></p>
			<p><st c="2308">– Neredeydin?</st></p>
			<p><st c="2322">– Size yazdım, Jürgen ile Laura’nın mürebbiyelerini sorgulamaya gittim.</st></p>
			<p><st c="2394">– Benim arabamla mı?</st></p>
			<p><st c="2415">– Durumu çok iyi, kaygılanmayın. </st><st c="2449">Küçük ve zavallı kadın ellerimle onu kirletmemeye çaba gösterdim.</st></p>
			<p><st c="2514">Niémans rahatladığını belli etmemek için donuk bir yüz ifadesi takındı. </st><st c="2587">Bir hurda yığınına âşık olmaktan utanmıştı.</st></p>
			<p><st c="2630">İkisi de sessiz kalmayı tercih etti, polis göz ucuyla makineden kendisine bir baharat çayı alan ortağına baktı. </st><st c="2743">Çok minikti ya da en azından çok minik görünüyordu.</st></p>
			<p><st c="2794">Kadın polis kafasını birinci kata doğru kaldırdı.</st></p>
			<p><st c="2844">– Krauss?</st></p>
			<p><st c="2854">– Şaka gibi. </st><st c="2868">Dadı?</st></p>
			<p><st c="2873">Ivana ona ilginç bir hikâye anlattı. </st><st c="2911">İki çocuk çelişkiler içinde büyümüştü: Hem kendi kendilerine yetmeyi öğrenmişler hem de çok katı bir disiplin altında büyümüşlerdi. </st><st c="3043">Anne babanın ilgisizliği, dadının soğukluğu, doğru bir öğrenim...</st></p>
			<p><st c="3108">Bir kez daha pislik zenginlerin hikâyesi: Ivana bunu açıkça söylemiyordu ama bu şekilde düşündüğü kuvvetle muhtemeldi. </st><st c="3228">Niémans bunu çok iyi biliyordu. </st><st c="3260">Hırvat bir yetim olarak kökeni ve “sosyal yardım” çerçevesinde aldığı eğitim ona bokluktan başka bir şey vermemişti, zenginlerin hep kötü olduğunu düşünüyordu ve yoksullara karşı daima iyi duygular beslemekte ayak diretiyordu.</st></p>
			<p><st c="3486">Daha yaşlı, daha sakin olan Niémans bu tür keskin inançların yanlış olduğunu ve bunun tersinin de doğru olmadığını biliyordu. </st><st c="3613">Sadece güçler daha iyi bölüştürülmüştü. </st><st c="3653">Kötülük ve iyilik cüzdanın iki yanına özenle dağıtılmıştı.</st></p>
			<p><st c="3711">Niémans’a göre, en önemli şey mürebbiyenin katilin kontesi de öldürmeye teşebbüs edeceğini söylemesiydi. </st><st c="3817">Geyersberg klanı bütün kafaları kesilmesi gereken bir ejderha gibiydi. </st><st c="3888">Ama kimin adına? </st><st c="3905">Ve hangi amaçla?</st></p>
			<p><st c="3921">– Av kazalarıyla ilgili bir gelişme var mı?</st></p>
			<p><st c="3965">– Bu sabah avcılık dernekleriyle görüşmem gerekiyordu. </st><st c="4021">İnternette hiçbir şey yok. </st><st c="4048">Ve Loretta Kaufman bana Geyersberglerin ormanında bu tür bir şeyin olmasının imkânsız olduğunu söyledi. </st><st c="4152">Ona göre, bu tür av partilerinde hiçbir şey rastlantıya bırakılmazmış.</st></p>
			<p><st c="4222">– Ivana!</st></p>
			<p><st c="4231">Kleinert canlı adımlarla onlara doğru geliyordu. </st><st c="4281">Alman dünden beri, sevimli Fransız kız konusunda gerçekten de rahatlamış gibiydi.</st></p>
			<p><st c="4362">– Biraz olsun uyumayı başardınız mı? </st><st c="4400">diye, dudaklarında gülümsemeyle sordu.</st></p>
			<p><st c="4438">Ivana kafasını sallamakla yetindi, kıpkırmızı kesilmişti. </st><st c="4497">En ufak ilgiden bile rahatsız oluyordu, ama çayından tüten dumanın ardında gözlerinde bir muziplik vardı.</st></p>
			<p><st c="4602">– Ayurvedik çayımız hakkında ne düşünüyorsunuz? </st><st c="4651">Çok etkili...</st></p>
			<p><st c="4664">– Daha bitmedi mi? </st><st c="4684">diye hoyratça araya girdi Niémans. </st><st c="4719">Havadan sudan mı konuşacağız yoksa çalışacak mıyız?</st></p>
			<p><st c="4770">Kleinert azar işitmiş bir asker gibi hazır ola geçti.</st></p>
			<p><st c="4824">– Bir toplantı odası bulacağım, dedi, sert bir sesle.</st></p>
			<p><st c="4878">O sırada Niémans’ın telefonu cebinde titreşti: “araştırmacı / aile doktoru / köpek uzmanı” Philipp Schüller.</st></p>
			<p><st c="4987">– Dün akşamki köpekle ilgili olarak sizi arıyorum.</st></p>
			<p><st c="5038">Kara canavarın görüntüsü bir anda polisin kafasında canlandı.</st></p>
			<p><st c="5100">– Onu size yolladılar mı? </st><st c="5127">diye sordu, şaşırmıştı.</st></p>
			<p><st c="5150">– Hemen buraya gelmeniz gerekiyor.</st></p>
			<hr />
			<div>
				<div id="footnote-022">
					<p><span><a href="#footnote-022-backlink"><st c="5185">22</st></a></span><span><st c="5188">.</st></span><st c="5189"> Federal polis. </st><st c="5205">(ç.n.)</st></p>
				</div>
				<div id="footnote-021">
					<p><span><a href="#footnote-021-backlink"><st c="5211">23</st></a></span><span><st c="5214">.</st></span><st c="5215"> Eyalet polisi. </st><st c="5231">(ç.n.)</st></p>
				</div>
			</div>
		</div>
<div id="charCountTotal" value="5237"></div></body>
</html>
