<?xml version="1.0" encoding="utf-8"?>
<html xmlns="http://www.w3.org/1999/xhtml">
  <head>
    <title>SON AV</title>
    <meta http-equiv="Content-Type" content="text/html; charset=utf-8" />
  

</head>
  <body id="x1-14" xml:lang="tr-TR">
		<div>
			<p id="_idParaDest-12"><st c="0">11</st></p>
			<p><st c="3">Külotu ve sutyeniyle dolanırken, ilk olarak aklına yanında “gerekirse” diye siyah sade bir elbise getirdiğini hatırladı ve ikinci olarak da, saat 21’de başlayacak yemeğe kadar bir saat zamanı olduğunu fark etti.</st></p>
			<p><st c="215">Bir kazakla jogging pantolonu giydi, sonra Kleinert’in verdiği dosyaya gömüldü. </st><st c="296">Olayın ana hatlarını biliyordu ve daha ziyade, ayrı bir şömiz içine koyduğu Jürgen von Geyersberg’in hayatına odaklandı.</st></p>
			<p><st c="416">1984 doğumlu Jürgen bir Alman küçük aristokratına uygun, mükemmel bir eğitim görmüştü: Basel yakınlarındaki bir İsviçre okulunda yatılı okumuştu, Almanya’nın en tanınmış üniversitelerinin birinde, Universität Konstanz’da “Politik und Verwaltungswissensschaft”</st><span><span id="footnote-013-backlink"><a href="#footnote-013"><st c="676">14</st></a></span></span><st c="679"> öğrenimi görmüş ve Fransa’da HEC’te işletme okumuştu. </st><st c="734">Son olarak da, kendi alanında en önemli kuruluşlardan biri olan Yüksek İşletme Enstitüsü’ne (IESE, Navarra Üniversitesi İşletme Okulu) devam etmiş ve burada mastır yapmıştı.</st></p>
			<p><st c="907">Görünen o ki, Jürgen iş hayatına atılmak için acele etmemişti, ama babasının 2014 yılında erken yaşta ölmesi, onu Fransız edebiyatı ve antik Yunan felsefesiyle ilgilenen kız kardeşiyle birlikte VG Grup’un yönetimini ele almaya mecbur kılmıştı.</st></p>
			<p><st c="1151">Ivana iki kardeşin grubu başarıyla yönetmesi hakkında daha önce birçok makale okumuştu, dosyada yer alan çok daha ayrıntılı Fransızca makaleler onun ilgisini çekmişti: İki kardeşin yönetimi oldukça katıydı, babaları Ferdinand da personeline karşı yumuşak değildi. </st><st c="1416">İki vâris, birkaç sene içinde hem şirket bünyesinde hem de dışarıda hatırı sayılır miktarda düşman edinmeyi başarmıştı. </st><st c="1536">Ama Niémans’ın söylediği gibi, bu vahşi cinayetin arkasında yanlarında çalışan bir personelin ya da bir rakip şirketin patronunun olduğunu düşünmek neredeyse imkânsızdı.</st></p>
			<p><st c="1705">Ivana ailenin tarihine geçti. </st><st c="1736">Yeni bir şömiz çıkardı. </st><st c="1760">İçinde, Kleinert’in özellikle dikkat çektiği </st><span><st c="1805">Point de vue</st></span><st c="1817"> dergisinde yayımlanmış ve hanedanın hikâyesini anlatan bir yazı vardı.</st></p>
			<p><st c="1888">Geyersberglerin soyu Karolenjlere, yani Fransa Krallığı’na kimliklerini kazandıran bir döneme kadar uzanıyordu. </st><st c="2001">Ivana bütün yüzyılları peş peşe okudu, Ortaçağ’dan Rönesans’a, Otuz Yıl Savaşları’ndan Aydınlanma çağına geçti: Geyersbergler hep vardı. </st><st c="2138">Sonradan, 19. </st><st c="2152">yüzyılda Baden-Württemberg Eyaleti’ne katılan Büyük Basel Düklüğü’nün kuruluşunda önemli rol oynamışlardı.</st></p>
			<p><st c="2258">Ivana Jürgen’in babası Ferdinand’a odaklanmak için atalarıyla fazla ilgilenmedi. </st><st c="2340">Kolay değildi, çünkü hepsi Almancaydı, ama sonunda telefonundaki sözlükten yararlanarak makaleleri okuyabildi.</st></p>
			<p><st c="2450">İkinci Dünya Savaşı’ndan sonra doğan Ferdinand von Geyersberg sanayinin öncülerinden biri olarak, 1960’lı yıllarda Doğu Almanya sanayiinin gelişmesine katkıda bulunmuştu. </st><st c="2622">Ferdinand 1980’li yıllar boyunca, fabrikalarında uyguladığı acımasız yönetimle VG Grup’u kalkındırarak babasının izinden gitmiş ve birçok elektronik ürünün patentine sahip olması nedeniyle birçok otomobil üreticisini, özellikle de Baden-Württemberg’in en değerli markası olan Porsche’yi, kendisine bağımlı kılmıştı.</st></p>
			<p><st c="2937">Ferdinand halk arasındaki imajına aldırmıyordu. </st><st c="2986">Ağzı sıkı, hatta kapalı kutu bir adamdı, tam eski tarz Alman’dı: Soğuk, sert, ağırbaşlıydı, ancak bir yerini yaktığında gülüyordu ve hep eldiven takıyordu. </st><st c="3142">Karısının ölümünden iki yıl sonra, 2014 yılında geçirdiği bir inme neticesinde, 68 yaşında ölmüştü. </st></p>
			<p><st c="3242">Karısı hakkında tek bir yazı yoktu. </st><st c="3278">Daha doğrusu, neredeyse yoktu: Ölümünden birkaç yıl sonra, bir İsviçre dergisi onun anısına uzunca bir makale yayımlamıştı. </st><st c="3402">Sabine de Werle, Svabyalı (eskinin Büyük Baden Düklüğü’ne komşu bir bölge) asil bir ailede dünyaya gelmişti, hukuk öğrenimi görmüş ama hiç avukatlık yapmamıştı. </st><st c="3563">24 yaşında Ferdinand’la evlenmişti, tek bir tutkusu vardı: Binicilik. </st><st c="3633">Tüm hayatı bu spor dalının etrafında şekillenmişti. </st><st c="3685">Sabine sporcu, dinamik, sağlıklı bir kadındı, elli kadar atın olduğu bir harayı yönetiyordu.</st></p>
			<p><st c="3777">Tüm bunlar sebebiyle, çocuklarını yetiştirecek, kocasıyla ilgilenecek zamanı gerçekten yoktu, zaten işiyle çok meşguldü. </st><st c="3899">Çevresindeki hiç kimseyi önemsemiyordu. </st><st c="3939">O yüksek bir sınıfta dünyaya gelmişti, alt sınıflardaki insanlarla ve özellikle de yaşamak için çalışmak zorunda olan “zavallılar”la ilgilenmiyordu.</st></p>
			<p><st c="4087">Bu, tamamen bir vitrindi. </st><st c="4114">Aslında Sabine’in, ailesinin özenle gizlediği ruhsal rahatsızlıkları vardı. </st><st c="4190">2012 yılında, çağdaş sanat eserleriyle ilgili bir müzayedeye katılmak için Manhattan’a gitmişti. </st><st c="4287">Beşinci Cadde’deki St. </st><st c="4310">Regis Oteli’ne yerleşmiş, on birinci kattaki süitlerden birini seçmişti. </st><st c="4383">Her odayı dolaşmış, ana salonun pencerelerini açtırtmış, kat görevlisine teşekkür etmişti. </st><st c="4474">Yalnız kalınca da kendini boşluğa bırakmıştı.</st></p>
			<p><st c="4519">Böyle bir anne babayla, Jürgen ile Laura’nın çocukluk dönemleri nasıl geçmişti? </st><st c="4600">“İkizler” diye düşünmüştü Ivana. </st><st c="4633">Bu büyük sevgi yoksunluğunda, onların birbirlerine ne denli destek olduklarını hayal edebiliyordu. </st><st c="4732">Ortalarda olmayan anne ve baba, kayıtsız dadılar, lüks içinde bir hayat ve ortak bir tutku: av. </st><st c="4828">İki çocuk, diplomalı aptallara dönüşmüşler, magazin basınının ilgi odağı haline gelmişler ve seçkin birer nişancı olmuşlardı, kalpleri bir tüfeğin sürgü mekanizması gibi soğuktu.</st></p>
			<p><st c="5006">Dosyada yetişkin Jürgen’in oldukça fazla fotoğrafı vardı. </st><st c="5065">Yıllar içinde, solgun ve kızıl bir güzelliği olan bir atlete dönüşmüştü. </st><st c="5138">Ama yüzünde cansız duru bir ifade, tasasız ve anlaşılmaz bir şeyler vardı, kadınlara çekici gelen de bu olmalıydı. </st><st c="5253">Kuşkusuz, saçının özel görüntüsünü –kızıllık– değiştirmeyi başarmıştı, Ivana’nın asla başaramadığı şey de buydu.</st></p>
			<p><st c="5365">Diğer fotoğrafları eline aldı: Jürgen Saint-Tropez’de yatında, Ibiza’da parlak bir smokin içinde... </st><st c="5466">Genç vâris hayatın tadını çıkarmayı biliyordu. </st><st c="5513">Asil bir soydan gelen, zengin, teknoloji imparatorluğunu kız kardeşinin yardımıyla yöneten, kulüplerdeki ve lüks otellerdeki eğlenceleri küçümseyen yakışıklı bir adam. </st><st c="5681">Gerçek bir modern zamanlar kahramanı. </st><st c="5719">Milyarlar kazanmakla ya da top modelleri becermekle meşgul değilse, kan akıtmak için ormana gidiyordu.</st></p>
			<p><st c="5821">Tüm bunlar da, bir kez daha bir vitrinden başka bir şey değildi. </st><st c="5887">Jürgen’in mutlu olmak için her şeyi vardı, ama onun asıl sevdiği şey mutsuz olmaktı. </st><st c="5972">Aşkı ve ışığı çekiyordu, ama onu heyecanlandıran karanlık ve acıydı. </st><st c="6041">Kleinert ve yardımcıları, onun çok sık gittiği Stuttgart’taki çok özel kulüplerin patronlarını ve kelimenin tam anlamıyla ona hükmeden “sahibeleri” zaten sorgulamıştı. </st><st c="6209">Bu konuda bir kafa karışıklığına yer yoktu: Jürgen “itaatkâr” olarak adlandırılan kişiydi. </st><st c="6300">Kırbaçlanmayı, yakılmayı ve daha birçok işkenceyi seviyordu (otopsi raporunda “kabuk bağlamış” birçok yaraya rastlandığı belirtilmişti). </st><st c="6437">Ayrıca hakarete uğramaktan, aşağılanmaktan, boyunduruk altına girmekten hoşlanıyordu.</st></p>
			<p><st c="6522">Big Boss köle ruhluydu.</st></p>
			<p><st c="6546">Niémans’ın düşündüğünün tersine, Jürgen her türlü riski göze alarak flört ediyordu ve pekâlâ yaratıcı hayal gücü olan bir “dominant”la karşılaşmış olabilirdi. </st><st c="6706">Ama tüm bu aficionado’ların tanıklığı Niémans’ı doğrulamıştı. </st><st c="6768">Bu dosyayı kapatabilirler ve sadomazoların sıradan seks için söylediği gibi “Vanilya Seks Dünyası”na dönebilirlerdi.</st></p>
			<p><st c="6884">Son şömiz, Almanca, Fransızca, İngilizce kaleme alınmış cinayetle ilgili makaleler bakımından zengin, yüzlerce yazı, blog ve tweet içeren bir basın incelemesiydi... </st><st c="7050">Yine de fazla ilginç değildi. </st><st c="7080">Bir sürü yazı, varsayım, teori, yazarların hepsinin tek bir ortak noktası vardı: Hiçbir şey bilmiyorlardı ve alakasız şeyler anlatıyorlardı.</st></p>
			<p><st c="7220">Cep telefonu çaldı. </st><st c="7241">Çağrı değil, alarmdı. </st><st c="7263">Buruşmuş elbisesini giyecek ve yüzüne hafif bir makyaj yapacak zamanı olması için alarmı 20.45’e ayarlamıştı. </st><st c="7373">Banyoya gitti, rekabet edebilmek için elinden gelen her şeyi yaptı, sonra bilgisayarı kapatmak, fotoğrafları ve kâğıtları toplamak için odaya döndü. </st><st c="7522">Klasik bir “Katil Kim” oyunu diye düşündü: bir av köşkü, saygın davetliler, cep telefonu ve araba yok (bu av partisinin bir başka özelliği: herkes arabasını Geyersberg Malikânesi’nin girişine, yani av alanından on kilometreden daha uzağa park etmek zorundaydı) ve kuşkusuz bu seçkin topluluğun arasında bir katil.</st></p>
			<p><st c="7835">Haydi, kızım, diye söylendi, avucuyla elbisesini düzleştirmeye çalışırken, etkilenmen söz konusu değil. </st><st c="7940">Avrupa’nın en büyük servetlerinden birinin üç vârisiyle akşam yemeği yiyeceğini düşünmemeye çalışarak odanın kapısını açtı.</st></p>
			<hr />
			<div>
				<div id="footnote-013">
					<p><span><a href="#footnote-013-backlink"><st c="8063">14</st></a></span><span><st c="8066">.</st></span><st c="8067"> Siyaset ve kamu yönetimi. </st><st c="8094">(ç.n.)</st></p>
				</div>
			</div>
		</div>
<div id="charCountTotal" value="8100"></div></body>
</html>
