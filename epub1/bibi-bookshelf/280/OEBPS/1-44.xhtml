<?xml version="1.0" encoding="utf-8"?>
<html xmlns="http://www.w3.org/1999/xhtml">
  <head>
    <title>SON AV</title>
    <meta http-equiv="Content-Type" content="text/html; charset=utf-8" />
  

</head>
  <body id="x1-44" xml:lang="tr-TR">
		<div>
			<p id="_idParaDest-42"><st c="0">40</st></p>
			<p><st c="3">Niémans için zor olmamıştı. </st><st c="32">Paris’in en ünlü soybilimcilerinden birini tanıyordu ve ona Ren Nehri’nin bu tarafında bir meslektaşı olup olmadığını sormuştu. </st><st c="160">Beriki bir saniye tereddüt etmemişti: Rainer Czukay, bu konuda birinci sınıf bir uzmandı, konferanstan konferansa koşuyordu ve Baden Württemberg’in en küçük ailesine kadar herkesi tanıyordu.</st></p>
			<p><st c="350">Soybilimci ona adamın adresini de vermişti: Kriminalpolizeidirektion’a bir kilometre mesafedeki Freiburg im Breisgau’da Vauban semtinde oturuyordu. </st><st c="499">Niémans arabasına binmişti ama hemen durmak zorunda kalmıştı: Burada sokaklar sadece yayalar içindi.</st></p>
			<p><st c="599">Burası şehrin en ünlü semtiydi: Tamamı güneş enerjisi kullanan mavi, sarı ya da kırmızı boyalı bir sürü ev. </st><st c="708">Ivana geçen gün, gözleri parlayarak ona hızlı bir şekilde açıklamıştı. </st><st c="779">Bu geleceğin şehrini gönüllüler inşa etmişti. </st><st c="825">Hemen her yerde bitkisel ve hayvansal atıkların toplandığı kompost çöp tenekeleri, çatılarda bahçeler, evleri ve kaldırımları yutmaya hazırmış gibi bekleyen ağaçlar vardı ve elbette, görünürde tek bir taşıt yoktu.</st></p>
			<p><st c="1038">Niémans tüm bunların geleceği temsil ettiğini biliyordu ama bu gelecek onu mutlu etmiyordu. </st><st c="1131">Ağır bir baskı, bu yeşil girişimlerin her birinin ardında bir tür görünmez Big Brother bulunduğunu, bunun ne olursa olsun haklı olduğunu iddia eden berbat bir diktatörlük olduğunu hissediyordu. </st><st c="1325">Herkes otobur olmadan ve kendi osuruğunda enerji üretmeye başlamadan önce bu toprakları terk edecek olma düşüncesi için için onu mutlu ediyordu.</st></p>
			<p><st c="1469">Niémans elleri cebinde dalgın bir şekilde yürürken, bisikletlerin zillerini ve tramvayın uzaktan gelen mırıltısını duyuyor, bir yandan da Joseph’in sözlerini düşünüyordu. </st><st c="1641">Büyücü ve Geyersbergler üzerindeki lanet imasıyla bir anda “derinlerdeki bir şeyin tetiklendiğini” hissetmişti. </st><st c="1753">Bu efsanenin bugünkü iki cinayetle bir bağlantısı vardı. </st><st c="1810">Henüz ne olduğunu bilmiyordu, ama birbirinden bağımsız değildi.</st></p>
			<p><st c="1873">Czukay’ın evi mavi renge boyanmamış iki katlı ahşap bir yapıydı, panayırlardaki satıcı barakalarını andırıyordu. </st><st c="1987">Kapı sundurmasının basamakları üstünde, ıhlamur ağaçlarının oluşturduğu gölge titrek, yeğni ve parlak bir su birikintisi gibiydi.</st></p>
			<p><st c="2116">İnterfonu bulup zile bastı. </st><st c="2145">Ev sahibine haber vermek için telefon etmiş ve tahmin ettiği gibi, soybilimcinin Fransızca bildiğini teyit etmişti. </st><st c="2261">En başından beri dil konusunda şansları yaver gidiyordu. </st><st c="2318">Kuşkusuz sınıra yakın olmanın etkisi vardı. </st><st c="2362">Birkaç kilometre daha doğuda olsa, soruşturmayla ilgili pek bir şey yapamazdı...</st></p>
			<p><st c="2442">Basamakları çıkarken Niémans tüm dikkatini topladı ve Parisli dostunun söylediği şeyi hatırladı: Czukay’ın birbiriyle hiç alakası olmayan iki mesleği vardı. </st><st c="2600">Soybilimci aynı zamanda kırıkçı çıkıkçıydı. </st><st c="2644">Daha da ilginci, spor yaralanmalarında ve SM travmalarında uzmanlaşmıştı. </st><st c="2718">Dominant kişinin biraz fazla ileri gittiği çok sayıda domine edilmiş insanı tedavi etmişti.</st></p>
			<p><st c="2809"> Kapı açıldı. </st><st c="2823">Rainer Czukay ne soybilimciye ne de bir SM üstadına benziyordu. </st><st c="2887">Daha ziyade eski tarz bir köylü görüntüsü vardı. </st><st c="2936">Kısa boyluydu, bedeni kocamandı; yuvarlak yaka siyah bir kazak ile bahçıvan tarzı mavi bir pantolon giymişti. </st><st c="3046">Nasırlı iri elleriyle, gerçekten de Henri Bosco’nun bir romanından fırlamış gibiydi.</st></p>
			<p><st c="3130">Adam tek kelime etmeden, onu içeri buyur etti. </st><st c="3178">Yaşı hakkında bir şey söylemek zordu. </st><st c="3216">Gümüş rengi kısa saçları alüminyum bir kaskı çağrıştırıyordu ve kireç gibi beyaz cildinde en ufak bir kırışık yoktu. </st><st c="3333">Bütün olarak bir kurbağayı andırıyordu. </st><st c="3373">Kısa ve yassı burunlu bir surat, çardak gibi kalın kaşların altında gri renkli, pırtlak iri gözler, geceleri vıraklamaya hazır bir guatr. </st></p>
			<p><st c="3511">Birkaç sandalyenin yan yana sıralandığı ve dişlerini sergileyen, içleri doldurulmuş hayvanların –bir tilki, bir sansar, bir kunduz...– bulunduğu bekleme salonunu geçtiler. </st><st c="3683">Hayvanların cam gözleri tam anlamıyla kafalarından dışarı fırlayacak gibiydi. </st></p>
			<p><st c="3761">Ardından, bir muayene masası ile eski bir çalışma masasının olduğu bir odaya girdiler. </st><st c="3848">İçeride alkol, biber ve meyve karışımı tuhaf bir koku vardı. </st><st c="3909">Niémans’ın aklından Molotof kokteyli, ama bitkilerden yapılmış bir Molotof kokteyli geçti.</st></p>
			<p><st c="3999">– Jürgen’i tanıyor muydunuz? </st><st c="4029">diye damdan düşer gibi sordu.</st></p>
			<p><st c="4058">Kırıkçı çıkıkçı odanın ortasında muayene masası ile çalışma masası arasında durdu.</st></p>
			<p><st c="4141">– Bunu bana, onun SM eğilimleri olduğu için mi soruyorsunuz?</st></p>
			<p><st c="4202">– Bana söylenen...</st></p>
			<p><st c="4221">– Size ne söylendiğini biliyorum ve onların hepsi birer safsata. </st><st c="4287">Bir gün kendini bağlatmış ve vücudunda çıkık olmuş bir kadını tedavi ettim. </st><st c="4363">Kadın iyileşti ve ondan sonra ona yaşadığı “heyecanın” bu şekilde daha fazla arttığı anlatıldı. </st><st c="4459">Ateş olmadan çıkan duru bir duman.</st></p>
			<p><st c="4493">– Başkalarını da tedavi ettiniz, değil mi?</st></p>
			<p><st c="4536">– Bu tür mü? </st><st c="4550">Elbette, bu konuda kült oldum. </st><st c="4581">Stuttgart’tan bile geliyorlar. </st><st c="4612">Ama asıl kazancım bundan değil.</st></p>
			<p><st c="4643">– Diğer hastalarınız kimler?</st></p>
			<p><st c="4672">– Freiburg ahalisi. </st><st c="4693">Benim manyetik güçlerimi takdir ediyorlar. </st><st c="4736">(Beton blokları andıran iri ellerini uzattı.) Onlar için ben, diğer çıkıkçılara göre doğal bir enerjiye sahibim.</st></p>
			<p><st c="4848">– Jürgen von Geyersberg’i de tedavi ettiniz mi? </st><st c="4897">diye üsteledi Niémans.</st></p>
			<p><st c="4919">– Buraya gelme sebebinizin benimle soybilim hakkında konuşmak olduğunu sanıyordum.</st></p>
			<p><st c="5002">– Hepsi bağlantılı.</st></p>
			<p><st c="5022">– Onunla hiç karşılaşmadım, hayır. </st><st c="5058">Bir keresinde, onun bağladığı bir kadını iyileştirdim.</st></p>
			<p><st c="5112">– Onu yaralamış mı?</st></p>
			<p><st c="5132">– Hayır. </st><st c="5142">Eğlence çok uzun sürmüş, hepsi bu. </st><st c="5177">Kızda dolaşım sorunları baş göstermiş. </st><st c="5216">Önemli bir şey değil. </st><st c="5238">Bir ya da iki seans onun yeniden hareket kabiliyetine kavuşması için yeterli oldu.</st></p>
			<p><st c="5320">Geniş cüsseli adam, aynı ruhsuz sesle devam etti:</st></p>
			<p><st c="5370">– Ona ne olduğunu gazetelerde okudum. </st><st c="5409">Çok vahşice. </st><st c="5422">Bu sabah, radyoda başka bir cesedin daha bulunduğu söylendi, doğru mu?</st></p>
			<p><st c="5492">Niémans birkaç kelimeyle cevap verdi. </st><st c="5531">Gerçekten, söylemesi gereken en az şeyi söylemişti.</st></p>
			<p><st c="5582">– SM çevrelerinde, Jürgen için ne söyleniyordu?</st></p>
			<p><st c="5630">– Özel bir şey değil. </st><st c="5653">Şibari uyguluyordu ama bağlanmaktan da hoşlanıyordu.</st></p>
			<p><st c="5705">– Daha çok dominant mıydı?</st></p>
			<p><st c="5732">– Hayır, domine edilendi. </st><st c="5759">Ama bazen taraf değiştiriyordu. </st><st c="5791">Bu durum, bu çevrelerde oldukça ender görülen bir şeydir.</st></p>
			<p><st c="5848">Niémans Jürgen’in zevkleriyle ilgili fırsatı kaçırıp kaçırmadığını düşündü – yaratılış olarak bu tarz taşkınlıklar onun canını sıkıyordu. </st><st c="5987">Bir insanın tüm yaşamı gerçek şiddet içinde geçince, kendilerine zarar veriyormuş gibi yapan soytarılar insanı sinirlendiriyordu.</st></p>
			<p><st c="6116">– Ben sizinle özellikle Geyersberglerin hikâyesini konuşmak istiyordum.</st></p>
			<p><st c="6188">Czukay’ın yüzü aydınlandı. </st><st c="6216">Kolunu başka bir kapıya doğru uzattı.</st></p>
			<p><st c="6253">– Benimle geliniz. </st><st c="6273">Çalışma odamda her şeyi hazırladım.</st></p>
		</div>
<div id="charCountTotal" value="6308"></div></body>
</html>
