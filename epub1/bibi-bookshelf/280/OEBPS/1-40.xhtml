<?xml version="1.0" encoding="utf-8"?>
<html xmlns="http://www.w3.org/1999/xhtml">
  <head>
    <title>SON AV</title>
    <meta http-equiv="Content-Type" content="text/html; charset=utf-8" />
  

</head>
  <body id="x1-40" xml:lang="tr-TR">
		<div>
			<p id="_idParaDest-38"><st c="0">36</st></p>
			<p><st c="3">Niémans sabaha kadar gözünü kırpmadı. </st><st c="42">Kızgınlık, düşünceler, korku...</st></p>
			<p><st c="73">Saat 9’da, Kleinert telefon etmişti. </st><st c="111">İki haber vardı, âdet olduğu üzere biri iyi, diğeri kötüydü. </st><st c="172">Kötü olan, Freiburg im Breisgau’daki tüm sokak kameraları karartılmıştı; motorcularla ilgili tek bir görüntü yoktu. </st><st c="288">Herhangi bir tanık da bulunamamıştı, teşekkürler yağmur. </st><st c="345">İyi haber, Wadoche ailesinin yeri belirlenmişti. </st><st c="394">Roman aile, Offenburg civarında, Fransa sınırı yakınlarında, Freiburg’un kuzeyindeki bir park alanında yaşıyordu.</st></p>
			<p><st c="507">Şimdi üçü, Ivana ve Kleinert’le birlikte, Niémans’ın Volvo’sunda yol alıyorlardı. </st><st c="590">Bugün acilen halledilmesi gereken işler vardı, üçlü birbirinden ayrılmak istememişti. </st><st c="676">İki yolcu yine baharatlı çaylarını içiyordu, donuk yüz ifadeleri, geceki uykusuzluğun neden olduğu kırışıklar.</st></p>
			<p><st c="786">Niémans da kötü durumdaydı. </st><st c="815">Keyifsizdi, yol boyunca sürekli olarak haçlar, haçlar üzerinde İsa heykelcikleri, haç dikili tepeler görüyordu... </st><st c="929">Tepelere dikilmiş heybetli siluetler, kapılara çivilenmiş çarmıha gerili İsalar.</st></p>
			<p><st c="1009">İki gün önce sınırı geçtiklerinden beri için için, derin bir huzursuzluk hissediyordu, sürekli olarak bağırsaklarını buran gerçek sancılar. </st><st c="1150">Bunun Geyersberglerin soruşturmasıyla ilgisi yoktu, her şey çocukluğuyla alakalıydı. </st><st c="1235">Almanya nefretiyle büyütülmüştü.</st></p>
			<p><st c="1267">Alsace’lı büyükannesi ona Alman askerlerinden, Alman subaylarından, Alman komutanlardan nefret etmeyi aşılamıştı ve o dönemde izlediği filmlerin yarısı, rütbe şeritleri bulunan yakalarının içine vidalanmış boyunlarıyla, kulak tırmalayan bir Fransızca konuşan üniformalı kötü Almanlarla ilgiliydi. </st><st c="1565">Kuşkusuz Almanya artık, büyükannesinin diş bilediği Nazi Almanyası değildi, Holokost Almanyası değildi ya da milyonlarca insanın ölümüne neden olmuş Almanya da değildi, ama ülke hırsızların, kepaze kültürlerini benimsetmek için Alsace’ı ele geçirmiş olanların Almanyası’ydı.</st></p>
			<p><st c="1839">Aldığı bu eğitim onu sonsuza dek etkilemişti. </st><st c="1886">Daha sonra, Fassbinder, Bowie’nin Berlin’i, Duvar’ın yıkılışı, elektro müzik vardı, ama hiçbir işe yaramamıştı: Yok edilemeyecek şekilde beynine kazınmıştı, Almanya bozuk aksanlı ve yüksek rütbeli pisliklerin ülkesiydi... </st><st c="2108">Ve bu ülke yabancı ve düşman bir topraktı.</st></p>
			<p><st c="2150">Niémans bu düşüncelerinden kurtuldu: Yanında oturan Kleinert yüksek sesle Joseph Wadoche’un geçmişini okuyordu. </st><st c="2263">Kesinlikle, kilise korosundaki saf bir çocuk değildi. </st><st c="2317">Pek çok kere yataklıktan, hırsızlıktan, aşırı fiziksel şiddet göstermekten, pezevenklikten tutuklanmıştı... </st><st c="2425">Joseph, Niémans’ın yüzlerce kez karşılaştığı, iki kulaç arasında nefes alan yüzücüler gibi, iki suç arasında soluklanan Romanlardan biriydi.</st></p>
			<p><st c="2565">– Bugün, seyyar olarak sebze ve meyve satma iznine sahip bir esnaf, ama Offenburglu meslektaşlarıma göre, armutları ve karpuzları küçük çaplı benzin ve sigara kaçaklığı yapmak için bir paravan. </st></p>
			<p><st c="2760">Dünden beri bir düşünce içini kemiriyordu: Wadoche’un Jürgen’i ve VG ailesinin diğer bireylerini öldürmek için sağlam bir nedeni vardı: Küçük kızının saldırıya uğraması. </st><st c="2930">Ama bu cinayetler Roman tarzına uymuyordu. </st><st c="2973">Ayrıca, katilin bir röetken yetiştiricisi olduğu göz önünde bulundurulduğunda, katil Joseph olamazdı. </st><st c="3075">Eğer aşırı derecede kokuşmuş biri değilse, Çingene öz kızını parçalamaya kalkan köpekleri yetiştirmeye kalkışmazdı.</st></p>
			<p><st c="3190">– Geldik, diye uyardı Ivana, arkada oturuyor ve GPS’ten güzergâhı takip ediyordu.</st></p>
			<p><st c="3272">Karşılarına asfalt kaplı bir alan çıkmıştı, bir Cheyenne saldırısından korunmaya çalışan Western filmlerindeki at arabaları gibi, on kadar karavan çember biçiminde park etmişti.</st></p>
			<p><st c="3450">Niémans hemen bir terslik olduğunu anladı. </st><st c="3494">Park alanı kusursuzdu, park etmiş arabalar pırıl pırıldı ve XXL model karavanların hepsi yeniydi. </st><st c="3592">Romanların, eski lastiklerle, arabalardan sökülmüş parçalarla ve soğumaya yüz tutmuş mangallarla çevrili park alanlarının alışagelmiş karmaşasıyla ilgisi yoktu.</st></p>
			<p><st c="3752">Niémans tüm dikkatini verdi ve kamp sakinlerini fark etti: Hepsi sarışındı.</st></p>
			<p><st c="3828">– Bunlar Roman değil.</st></p>
			<p><st c="3850">– Efendim?</st></p>
			<p><st c="3861">– Bunlar Çingene değil, diyorum. </st><st c="3895">Bunlar Yeniş.</st></p>
			<p><st c="3908">– Ha?</st></p>
			<p><st c="3914">Kleinert sanki yonca ile kabayonca arasında ortak hiçbir şey olmadığını ona yeni öğretiyorlarmış gibi cevap vermişti. </st><st c="4033">Ama yine de bu değişiyordu. </st><st c="4061">Niémans’ın göçebeler hakkında tecrübesi vardı – hatta onların dilini biraz da olsa konuşuyordu– ve onlarla olan bu yakınlığın buzları eriteceğini düşünüyordu. </st><st c="4220">Ama Yenişler...</st></p>
			<p><st c="4235">Onların kim olduklarını az biraz biliyordu. </st><st c="4280">İsviçre’ye, Alsace’a ve Almanya’ya dağılmış, kökenleri bilinmeyen ve sepetçilikle geçinen bir halktı. </st><st c="4382">Büyükannesi onlardan beyaz hayaletler olarak bahsederdi. </st><st c="4439">Ona göre, bataklıklardaki sazlıklarda dolaşırlar ve ruhları hapsedebilen sepetler örerlerdi.</st></p>
			<p><st c="4531">Niémans, şortları ve güneşten kızarmış tişörtleriyle şezlonglarda sere serpe oturan bu adamları görünce bildiği üç Romanca sözcüğü hatırlayabileceğini ve serserilerin bıçkın ağzıyla konuşabileceğini düşündü.</st></p>
			<p><st c="4739">– Siz ağzınızı açmayın, dedi arabadan çıkarken, ben konuşacağım.</st></p>
			<p><st c="4804">Karavanlara doğru yürürken, bir yandan da aşina olduğu ayrıntıları fark ediyordu: zeminde, kuşkusuz bir yerlerden kaçak su ve elektrik alan borular ve kablolar, karavan mutfaklara yerleştirilmiş son model çamaşır makinelerinin başındaki kadınlar, asfaltın üzerinde modifiye edilmiş bisikletleriyle gezinen ve şehirli çocuklardan hiçbir farkı olmayan veletler...</st></p>
			<p><st c="5166">Niémans, gıcır gıcır bir Audi Q2’nin etrafında bira içen, V yakalı yelek ve Hawai şort giymiş çam yarmalarını fark etti. </st></p>
			<p><st c="5288">– Fransızca biliyor musunuz? </st><st c="5317">diye sordu, gülümseme gereği bile duymamıştı.</st></p>
			<p><st c="5362">– Ne sanıyorsun? </st><st c="5380">diye göçebe aksanıyla cevap verdi adamlardan biri. </st><st c="5431">Biz seyyahız, adamım. </st><st c="5453">Sınırın bir bu tarafında, bir diğer tarafındayız...</st></p>
			<p><st c="5504">– Joseph Wadoche’u arıyoruz.</st></p>
			<p><st c="5533">– Ondan ne istiyorsunuz?</st></p>
			<p><st c="5558">– Sadece konuşmak.</st></p>
			<p><st c="5577">Adam “her zaman biriyle konuşmak isteyen zavallı aynasızlar” anlamında bir harekette bulundu, ardından 33cl’lik şişesiyle bir sundurmanın altında iskambil oynayan orta yaşlı erkeklerden oluşan bir grubu işaret etti.</st></p>
			<p><st c="5793">Sarışınlıklarına rağmen Yenişler gerçekten de Romanlara benzemeye başlamıştı. </st><st c="5872">Niémans duyduğu kaygıdan kurtuluyordu.</st></p>
			<p><st c="5910">Gruba doğru ilerledi, Ivana ile Kleinert de peşinden geldi. </st><st c="5971">Oturan üç adam da neredeyse, portatif masanın üzerindeki kâğıtlar kadar etkileyiciydi. </st><st c="6058">Güneşten kızarmış İngiliz yüzleri, yıkanmaktan çekmiş borsalinolara benzeyen küçük şapkalarıyla ellili yaşlarda adamlar.</st></p>
			<p><st c="6178">Niémans içgüdüsel olarak, buradaki en büyük otorite olduğu her halinden belli olan adama hitap etti:</st></p>
			<p><st c="6279">– Joseph Wadoche?</st></p>
			<p><st c="6297">Pancar gibi kıpkırmızı olmuş adam bir kaşını kaldırdı.</st></p>
			<p><st c="6352">– Siz Fransız polisi misiniz?</st></p>
			<p><st c="6382">Çingenelerle ortak bir nokta daha: Marjinal yaşamalarına, yerleşik hayatın dışında olmalarına rağmen her zaman olan bitenden haberdarlardı.</st></p>
			<p><st c="6522">Niémans ekibi tanıttı ve ziyaretlerinin sebebini açıkladı:</st></p>
			<p><st c="6581">– Üzgünüm, ama yirmi yıl önce ailenizin başına gelmiş olan kötü bir olayı yeniden araştırmak istiyoruz. </st><st c="6686">Bir köpekle yaşanmış bir kaza...</st></p>
			<p><st c="6718">– Bir kaza mı? </st><st c="6734">diye yineledi.</st></p>
			<p><st c="6748">Kendi cevabına yine kendi güldü ve ayağa kalktı, başını sundurmaya vurdu. </st><st c="6823">Göz ucuyla Niémans rakibini tarttı: En az yüz kiloydu, fıçı gibi bir gövdesi vardı, kolları bir but kadar kalındı, tertemiz atletli gerçek bir panayır herkülüne benziyordu. </st><st c="6996">Alabros kesilmiş çakıl rengi saçların altında yağlı yüzü fırında pişirilmiş bir tuğlayı andırıyordu.</st></p>
			<p><st c="7096">– Pislikler köpeklerini kızımın üstüne saldılar...</st></p>
			<p><st c="7147">Niémans, Jo’nun kızgınlığının yüzünde bir dalgalanmaya neden olmadığını görmekten memnun oldu. </st><st c="7243">En ufak bir zorluk çıkarmadan konuşacaktı, tüm öfkesini kusacağı için çok mutluydu.</st></p>
			<p><st c="7326">– Karavanıma girin, dedi göçebe, asık suratlarınızla herkesi kaygılandırıyorsunuz.</st></p>
		</div>
<div id="charCountTotal" value="7409"></div></body>
</html>
