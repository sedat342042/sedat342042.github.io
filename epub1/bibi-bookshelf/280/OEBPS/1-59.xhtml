<?xml version="1.0" encoding="utf-8"?>
<html xmlns="http://www.w3.org/1999/xhtml">
  <head>
    <title>SON AV</title>
    <meta http-equiv="Content-Type" content="text/html; charset=utf-8" />
  

</head>
  <body id="x1-59" xml:lang="tr-TR">
		<div>
			<p id="_idParaDest-57"><st c="0">55</st></p>
			<p><st c="3">Ivana, Franz von Geyersberg’in şatosunu gündüz gözüyle hiç görmemişti ama gece vakti bu gerçekten imkânsızdı. </st><st c="114">Cafcaflı, çirkin ve zevksiz bir yapının yükseldiği bir tepe. </st><st c="175">Alüminyum levhalar kesilerek yapılmış gibi görünen kuleler, ay ışığının altında hareleniyordu. </st><st c="270">Pencerelerin yuvalarında katedrallere özgü vitraylar göze çarpıyordu. </st><st c="340">Duvarlar kireç taşından inşa edilmiş gibi solgundu. </st><st c="392">Mazgallar, mazgal delikleri ve bir iner-kalkar köprü sözde bir kuşatmaya karşı koymak amacıyla yapılmıştı.</st></p>
			<p><st c="498">Bu Ortaçağ üslubuna rağmen, şato dün inşa edilmiş gibiydi. </st><st c="558">Sivri kuleleri ve tonozlu kapılarıyla mavi gecenin içinde parlayan şato, eski havası kazandırılmaya çalışılan ama daima bir Lego kutusundan çıkmış gibi görünen Amerikan kiliselerini çağrıştırıyordu.</st></p>
			<p><st c="756">Max-Planck Enstitüsü’nden ayrıldıklarından beri ne Kleinert ne de o konuşmuştu. </st><st c="837">Ivana, Jürgen ile Laura’nın karyotipleri arasındaki farklılığı keşfedince, katili harekete geçiren sebebi bulduğunu düşünmüş, ama bu coşkusu çok çabuk kaybolmuştu. </st><st c="1001">Sonuç olarak, bu bilgi hiçbir şeye açıklık getirmiyordu, daha ziyade her şeyi karmaşıklaştırıyordu.</st></p>
			<p><st c="1100">Jürgen kuşkusuz evlat edinilmişti; eee öyleyse? </st><st c="1149">Onu bu yüzden mi öldürmüşlerdi? </st><st c="1181">Tam olarak bunu, artık neredeyse çelişki içinde olmayan Niémans söylemişti. </st><st c="1257">Önceki gün, VG vârisinin katillerinin Kara Avcılar olduğunu iddia etmişti. </st><st c="1332">Daha sonra, bunun tam tersini ilan etmişti: Nazi taklitçileri aristokratları kendi lanetlerinden korumaya çalışıyordu, yani bir katil sistematik olarak soyağacındaki bir vârisi ortadan kaldırıyordu. </st><st c="1531">Şimdi de, Norton marka motorlara binen kaçak avcıları ailenin “yabancı”sını, evlat edinilmiş çocuğu öldürüyordu. </st><st c="1644">Ama Max da başka bir kandan mıydı? </st><st c="1679">Ya önceki kuşaklardaki kayıplar? </st><st c="1712">Kim onlara bu temizliği yapmalarını emretmişti?</st></p>
			<p><st c="1759">İki kuzen gerçekten biyolojik kuzen mi diye anlamak için Udo’nun evine adamlar yollamışlardı. </st><st c="1854">Playboyun söyleyeceklerine çok fazla güvenmedikleri için ondan DNA örneği alacaklardı. </st><st c="1941">Ne olduğu o zaman anlaşılacaktı.</st></p>
			<p><st c="1973">Aslında Ivana korkuyordu. </st><st c="2000">Kara Orman’ın üzerine kapandığını hissediyordu. </st><st c="2048">Kara Avcılar yeniden onunla görüşmeye geliyorlardı. </st><st c="2100">Onun parmaklarını dişli mekanizmasının içinde koparmak isteyen adamlar. </st><st c="2172">Küçük bir çocuğun yüzüne bir röetken salan adamlar. </st><st c="2224">Belarus’ta ateşe vermeden önce kadınları ve çocukları kiliselere toplayan adamlar.</st></p>
			<p><st c="2306">Kleinert’in varlığı bile onun için en ufak bir teselli olmuyordu. </st><st c="2373">Bir sonraki görevlerine dikkatini verdi: Evlat edinme ve Schwarzes Blut Vakfı hakkında yaşlı Franz’ı sorgulayacaklardı.</st></p>
			<p><st c="2492">– Konuşmayı bana bırakın, olur mu?</st></p>
			<p><st c="2527">Ivana düşüncelerinden kurtuldu. </st><st c="2560">Kleinert şatonun avlusuna park etmişti. </st><st c="2600">Her şey çok alımlıydı: gürül gürül akan çeşmeler, taş saksılıklar. </st><st c="2667">Onu en fazla şaşırtan şey, Alman polisin “Kara Avcılar” konusunu Stuttgartlı memurlardan saklaması olmuştu. </st><st c="2775">Demek ki o alçakları cinayet büronun adamlarından önce yakalamak için her şeyi yapmaya –pek saygıdeğer yöntemlerin ötesine geçmeye bile– hazırdı.</st></p>
			<p><st c="2920">Arabadan çıktılar. </st><st c="2940">Çakılların üstündeki ayak seslerinin gürültüsü Ivana’ya bir kemik mezarlığındaki kıkırdak çatırtılarını hatırlatıyordu. </st><st c="3060">Yüksek giriş kapısına yaklaştıklarında, içeride onları Son Yargı bekliyormuş gibi bir izlenime kapıldı. </st></p>
			<p><st c="3164">Birkaç dakika sonra, iki yüz metrekareden büyük bir salondaydılar. </st><st c="3231">Onları karşılayan baş uşak çoktan gözden kaybolmuştu. </st><st c="3285">Belli etmeden Kleinert’e baktı, yola çıktıklarından beri, birbirlerine surat asıyorlardı, nedenini bilene aşk olsun. </st><st c="3402">Ivana onun da kendisiyle aynı durumda olduğunu hissediyordu, çok yorgun, bitkin ve aşırı coşkulu.</st></p>
			<p><st c="3499">Salon, bir balo gecesi için aydınlatılmış gibiydi. </st><st c="3551">Dip tarafta, cilalı uzun meşe bir masa bir yüzme havuzunun yansıması gibi parlıyordu. </st><st c="3637">Sağ tarafta, içinde bir at pişirilebilecek kadar büyük bir şömineden alevlerin çıtırtısı yükseliyordu. </st><st c="3740">Daha yakında, koyu renkli kanepeler, taht kadar geniş koltuklar, her yeri pırıl pırıl eşyalar tüm mekânı paylaşıyordu. </st></p>
			<p><st c="3859">Bir dişçi matkabının dönerken çıkardığı gürültü gibi hafif, boğuk bir ses yükseldi. </st><st c="3943">Ivana anında yirmi yaş dişlerinin birinde sızı hissetti. </st><span><st c="4000">Kahrolası, kendine gel</st></span><st c="4022">, diye içinden söylendi, her şeyden vazgeçmenin eşiğindeydi.</st></p>
			<p><st c="4082">Vızıltı yoğunlaştı ve tekerlekli sandalyesinde oturan Kont von Geyersberg’i gördüler. </st><st c="4169">Drakula değildi, ama ona yakındı. </st><st c="4203">Selin sürükleyerek getirdiği bir tahta parçası kadar kuruydu, bir balık kılçığı kadar inceydi, kafasında tek bir kıl yoktu, kaşları yok denecek kadar azdı ve ona bir yüz oluşturma işini üstlenen ise kemiklerdi. </st><st c="4414">Köşe taşını andıran bir surat, bu suratın dibinde, pusuda bekleyen yırtıcılarınki gibi parlayan iki göz.</st></p>
			<p><st c="4518">– Sayın Kont... </st><st c="4535">diye Almanca konuşmaya başladı Kleinert. </st><st c="4576">Sizi bu geç saatte rahatsız ettiğimiz için üzgünüz. </st><st c="4628">Uzun kalmayacağız.</st></p>
			<p><span><st c="4646">Lanet olsun,</st></span><st c="4659"> diye içinden söylendi Ivana, </st><span><st c="4689">işte daha şimdiden Kleinert pantolonunu indirmişti.</st></span><st c="4740"> Tutanakları gizleyen ve meslektaşlarından önce sonuca ulaşmak isteyen kararlı polisle alakası yoktu.</st></p>
			<p><st c="4841">– Ne istiyorsunuz? </st><st c="4861">diye sert bir sesle sordu, yaşlı Franz.</st></p>
			<p><st c="4900">Bir anda Ivana’ya ilham geldi ve kendi lisanıyla söze girdi:</st></p>
			<p><st c="4961">– Ben Teğmen Ivana Bogdanović, Fransız polisinden. </st><st c="5013">Daha önce tanıştığınız Amir Niémans’la çalışıyorum.</st></p>
			<p><st c="5064">– Sorumu tekrarlıyorum, dedi Kleinert’e hitaben, ama bu kez Fransızca olarak: Ne istiyorsunuz?</st></p>
			<p><st c="5159">Alman tam cevap verecekti ki Ivana daha hızlı davrandı:</st></p>
			<p><st c="5215">– Ailenizle ilgili bazı şaşırtıcı olaylar hakkında sizinle konuşmaya geldik.</st></p>
			<p><st c="5292">Sonunda Franz onu dikkate alma lütfunda bulundu:</st></p>
			<p><st c="5341">– Yeğenlerimin cinayetlerinden bahsediyorsanız, oldukça tuhaf bir ifade tarzınız var.</st></p>
			<p><st c="5427">Ivana konta yaklaştı, kendilerine oturmalarını teklif etmemişti. </st><st c="5493">Buraya hâkim olan parıltılı hava, işlevsiz bir sarayı, dansçıları olmayan bir balo salonunu çağrıştırıyordu, şatafatlı saray erkânı olarak sadece yaşlı bir hastabakıcı vardı...</st></p>
			<p><st c="5669">– Ben cinayetlerden söz etmiyorum, diye bağırdı Ivana. </st><st c="5725">Jürgen ile Laura kardeş değiller. </st><st c="5759">Max ile Udo’nun DNA’larını karşılaştırmak için analiz yaptık ve biyolojik bağlarının olmaması bizi şaşırtmadı. </st><st c="5870">Sizin bir açıklamanız var mı?</st></p>
			<p><st c="5899">Kontun ağzı açık kaldı. </st><st c="5924">Ivana bu durumdan büyük bir zevk duydu. </st><st c="5964">Onda her zaman, yüksek sınıfa mensup insanların burnundan getirmeyi seven şu proleter kompleksi vardı. </st><st c="6067">Bu tamamen acınasıydı...</st></p>
			<p><st c="6091">Aslında, adam rahatlamış gibiydi.</st></p>
			<p><st c="6125">– Buraya gelin, diye buyurdu, şöminenin yanındaki kanepelerden birini işaret ederek. </st><st c="6211">Size açıklayacağım.</st></p>
		</div>
<div id="charCountTotal" value="6230"></div></body>
</html>
