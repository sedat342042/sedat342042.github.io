<?xml version="1.0" encoding="utf-8"?>
<html xmlns="http://www.w3.org/1999/xhtml">
  <head>
    <title>SON AV</title>
    <meta http-equiv="Content-Type" content="text/html; charset=utf-8" />
  

</head>
  <body id="x1-26" xml:lang="tr-TR">
		<div>
			<p id="_idParaDest-24"><st c="0">23</st></p>
			<p><st c="3">Şimdi onu çok yakından, çok net görüyordu, çok siyahtı; inoks masanın üstünde siyalitik lambaların keskin ışığına teslim olmuştu. </st><st c="134">Bir çekiç başlı köpekbalığınınki gibi uçlara doğru genişlemiş, biçimsiz bir surat. </st><st c="217">Topunu kolayca yakalayan bir köpeğin dişleri gibi bir insanın boğazını parçalamaya hazır sivri dişleri çevreleyen, morarmış sarkık dudaklar... </st></p>
			<p><st c="360">Bedeni de suratı gibiydi. </st><st c="386">Pıhtılaşmış kanla biraz daha katılaşmış, sert ve kapkara kıllar, ölümden sonra bile sertliğini koruyan kaslar. </st><st c="497">Surattaki bütün kemikleri kırmaya hazır, deri bir eldiven içindeki bir tür devasa yumruk.</st></p>
			<p><st c="586">Canavarın genetik programlaması sanki binlerce dövüşe ve kan dökücülüğe ayarlanmıştı. </st><st c="673">Sonuç olarak aşırı öfkenin verdiği güçle ve öldürerek hayatta kalmıştı. </st><st c="745">O kayıp halka değil, üstün halkaydı. </st><st c="782">En berbat hayvani şiddetten ve insanoğlunun en karanlık kâbuslarından doğmuş bir yaratıktı.</st></p>
			<p><st c="873">Böyle bir köpek bu kadar yırtıcı, bu kadar tehlikeli görünmesi için yetiştirilmemişti. </st><st c="961">Öldürmesi, etkili olması, saldırması için yetiştirilmişti. </st><st c="1020">Bu otopsi masasının üstünde, ortaya çıkarılmış bir sır, edepsiz bir günah gibiydi.</st></p>
			<p><st c="1102">Schüller hayvanı her bakımdan ayrıntılı bir şekilde incelemiş ama açmamıştı. </st><st c="1180">Sonuçta canavarın nasıl öldüğü biliniyordu.</st></p>
			<p><st c="1223">– Bu bir röetken, diye konuşmaya başladı. </st><st c="1266">En ufak bir kuşkum yok.</st></p>
			<p><st c="1289">Niémans Kleinert’e baktı. </st><st c="1316">Anlaşılan bu ad ona da bir şey ifade etmemişti.</st></p>
			<p><st c="1363">– Çok araştırma yapmama gerek kalmadı, diye devam etti doktor. </st><st c="1427">(Kesik kesik nefes alıyordu, sanki bu keşfinin heyecanı onun solunumunu bozmuştu.) Röetkenler Avrupa’da yok oldu, ama tarihsel olarak çok ünlüdürler.</st></p>
			<p><st c="1576">Ivana not defterini çıkarmıştı –şef doktorun yanında vizite çıkmış genç bir doktor adayı.</st></p>
			<p><st c="1666">– Ne demek istiyorsunuz?</st></p>
			<p><st c="1691">Schüller laboratuvarın dört bir yanına göz gezdirdi: beyaz karolarla döşeli, üzerinde Bunsen bekleri, santrifüjler bulunan tezgâhlarıyla yüz metrekarelik bir mekân...</st></p>
			<p><st c="1858">– Bir şeyler içmek ister misiniz? </st><st c="1893">diye, ortaya sordu.</st></p>
			<p><st c="1912">– Vaktimiz yok, diye sinirlendi Kleinert, açıklamanızı yapın!</st></p>
			<p><st c="1974">Bilim adamı söyleneni duymamış gibi, elini deney kaplarının arkasına soktu ve oradan küçük bir şişe çıkardı, içindeki sıvı ne fenole ne de etere benziyordu. </st><st c="2132">Özenle bakır rengi sıvıyı ölçekli bir bardağa boşalttı. </st><st c="2188">Sanki milimetrik bir işlem yapıyordu. </st><st c="2226">Sonunda, ısıtmak için ellerini ovuşturdu ve içkisini eline aldı.</st></p>
			<p><st c="2290">– Bir açıklamada bulunacak mısınız? </st><st c="2327">diye bağırdı Kleinert, gerçek kişiliğini göstermeye başlıyordu: ipucu bulmaya odaklanmış sabırsız bir polis karakteri.</st></p>
			<p><st c="2445">İçkisinden uzun süren bir yudum aldıktan sonra doktor konuşmaya karar verdi.</st></p>
			<p><st c="2522">– Kara Avcılar’ı daha önce duydunuz mu?</st></p>
			<p><st c="2562">– Sondereinheit Dirlewanger</st><span><span id="footnote-023-backlink"><a href="#footnote-023"><st c="2590">24</st></a></span></span><st c="2593"> mi? </st><st c="2598">diye hemen sordu Kleinert.</st></p>
			<p><st c="2624">Niémans soran gözlerle Ivana’ya baktı, ama o da başını “bilmiyorum” anlamında salladı: Altyazısız versiyona geçmişlerdi.</st></p>
			<p><st c="2745">– 1941’de, diye anlatmaya başladı Schüller, Himmler özel bir birlik oluşturmak için hapisteki bütün adi suçluları serbest bıraktı. </st><st c="2877">Bu adamların hiçbiri rastgele seçilmemişti. </st><st c="2921">Hepsi avcı ve kaçak avlanan kişilerdi. </st><st c="2960">Her biri gerçek bir uzmandı... </st><st c="2991">Kara Avcılar insan izi sürmekte uzmanlaşmışlardı. </st><st c="3041">Ukrayna’da ve Belarus’ta partizanları takip ediyorlar, Doğu Yolu’nun yapımında çalışan Polonyalı Yahudileri gözetim altında tutuyorlardı. </st><st c="3179">Varşova ayaklanmasını bastırdılar. </st><st c="3214">Yüzlerce köyü, çocuklar dahil herkesi lav silahlarıyla yakarak yok ettiler. </st><st c="3290">Bu birlik, tüm Alman ordusu içinde en acımasız ve kötü birlikti...</st></p>
			<p><st c="3356">Niémans anlamıyordu. </st><st c="3378">Nazizm zaten tüm dehşet rekorlarını kırmıştı. </st><st c="3424">Schüller ne söylemek istiyordu?</st></p>
			<p><st c="3455">– Bu adamlar o denli acımasız ve kötüydü ki SS üst kademesi bir soruşturma açtı, diye devam etti doktor. </st><st c="3561">Birçok kez, otoriteler onları hapse tıkmak istedi. </st><st c="3612">Ama sonuçta kanun gücü onlardaydı...</st></p>
			<p><st c="3648">Genetikçi besbelli Üçüncü Reich’ın farklı ordularının, birliklerinin ve diğer taburlarının anlatıldığı bir kitabı eline aldı.</st></p>
			<p><st c="3774">– Bu tarih kitabını laboratuvarın kitaplığında buldum.</st></p>
			<p><st c="3829"> Kitabı fayans masanın üstüne, köpeğin başının yakınına koydu ve siyah-beyaz fotoğrafların olduğu karşılıklı iki sayfayı açtı: hırpani kılıklı, bir karış sakallı, miğferlerinin üstüne motorcu gözlükleri takmış askerler... </st><st c="4051">Açıkça Kara Avcılar, Doğu Cephesi’ne vahşi bir köpek sürüsü gibi bırakılmış aşağılık birer soyguncu, yağmacı paralı askerdi.</st></p>
			<p><st c="4175">Kimilerinin çıplak gövdelerinin üstünde önü açık ceketler vardı ve altın kolye takmışlardı. </st><st c="4268">Kimileri ise ayaklarına kadar inen kalın kumaştan paltolar giymişti. </st><st c="4337">Bazıların başında hafifçe yana yatırılmış, kenarında tebeşirle çiziktirilmiş işaretler ya da alelacele yapılmış kurukafalar bulunan miğferler vardı.</st></p>
			<p><st c="4485">– Dört yıl boyunca, diye devam etti Schüller, içkisinden bir yudum aldıktan sonra, Oskar Dirlewanger’in emri altında ortalığı kasıp kavurdular. </st><st c="4630">Oskar da bir kız çocuğuna tecavüzden hapis yatmış, alkolik ve kaçık bir komutandı.</st></p>
			<p><st c="4712">Schüller sayfayı çevirdi. </st><st c="4739">Çıkık elmacıkkemikleri, kalın kaşları ve kocaman göz çukurları olan bir subay belirdi. </st><st c="4826">Yorgun ancak delice bakan gözleri taşıyan bu acımasız kafa, üzerinde sapları birbirine çaprazlanmış bir arma bulunan –kuşkusuz bu uğursuz birliğin arması– bir yakanın içinden çıkıyordu.</st></p>
			<p><st c="5011">– Sizi beklerken, onların marifetlerini biraz okumaya çalıştım ama hemen vazgeçtim. </st><st c="5096">Dayanılmazdı. </st><st c="5110">Dirlewanger’in en sevdiği eğlence, soyduktan ve kırbaçladıktan sonra Yahudi genç kızların damarlarına striknin enjekte etmekti. </st><st c="5238">Ama asıl eğlence, onların ölene kadar çırpınmalarını izlemekti.</st></p>
			<p><st c="5301">Niémans hâlâ anlamıyordu. </st><st c="5328">Bu saçmalık da neyin nesiydi?</st></p>
			<p><st c="5357">Yetmiş yıl öncesine ait bu korkunç mezalimi yeniden ortaya dökmenin sebebi neydi?</st></p>
			<p><st c="5439">Kleinert soru sormaya hazırlandı.</st></p>
			<p><st c="5473">– Bu katiller deneyimli avcılardı, diye yineledi Schüller. </st><st c="5533">Belarus’ta yaptıkları ilk şey yerel bir köpek ırkı yetiştirmek oldu: Röetkenler. </st><st c="5614">Birkaç yıl içinde, onları ölümcül birer silaha dönüştürdüler.</st></p>
			<p><st c="5675">Tabip başka bir sayfa açtı: Ellerinde silahları, motorcu gözlüğü takmış askerler bu kez, otopsi masasın üstündeki kara köpeğin tıpatıp benzerlerini tasmalarından tutuyordu.</st></p>
			<p><st c="5848">– Röetkenler “kan köpekleri” olarak adlandırılır. </st><st c="5899">Avcının öldürebilmesi için yaralı bir hayvanı kilometrelerce takip edebilirler. </st><st c="5979">Günümüzde, bu “etik bir davranış” olarak adlandırılır, çünkü söz konusu olan yaralı bir hayvana acı çektirmemektir, ama o dönemde söz konusu olan yaralı Yahudiler ve partizanlardı...</st></p>
			<p><st c="6161">Schüller küçük şişenin içindeki sıvıyı bir dikişte bitirdi, sonra:</st></p>
			<p><st c="6228">– Biliyor musunuz, Almancada bir söz vardır. </st><st c="6274">“Hunde, die bellen, beißen nicht”: “Havlayan köpek ısırmaz”. </st><st c="6335">Elbette Dirlewanger’in adamları da köpeklerini havlamayacak şekilde yetiştirdiler. </st><st c="6418">Buna karşılık, sadece gırtlaktan ısırmaları için eğittiler.</st></p>
			<p><st c="6477">Doktor küçük şişesinin tıpasını özenle kapattı, yeniden zulasına yerleştirdi ve bıkkın bir ses tonuyla konuşmasını sürdürdü:</st></p>
			<p><st c="6602">– Müttefikler Kara Avcılar’ı ortadan kaldırdıklarında, onların köpeklerini de öldürdüler. </st><st c="6693">O zamandan beri Avrupa’da tek bir röetken görülmedi... </st><st c="6748">Ta ki dün geceye kadar.</st></p>
			<p><st c="6771">Niémans sinirli bir şekilde kollarını iki yana açtı.</st></p>
			<p><st c="6824">– Ne yani? </st><st c="6836">Eski Naziler mezarlarından çıktı ve hayalet köpeklerini saldılar, olay bu mudur?</st></p>
			<p><st c="6916">Tabip polisin bu saldırgan tutumuna aldırış etmeden, otopsi masasına yaklaştı ve dikkatli bir şekilde, ölü köpeğin sol ön bacağını kaldırdı.</st></p>
			<p><st c="7057">– Bu köpek, Dirlewanger özel birliğinin işaretini taşıyor.</st></p>
			<p><st c="7116">Herkes masaya yaklaştı ve hayvanın tüylerinin arasına kazınmış, birbirine çaprazlanmış iki el bombasından oluşan işareti gördü. </st><st c="7245">Oskar Dirlewanger’in yakasındaki sembolün aynısıydı.</st></p>
			<p><st c="7297">Niémans öfke dolu bir hareketle kitabı aldı ve hızla sayfalarını karıştırmaya başladı. </st><st c="7385">Bu kez kamuflaj kıyafetleri giymiş Kara Avcılar’ı buldu, ellerinde lav silahları ve mitralyözler vardı, hepsi Ku Klux Klan gibi bezden kukuletalar takmıştı.</st></p>
			<p><st c="7541">– Sizin adam da bu tür bir zımbırtı takıyor muydu? </st><st c="7593">diye sordu Ivana, ona doğru yaklaşarak.</st></p>
			<p><st c="7632">Niémans başıyla onu onayladı, çenesini sıkmıştı. </st><st c="7682">Nasıl olmuştu da bir Nazi askeri Laura’nın bahçesinde ortaya çıkmıştı?</st></p>
			<p><st c="7752">– Tüm bunlar mantıksız, dedi Ivana, Schüller’e doğru dönerek. </st><st c="7815">Neden bu birliğin taklitçileri burada yeniden ortaya çıksınlar ki?</st></p>
			<p><st c="7881">– Bunun bir açıklaması olabilir... </st><st c="7917">diye mırıldandı tabip. </st><st c="7940">Savaşın bitiminde, Dirlewanger’in toplama kamplarındaki eski esirler tarafından yakalandığı ve öldüresiye dövüldüğü söylendi. </st><st c="8066">Daha sonra, onun Suriye’ye, Mısır’a kaçtığı da anlatıldı... </st><st c="8126">Ama Baden-Württemberg’de ağızdan ağza aktarılan tamamen farklı bir versiyon daha var. </st><st c="8212">Savaş sonrasında buraya gizlenmek için geldiği ve bizzat Geyersbergler tarafından korunduğu söyleniyor.</st></p>
			<p><st c="8315">– Neden onu korumuş olsunlar ki?</st></p>
			<p><st c="8348">– Çünkü Geyersbergler Nazilere yakındı. </st><st c="8389">İkinci Dünya Savaşı süresince, sadece Wehrmacht’ın taşıtları için parçalar üreterek bir servet kazandılar.</st></p>
			<p><st c="8495">– İyi de, neden özellikle Oskar Dirlewanger’e yardım ettiler?</st></p>
			<p><st c="8557">– Çünkü o bir Svabyalı’ydı.</st></p>
			<p><st c="8585">Niémans anlamaya başlıyordu.</st></p>
			<p><st c="8614">– Baden-Württemberg birçok eyaletin birleşmesinden oluşan bir bölgedir, diye devam etti Schüller, Württemberg Düklüğü ve Baden Ülkesi, ama ayrıca, doğu tarafında Svabya Ülkesi. </st><st c="8792">Yani savaş suçlusu bu adamın bir tür yerel şöhreti vardı.</st></p>
			<p><st c="8849">Kuşku dolu bir sessizlik oldu ama Schüller argüman geliştirmekte sıkıntı çekmiyordu:</st></p>
			<p><st c="8934">– Kuşkusuz başka bir sebep daha var: Avcılar arasındaki dayanışma. </st><st c="9002">Mümkün olan her şekilde avlarının peşinden gitmiş olan Geyersbergler, yaptıkları zulme rağmen Kara Avcılar’a hayranlık duyuyordu.</st></p>
			<p><st c="9131">– Gerçekten mi?</st></p>
			<p><st c="9147">Soruyu soran Ivana’ydı, oldukça şaşırmıştı.</st></p>
			<p><st c="9191">– Onlar birer canavardı, evet, ama av sanatını kuşku götürmez derecede ileri götürmüşlerdi. </st><st c="9284">Mesela onların, hayvanlar gibi ormanda insan kokusunu alabildikleri söyleniyordu. </st><st c="9366">Elbette, o dönemde söz konusu olan daha ziyade “Yahudi kokusu”ydu...</st></p>
			<p><st c="9434">Niémans konuşmayı bir adım ileri taşıdı:</st></p>
			<p><st c="9475">– Tamam, farz edelim ki aile Oskar Dirlewanger’i sakladı. </st><st c="9534">Sonra?</st></p>
			<p><st c="9540">Schüller belli belirsiz bir hareket yaptı, bu hareketiyle bundan sonra spekülasyona giriyoruz demek istiyordu, sanki bu ana kadar ciddiye alınacak şeyler söylemişti, bundan sonrası gerçekten komediye dönüyordu.</st></p>
			<p><st c="9751">– Dirlewanger’in uzun süre orada gizlenmesi gerekmedi. </st><st c="9807">Alkolikti, uyuşturucu bağımlısıydı, hastaydı, tamamen inzivaya çekilmişken öldü, ama Geyersbergler hep bununla hatırlanacaktı.</st></p>
			<p><st c="9933">– Yani?</st></p>
			<p><st c="9941">– Başka araştırmalar da yaptım. </st><st c="9974">Eski gazete kupürlerinde ya da militan metinlerde, VG klanına yönelik şikâyetlerde bu bilgilere ulaşmam çok zamanımı almadı.</st></p>
			<p><st c="10098">– Ne tür şeyler?</st></p>
			<p><st c="10115">– Sendika sorunlarını çözmek için eski tarz şiddete başvurmakla suçlanıyorlardı. </st><st c="10197">Örneğin Grup grevleri ve gösterileri bastırmak için çok etkili bir özel güvenlik teşkilatı kullanmakla tanınıyor. </st><st c="10311">Genellikle avcıları, kaçak avcıları kullandıkları söyleniyor. </st><st c="10373">Ormanlarına gelince, en iyisi oralara hiç yaklaşmamak. </st><st c="10428">Orman korucuları sevimsizlikleriyle ünlü.</st></p>
			<p><st c="10469">– Bu hikâyeleri biliyorum, diye araya girdi Kleinert. </st><st c="10524">Ama bunların hiçbiri asla kanıtlanamadı. </st><st c="10565">Almanya yasalarla istediğin gibi oynayabileceğin bir ülke değil!</st></p>
			<p><st c="10629">Schüller ortamı sakinleştirmek için ellerini havaya kaldırdı.</st></p>
			<p><st c="10691">– Size sadece okuduklarımı anlatıyorum.</st></p>
			<p><st c="10731">– Ve mesnetsiz yazılmış şeyler, diye asık suratlı bir ifadeyle son noktayı koydu Kleinert. </st></p>
			<p><st c="10823">Niémans durumu toparlama gereği hissetti:</st></p>
			<p><st c="10864">– Teşekkürler doktor. </st><st c="10887">Verdiğiniz bilgilerin nasıl işimize yarayacağını henüz bilmiyorum ama bu köpek bizim ilk somut ipucumuz.</st></p>
			<p><st c="10991">Kızıl sakal çenesiyle köpeği işaret etti:</st></p>
			<p><st c="11033">– Onu ne yapacağım?</st></p>
			<p><st c="11053">– Onu bizim için taze tutun. </st><st c="11083">Sonuç itibarıyla bir kanıt.</st></p>
			<p><st c="11110">– Neyin kanıtı?</st></p>
			<p><st c="11126">Soru Kleinert’ten gelmişti.</st></p>
			<p><st c="11154">Niémans kısa bir süre tereddüt etti, sonra gülümseyerek cevap verdi:</st></p>
			<p><st c="11223">– Bunu bilmeyi ben de istiyorum.</st></p>
			<hr />
			<div>
				<div id="footnote-023">
					<p><span><a href="#footnote-023-backlink"><st c="11256">24</st></a></span><span><st c="11259">.</st></span><st c="11260"> Dirlewanger Özel Tümeni. </st><st c="11286">Waffen-SS komutanı Oskar Dirlewanger’in komutası altındaki tümen. </st><st c="11352">(ç.n.)</st></p>
				</div>
			</div>
		</div>
<div id="charCountTotal" value="11358"></div></body>
</html>
