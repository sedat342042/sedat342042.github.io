<?xml version="1.0" encoding="utf-8"?>
<html xmlns="http://www.w3.org/1999/xhtml">
  <head>
    <title>SON AV</title>
    <meta http-equiv="Content-Type" content="text/html; charset=utf-8" />
  

</head>
  <body id="x1-41" xml:lang="tr-TR">
		<div>
			<p id="_idParaDest-39"><st c="0">37</st></p>
			<p><st c="3">Karavanın içi bir kamaraya benziyordu. </st><st c="43">Pencereler, cilalı ahşap bir masa ile at nalı biçiminde beyaz, arkalıksız bir kanepenin bulunduğu salonun üç duvarında yer alıyordu. </st><st c="176">Her şey kusursuzdu ve çok pahalıya mal olmuş olmalıydı, ama bunda tuhaf bir şey yoktu: Eğer Yenişler Romanlar gibiyse, paralarını zenginliklerini dışa vuran şeylere yatıracaklardı.</st></p>
			<p><st c="356">Karavanın içindeki diğer ayrıntılar ona Çingeneleri hatırlattı: bir akordeon, masalsı bir Doğu şehrini tasvir eden süslü bir duvar kaplaması, rafların üstüne yerleştirilmiş bir sürü ucuz biblo... </st><st c="553">Bazı eşyalar buram buram batıl itikat kokuyordu, insanı ürküten kararmış bir sürü heykelcik.</st></p>
			<p><st c="645">Bütünün içinde yerlerini alarak iyi kötü masanın etrafına oturdular, sonra Joseph karısını çağırdı ve onunla bilinmeyen bir dilde konuştu. </st><st c="785">Bayan Wadoche doğrudan geçmişin efsanelerinden fırlamış gibiydi ve tavırları bir falcıya ya da göçebe büyücüye benziyordu. </st><st c="908">Aşırı zayıf bir yüz, kuru bir cilt, derin kırışıklar, bir Siyu reisininki gibi uzun, ipeksi saçlar.</st></p>
			<p><st c="1007">Biralar geldi. </st><st c="1023">Niémans kocaman bir yudum aldı ve düğmeye bastı.</st></p>
			<p><st c="1071">– Joseph, bize anlat.</st></p>
			<p><st c="1093">Yeniş de birasını sıkılı dişlerinin arasından bir hışırtıyla yuvarlayarak yudumladı.</st></p>
			<p><st c="1178">– 2000 yılıydı. </st><st c="1195">Biz biraz Fransız’ız, ama Alsace’lılar canımızı o kadar çok sıkıyor ki, bazen sınırın öte tarafına geçmek zorunda kalıyoruz. </st><st c="1320">Bir keresinde kendimizi Freiburg yakınlarında sakin bir ormanda bulmuştuk. </st><st c="1395">Ama orası Geyersberglere aitmiş.</st></p>
			<p><st c="1427">– Orada nasıl hayatta kalabiliyordunuz? </st><st c="1468">diye bir soru yöneltti Niémans. </st><st c="1500">Onların arazilerinde hiçbir altyapı yok.</st></p>
			<p><st c="1540">Joseph gülümsedi, bu normal bir gülümsemeden ziyade sinsice bir sırıtmaydı.</st></p>
			<p><st c="1616">– Herkes öyle sanıyor ama yanlış. </st><st c="1651">Av yolu üzerindeki hemen her köpek konaklama istasyonunda su ve elektrik bağlantısı var. </st><st c="1740">O pislikler ormanlarını koruyor, bu doğru, ama hep “medeniyetin” ufak bir dokunuşuyla.</st></p>
			<p><st c="1826">– O istasyonlardan birindeki tesisata mı bağlandınız?</st></p>
			<p><st c="1880">– Yola uzak değildi, diye onu onayladı Yenişlerin reisi. </st><st c="1938">Alan vardı, su, elektrik vardı ve bizi rahatsız edecek tek bir gaco yoktu. </st><st c="2013">En azından biz öyle sanıyorduk...</st></p>
			<p><st c="2046">– Geyersberglerin adamları size baskın mı yaptı?</st></p>
			<p><st c="2095">– Önce orman korucusuyla muhatap olduk, bize buranın özel mülk olduğunu, hemen gitmemiz gerektiğini söyledi, hepsi bu. </st><st c="2215">Biz yerimizden kıpırdamadık. </st><st c="2244">Avrupa’da polisler seni bir yerden çıkarana dek aylar geçer.</st></p>
			<p><st c="2304">– Ama Geyersbergler milislerini yolladı.</st></p>
			<p><st c="2345">Joseph birasından yeni bir yudum aldı. </st><st c="2385">Ve bira dudaklarının arasından geçerken yine aynı tiz ses duyuldu.</st></p>
			<p><st c="2451">– Bize gün ağarırken saldırdılar. </st><st c="2486">Üzerlerinde haki renkli yağmurluklar, siyah ceketler vardı. </st><st c="2546">Sanki zombi Nazilerin olduğu bir korku filminden fırlamış bir birlikti.</st></p>
			<p><st c="2617">– Yaya mıydılar?</st></p>
			<p><st c="2634">– Hayır, motorları vardı.</st></p>
			<p><st c="2660">– Ne tür?</st></p>
			<p><st c="2670">– Bilmiyorum. </st><st c="2685">Silindir hacimlerini tartışacak durumda değildik.</st></p>
			<p><st c="2734">– Ne renk?</st></p>
			<p><st c="2745">– Siyah, sanırım. </st><st c="2764">Askeri bir zımbırtı olduğunu hatırlıyorum, güçlü, canavar gibi bir şey. </st><st c="2836">Bu alçakça baskın karşısında, biz bile tüymeyi düşündük.</st></p>
			<p><st c="2892">– Sizinle konuştular mı?</st></p>
			<p><st c="2917">– Hayır. </st><st c="2927">Tek kelime etmediler.</st></p>
			<p><st c="2948">– Yüzlerini gördünüz mü?</st></p>
			<p><st c="2973">– Hayır. </st><st c="2983">Kar başlıkları vardı, bazıları da İkinci Dünya Savaşı’ndaki Alman askerleri gibi motorcu gözlükleri ve kâse biçiminde kasklar takıyordu. </st><st c="3120">Son derece cesaret kırıcıydı. </st><st c="3150">Önce birkaç kişinin suratını dağıttılar ve sonra köpekler bizi ısırmaya çalışırken onlar karavanlarımızı ateşe verdiler. </st><st c="3271">Gözümün önüne göğüslerine dikilmiş siyah üçgenle toplama kamplarına yollanan Çingeneler geliyordu.</st></p>
			<p><st c="3369">– Kendinizi savunmadınız mı?</st></p>
			<p><st c="3398">Joseph arduvaz renkli gözlerini Niémans’ın gözlerine dikti. </st><st c="3459">Öfke ve acı bir anda keskin bir bıçağa dönüşmüştü.</st></p>
			<p><st c="3509">– Sanırım iyi anlatamadım. </st><st c="3537">Tüfekleri ve lav silahları vardı.</st></p>
			<p><st c="3570">– Lav silahı mı?</st></p>
			<p><st c="3587">– Öyle, adamım. </st><st c="3604">(Joseph alaycı bir biçimde gülümsedi.) Yapabileceğimiz tek bir şey vardı: Tavşanlar gibi kaçmak.</st></p>
			<p><st c="3700">Belarus ormanlarındaki Sonderkommandolara yaraşır bir sahne. </st><st c="3762">Niémans köpeklerin havlamalarını duyuyor, karavanları saran turuncu alevleri görüyor, paniğe kapılmış Yenişlerin haykırışlarını işitiyordu.</st></p>
			<p><st c="3901">– Köpeklerini saldılar mı?</st></p>
			<p><st c="3928">– Acayip köpekler, sana yemin ederim. </st><st c="3967">Kamp alanında yapacak başka bir şey olmadığı için bize havlıyorlardı, ama üzerimize torpil gibi gelirken bir anda havlamayı kestiler.</st></p>
			<p><st c="4100">Niémans Ivana’ya baktı, polis kız röetkenin fotoğraflarını çıkarmaya cesaret edemiyordu.</st></p>
			<p><st c="4189">– O sırada mı köpekler kızınıza saldırdı?</st></p>
			<p><st c="4231">Joseph hemen cevap vermedi. </st><st c="4260">Gırtlağında, yaşadığı olayın acı tadı vardı hâlâ. </st><st c="4310">Kimse o hatırayı yerinden kıpırdatmaya cesaret edemiyordu.</st></p>
			<p><st c="4368">– Ormanda, dedi sonunda, alçak sesle, kimin nerede olduğunu bilmek zordu. </st><st c="4443">Küçük kızımın, Marie’nin elini tutmuştum ve ileri doğru koşuyorduk. </st><st c="4511">Sonunda, açıklık alanda bizi sıkıştırdılar.</st></p>
			<p><st c="4554">Tam bir sürek avı: kıstırılmış hayvan, çevresini sarmış, kan kokusuyla ve vahşice saldırma isteğiyle gözü dönmüş köpekler.</st></p>
			<p><st c="4677">– Kızım ile beni ayırdılar ve beni ağaçlara kadar sürükleyerek götürdüler, diye devam etti Joseph. </st><st c="4777">Sonra, Marie’yi soydular ve açıklığın ortasına bıraktılar. </st><st c="4836">(Sanki bu kez gerçekten acı bir tat almış gibi sustu.) İşte o zaman, şampiyonlarını saldılar.</st></p>
			<p><st c="4929">– Yani?</st></p>
			<p><st c="4937">– Bu tür işler konusunda çok yetenekli olduğu her halinden belli olan köpek. </st><st c="5015">Her şey benim gözlerimin önünde cereyan etti. </st><st c="5061">Marie ulur gibi bağırıyordu, adamlar kahkahalarla gülüyordu, köpek etleri ısırmanın, suratı parçalamanın, kemikleri kırmanın verdiği zevkten dört köşe oluyordu.</st></p>
			<p><st c="5221">İçeriye yeniden sessizlik hâkim oldu. </st><st c="5260">Zaman, karavanın içinde aralarında asılı kalıyordu, zihinlerinin derinliklerinde korku kırıntıları dolanıyordu.</st></p>
			<p><st c="5371">– Gittiklerinde, kızımdan geriye sadece kanlı bir enkaz kalmıştı... </st><st c="5440">İşte, sizin bahsettiğiniz “kaza.” </st></p>
			<p><st c="5474">Devam etmesi için Niémans hemen söze girdi.</st></p>
			<p><st c="5517">– Bu adamlar, onların Geyersberglerin adamları olduğuna emin misin? </st><st c="5586">Başka bir serseri çetesi de olabilir...</st></p>
			<p><st c="5625">– Boş yere nefes tüketme.</st></p>
			<p><st c="5651">– Kanıtın var mı?</st></p>
			<p><st c="5669">– Kanıt, onlar gacolar içindir...</st></p>
			<p><st c="5703">Niémans, sonunda iPad’ini çıkarmaya karar vermiş olan Ivana’ya işaret etti.</st></p>
			<p><st c="5779">– Köpekler, diye sordu Ivana, zımpara kâğıdı gibi bir sesle, buna benziyor muydu?</st></p>
			<p><st c="5861">Işıklı ekranı ona doğru uzattı. </st><st c="5894">Adam cihaza dokunmadı ama resmin üstüne tükürdü.</st></p>
			<p><st c="5942">Polis kız ekranı koluyla temizledi ve mırıldandı:</st></p>
			<p><st c="5992">– Bunu evet olarak kabul ediyorum.</st></p>
			<p><st c="6027">– Bu cins köpekleri, diye söze girdi Niémans, o korkunç olaydan sonra bir daha gördünüz mü?</st></p>
			<p><st c="6119">– Hiç görmedim. </st><st c="6136">Ama asla bir daha o ormana yaklaşmadık.</st></p>
			<p><st c="6175">– Freiburg polisinin arşivlerine baktık, bir şikâyet başvurusu bulamadık. </st><st c="6250">Polise gitmediniz mi?</st></p>
			<p><st c="6271">– Yenişler polise gittiklerinde kendilerini parmaklıkların ardında bulur.</st></p>
			<p><st c="6345">Joseph kanepenin üzerinde geriye doğru çekildi ve kollarını iri gövdesinin üstünde çaprazladı. </st><st c="6441">Arkasında, pencerelerden yeniden hareketlenmiş olan kamp alanı görünüyordu. </st><st c="6517">Küçük Wadoche krallığı.</st></p>
			<p><st c="6540">– Bu soruların sebebi ne? </st><st c="6567">diye sordu, birasının dibindeki son yudumu yuvarlarken.</st></p>
			<p><st c="6622">Niémans hâlâ masanın üzerinde duran iPad’i işaret etti.</st></p>
			<p><st c="6678">– Bu köpek iki gece önce yeniden ortaya çıktı ve kontese saldırdı.</st></p>
			<p><st c="6745">Joseph, kayan yıldızlar karavanın loşluğunda ışıldayan altın dişlerini sergileyen bir kahkaha patlattı.</st></p>
			<p><st c="6849">– Göndericiye iade!</st></p>
			<p><st c="6869">Wadoche sadece hikâyenin ilk kısmını anlatmıştı. </st><st c="6919">Niémans olayın burada kalmadığını tahmin ediyordu. </st></p>
			<p><st c="6970">– İntikam almayı hiç düşünmediniz mi?</st></p>
			<p><st c="7007">– Geyersbergler dokunulmazdır.</st></p>
			<p><st c="7038">– Geyersbergler belki, ama size saldıran motorcular dokunulmaz değil.</st></p>
			<p><st c="7108">Joseph’in gülüşü, çağın bir gizemine yeniden kafa yoruyormuş gibi entrikacı bir gülümsemeye dönüşmüştü.</st></p>
			<p><st c="7212">– Onları asla bulamadık. </st><st c="7238">Ne sınırın bu tarafında ne de diğer tarafında. </st><st c="7285">O alçaklar hakkında en ufak bir bilgiye ulaşamadık. </st><st c="7337">Alsace’taki ve Baden Württemberg’teki bütün ailelerle konuştuk. </st><st c="7401">Sanki o herifler hiç var olmamıştı.</st></p>
			<p><st c="7436">– Öyleyse, olay kapandı mı? </st><st c="7465">diye, kuşkulu bir edayla sordu Niémans.</st></p>
			<p><st c="7504">– Hayır, dedi Joseph, yeniden ortaya çıkan karısına işaret ederek, belki de “gölgelerin yoldaşı, sessizliğin kız kardeşi” hiç ortadan yok olmamıştı.</st></p>
			<p><st c="7653">Kalın parmaklarının arasında yeni bir bira vardı.</st></p>
			<p><st c="7703">– Bir tane daha? </st><st c="7721">diye, kusursuz bir ev sahibi olarak sordu.</st></p>
			<p><st c="7763">Topluca reddettiler. </st><st c="7785">Ivana’nın midesi bulanıyor olmalıydı, Kleinert oturduğu yerde fosilleşiyordu ve Niémans en ufak bir noktayı kaçırmak istemiyordu, bu son doğru ipucuydu.</st></p>
			<p><st c="7937">– Büyücüyü çağırdık.</st></p>
			<p><st c="7958">Niémans gülümsedi. </st><st c="7978">Yenişler ile Romanların sorunu aynıydı: Karavanlarının çatısında uydu antenleri olması ve modern bir görüntü sergilemeye çalışmaları boşuna bir uğraştı, inançlarında değişen bir şey yoktu.</st></p>
			<p><st c="8166">– Bizim aramızda çok ünlüdür, diye ekledi Joseph, dünyanın en ciddi adamı edasında. </st><st c="8251">Uykusunda, ölüler diyarına yolculuk yapar. </st><st c="8294">Oradan getirdiği kötü güçleri, kara büyüleri insanların üzerine yönlendirebilir.</st></p>
			<p><st c="8374">Niémans rafların üzerindeki heykelciklere dikkatle baktı. </st><st c="8433">İçlerinden en az yarısının bazı güçleri olmalıydı. </st><st c="8484">Çocukları daha güçlü olsun diye gebe Yeniş kadınları Roman gebeler gibi göğüslerinde ayı dişi taşıyorlar mı diye düşündü.</st></p>
			<p><st c="8605">– Ondan Geyersberglere büyü yapmasını istedik. </st><st c="8653">Dengeyi sağlamak gerekiyor: O pislikler ailemizi mahvetti, lanetin her şeyi yeniden dengelemesi gerekiyor.</st></p>
			<p><st c="8759">Niémans, Kleinert’in afallamış yüz ifadesini görünce Alman’ı kaybettik diye düşündü.</st></p>
			<p><st c="8844">– Yaşlı kadın buna gerek olmadığını söyledi. </st><st c="8890">Çoktan lanetlenmişler...</st></p>
			<p><st c="8914">– Hangi anlamda?</st></p>
			<p><st c="8931">– Ölüm onların üzerindeymiş.</st></p>
			<p><st c="8960">Niémans vücudunun ürperdiğini hissediyordu. </st><st c="9005">Önemli bir şeyler oluyordu.</st></p>
			<p><st c="9032">– Açıkla, diye emretti Niémans.</st></p>
			<p><st c="9064">– Her nesilde, Geyersbergler genç bir oğul kaybediyor...</st></p>
			<p><st c="9121">Jürgen ile Max’ın ölümünden sonra, bu sözler farklı bir anlam kazanıyordu.</st></p>
			<p><st c="9196">– Sana başka ne söyledi?</st></p>
			<p><st c="9221">– Hiç, bu benim için yeterli oldu. </st><st c="9257">Gazetede Geyersberglerin bir oğlunun öldürüldüğünü okudum. </st><st c="9316">Yani ihtiyar yanılmamış, öyle değil mi?</st></p>
			<p><st c="9355">Joseph alaycı bir edayla onlara göz kırptı; şimdiden şişesinin yarısını bitirmişti. </st><st c="9440">Aldığı yakıtın etkisiyle sert yüz hatları gevşemiş gibiydi.</st></p>
			<p><st c="9499">Birden, salonun köşesinde oturduğu yerden kalktı: Görüşme bitmişti. </st><st c="9568">Misafirler de onun peşinden ayağa kalktılar ve kapıya kadar ilerlediler.</st></p>
			<p><st c="9640">Dışarıda, kalbi kırık şef ile son derece şaşkın haldeki üç polis arasında tuhaf bir sempati hâkimdi. </st><st c="9742">Bir rüyadaymış gibi, karşılıklı olarak birbirlerini selamladıkları sırada bir gölge Joseph’in yüzünü yaladı. </st><st c="9851">Üç polis arkalarına döndü. </st><st c="9878">Çevresinde çocuklar bulunan otuzlu yaşlardaki bir kadın karşılarında duruyordu. </st></p>
			<p><st c="9958">Yaşı sadece bir varsayımdı çünkü yüzü yoktu. </st><st c="10003">Suratı üstçenede son buluyordu. </st><st c="10035">Alt taraf, sadece büzüşmüş boşluklardan ve dikilmiş deri bağdokularından oluşuyordu. </st><st c="10120">Yüzün sol yarısı bir Kraft kâğıdı gibi buruş buruştu. </st><st c="10174">O taraftaki gözü yoktu ve sarı saçlarının altındaki şakağında derin bir yarık vardı.</st></p>
			<p><st c="10258">– Marie, kızım, dedi Joseph, sakin bir ses tonuyla.</st></p>
			<p><st c="10310">Niémans dehşetin ötesinde, böyle bir tahribata neden olabilen hayvanlardan birini gebertmiş olmaktan mutluluk duydu. </st><st c="10428">İkinci Dünya Savaşı’ndan sonra bir musibetin veya tehlikeli bir genin kökünü kazır gibi hepsini yok etmişlerdi.</st></p>
			<p><st c="10539">Bugün hâlâ o köpeklerden birkaç tanesi yaşıyorsa, işi tamamlamaya adaydı.</st></p>
		</div>
<div id="charCountTotal" value="10613"></div></body>
</html>
