<?xml version="1.0" encoding="utf-8"?>
<html xmlns="http://www.w3.org/1999/xhtml">
  <head>
    <title>SON AV</title>
    <meta http-equiv="Content-Type" content="text/html; charset=utf-8" />
  

</head>
  <body id="x1-65" xml:lang="tr-TR">
		<div>
			<p id="_idParaDest-63"><st c="0">60</st></p>
			<p><st c="3">Bir dizi koltuğun üstünde, neredeyse ayakta duran Ivana da arkaya dönmüştü ve ıssız yolda kıçlarında ayrılmayan korteje bakıyordu. </st><st c="135">Aklına ilk gelen şey, seri olarak çekilmiş </st><span><st c="178">Mad Max</st></span><st c="185"> filmleri oldu.</st></p>
			<p><st c="200">Yolun tam ortasında bir 4x4 vardı, onun çevresinde de motorlar, daha önce karşılaştıkları Nortonlar. </st><st c="302">Motorların üstündeki adamlar da Freiburg’da o gece gördükleri aynı adamlardı; deri ceketler, koyu renkli yağmurluklar, Wehrmacht yeşili kar başlıkları. </st><st c="454">Kurşunsuz benzinle yol alan bir ölüm mangası.</st></p>
			<p><st c="499">Son hızla yaklaşan konvoy sanki hiç yavaşlamadan üzerlerinden geçip gidecekti. </st><st c="579">Kleinert de hızlanmıştı, sağ elinde telsizi vardı. </st><st c="630">Niémans Glock’unu çıkarmıştı. </st><st c="660">Ivana posta arabasına yapılan saldırıları çağrıştıran bu olaya inanamıyordu. </st><st c="737">2018’de olmazdı. </st><st c="754">Baden-Württemberg’de olmazdı. </st><st c="784">Olmazdı...</st></p>
			<p><st c="794">İlk çarpma onu savurdu, önce ön cama çarptı, sonra çenesini koltuğunun kafalığına vurdu. </st><st c="884">Araba birden yolda kaydı. </st><st c="910">Ivana bu kez koltuk ile torpido gözünün arasına, yere kaydı, emniyet kemeri neredeyse onu boğacaktı. </st><st c="1011">Ayağa kalktı, ağzında kan tadı hissetti, iyice çıldırmıştı.</st></p>
			<p><st c="1070">Kleinert telsizi yerine takmış –yardım çağırmak için çok geçti– ve direksiyonu iki eliyle sımsıkı kavramıştı. </st><st c="1181">Niémans camı indirmişti; elinde tabancası, başını dışarı çıkarıyordu. </st><st c="1251">Ivana onu sırtından, ancak vücudunun dörtte üçünü görebiliyordu, şakağında bir ustura yarası gibi hafif bir kan çizgisi vardı. </st><st c="1378">Sarsıntı sırasında, o da kafasını sert bir köşeye çarpmış olmalıydı.</st></p>
			<p><st c="1446">Kimse konuşmuyordu ve bu her şeyden daha kötüydü. </st><st c="1497">Kimsenin söyleyecek bir şeyi yoktu. </st><st c="1533">Bir sonraki aşamada, ya kafa bir çukurun içine atılacak ya da enseye bir kurşun saplanacaktı. </st><st c="1627">Ivana tabancasını çıkarırken –ya da daha ziyade çıkarmaya çalışırken, çünkü silah ön kısmı sırtına doğru dönmüş ceketinin altında kalmıştı ve emniyet kemeri ona engel oluyordu– ikinci çarpma onu ön konsola doğru savurdu. </st><st c="1848">Çenesi polimer yüzeyde kaydı ve çarpmanın etkisini azalttı. </st><st c="1908">Ama bu kez de, sanki araba köknarlara verev olarak, öne doğru savrulmuştu.</st></p>
			<p><st c="1982">Kleinert bağırdı. </st><st c="2001">Niémans ortada yoktu. </st><st c="2023">Ivana doğruldu ve arka koltuk ile ön koltuklar arasında doğrulmaya çalışan akıl hocasını gördü. </st><st c="2119">Başını sağa sola çevirdi, onlarla aynı hizada yol alan motorcuları gördü: bez kar başlıkları, demiryolcu gözlükleri, siyah fularlar. </st><st c="2252">Bir kez daha aklına bir </st><span><st c="2276">“outlaw biker film”</st></span><st c="2295">leri</st><span><span id="footnote-039-backlink"><a href="#footnote-039"><st c="2300">40</st></a></span></span><st c="2303"> geldi, ama onların kıyafetlerinde, kararlılıklarında insanın kanını donduran bir şey vardı. </st><st c="2396">Gösteride değillerdi. </st><st c="2418">Her ayrıntıda tarihin lanetli dönemlerini yansıtan bir gerçeklik ve katılık vardı.</st></p>
			<p><st c="2500">Gerçekten harekete geçeceklerdi.</st></p>
			<p><st c="2533">Bir yandan, bu çok saçmaydı; polise nasıl saldırırlardı? </st><st c="2591">Öte yandan, bu sahnede derebeyinin mührü vardı. </st><st c="2639">Bu topraklarda geçerli tek yasa Geyersberglerin yasasıydı. </st><st c="2698">Üç polis davetsiz misafirdi, yabancıydı, inançsızdı. </st><st c="2751">Ve başlarına çok çabuk bir kaza gelebilirdi...</st></p>
			<p><st c="2797">O sırada beklenmedik bir şey oldu ya da daha doğrusu olmadı: Kara Avcılar hiçbir teşebbüste bulunmadı. </st><st c="2901">Arkalarındaki 4x4 yavaşlarken, onlar bir eskort gibi yanlarından geçip gidiyorlardı.</st></p>
			<p><st c="2985">Niémans hareketsiz bekliyor, bu tekinsiz ancak şiddete başvurmayan motorculara ateş edip etmeme konusunda tereddüt ediyordu. </st><st c="3111">Ivana titreyerek 9 mm’lik tabancasını sımsıkı tutuyor ve parmaklarının arasına akan teri hissediyordu. </st><st c="3214">Kleinert suratı cama yapışmış bir halde hızla yoluna devam ediyordu. </st><st c="3283">Sonunda üç polis birbirlerine baktı: Burada neler oluyordu?</st></p>
			<p><st c="3342">İçlerinden biri ne olduğunu söylemeye fırsat bulamadan motorcular gazladı ve yanlarından geçip gittiler. </st><st c="3448">Aynı anda 4x4 yeniden üzerlerine geldi ve bir kez daha onlara çarptı. </st><st c="3518">Kleinert, kötü bir refleksle direksiyonu kırdı ve frene bastı ya da tam tersini yaptı. </st><st c="3605">Araba önce yoldan çıkar gibi bir dik açı oluşturdu sonra cayırtılı bir titremeyle lastikleri üstünde zıplayarak yeniden burnunu yola doğrulttu.</st></p>
			<p><st c="3748">– Bu kadar aptallık yeter! </st><st c="3776">diye bağırdı Niémans, o sırada Alman arabasının kontrolünü yeniden sağlamıştı.</st></p>
			<p><st c="3854">Koltuğuna sımsıkı tutunmuş olan Ivana, Niémans’a doğru döndü: Burnu kanayan polis, kararlı bir hareketle namluya mermi sürdü. </st><st c="3981">Onun arkasındaki camdan, 4x4’ün, sadece yoldan geçmekte olan bir böcek gibi ormanın içinde kaybolmadan önce sağ taraftaki bir patikaya saptığını gördü.</st></p>
			<p><st c="4132">Yeniden önüne döndü ve motorcuların da buharlaşmış olduklarını fark etti. </st><st c="4207">Kleinert yavaşladı ve en nihayetinde durdu. </st><st c="4251">Motor nefes nefese kalmış gibi hıçkırdı ve kendiliğinden stop etti. </st><st c="4319">Alman, ağlıyormuş gibi kesik kesik nefes alıyordu. </st><st c="4370">Öne doğru eğilmiş, el yordamıyla telsizine ulaşmaya çalışıyordu. </st><st c="4435">İnler gibi sesler ve hırıltılar çıkaran Ivana arkadaşlarından daha kötü durumda değildi. </st><st c="4524">İki yanında köknarlar bulunan, her an herhangi bir şeyin çıkabileceği dümdüz uzanan yola sabit gözlerle bakıyordu.</st></p>
			<p><st c="4638">Bu saldırının sebebi neydi?</st></p>
			<p><st c="4666">Yeni bir uyarı mı?</st></p>
			<p><st c="4685">Onları geciktirme taktiği mi?</st></p>
			<p><st c="4715">Bu sorular sonsuza dek cevaplanmayacaktı.</st></p>
			<p><st c="4757">Arabadaki hiç kimse ne olduğunu anlamadan, 4x4 sağdaki patikadan yer sarsıntısı gibi bir gürlemeyle fırladı. </st><st c="4867">Ivana’nın, son darbe inene kadar, tüm arabayı haşat etmeye gelen 4x4’ün radyatör kafesini görebilecek kadar zamanı oldu.</st></p>
			<p><st c="4987">Anında çarpışma meydana geldi, izleyen saniyelerde camlar patladı. </st><st c="5055">Lastiklerin ya da sacın ya da motorun dışında kimse bağırmadı. </st><st c="5118">Araba yoldan çıktı, toz ve yanık asfalt girdabı içinde havalandı. </st><st c="5184">Ivana ön konsola tutundu ama çoktan her şey tersine dönmüştü: Polimer konsol başının üstündeydi, zeminden yukarı doğru cam kırıklarından bir yağmur vardı, ensesi arabanın tavanına sıkışmıştı. </st><st c="5376">Ne ufak bir acı ne de herhangi bir öfke hissediyordu. </st><st c="5430">Uçuyordu. </st><st c="5440">Yerçekimi yok olmuştu, bütün düşünceler, bütün duygular gerçek dünyanın dışına itilmişti. </st><st c="5530">Çarpışmanın şiddetiyle sinirlerinin koptuğunu ya da beyninin karşı cama çarparak bir su bombası gibi dağıldığını düşünmeyi becerebilmişti...</st></p>
			<p><st c="5670">Sonra ağır gövde tavanın üzerine düştü. </st></p>
			<p><st c="5711">Ivana bağırmak istedi ama iç organları gırtlağına baskı yapıyordu, soluğu kesiliyordu, boğuluyordu. </st><st c="5811">Kusmuk ve kanlı balgamın birbirine karıştığı bir geğirti, bir hırıltı çıkardı.</st></p>
			<p><st c="5889">Yeni şok yaşadı, ama bu kez yüzüstü durumdaydı. </st><st c="5938">Toprağa saplanmak başka bir şeydi, kendi içine gömülmek, işte bu başka bir şeydi. </st><st c="6020">Kemikleri kaslarının içine girmişti, sanki bir kasap çengeline asılmışlardı.</st></p>
			<p><st c="6096">Aklına tek bir kelime geldi: takla. </st><st c="6133">Evet, takla atmışlardı! </st><st c="6157">Bu sözcük onu rahatlattı. </st><st c="6183">Bu sözcüğe tutundu. </st><st c="6203">Anılar, görüntüler, böyle bir takladan sağ çıkmış sürücülerin söz konusu edildiği konuşmalar peş peşe aklına gelirken yeniden kendini baş üstü buldu... </st><st c="6355">Ama hâlâ yuvarlanıyorlardı. </st><st c="6383">Parçalanan plastikler, kırılan camlar, tavan, başını omuzlarının arasına kıstırarak büzüldü, kendini ölüme unutturmaya çalışan, bir yumurta kabuğu kadar kırılgan, dayanıksız ve ince küçük bir beden.</st></p>
			<p><st c="6581">Son çarpma o kadar şiddetliydi ki, duyduğu acının onu bir enkaza dönüştürdüğünü düşündü. </st><st c="6671">Ama bilinci hâlâ yerindeydi. </st><st c="6700">Ve muhakeme yeteneği kaybolmamıştı: Araba sağ ön tarafından bir köknarın gövdesine çarpmıştı, iki tekerlek havada diğer iki tekerlek toprağın üstündeydi.</st></p>
			<p><st c="6853">Eğreti dünya, bu duyguyu daha önceden çok iyi biliyordu. </st><st c="6911">Hırvatistan anılarına gittiğini hissetti. </st><st c="6953">Bunları hemen aklından çıkardı ve Kleinert’e doğru döndü: imkânsız. </st><st c="7021">Hava yastığı onu koltuğuna sıkıştırmıştı. </st><st c="7063">Yine de büyük gayretle başını baskıdan kurtardı ve Alman’ın durumunun gerçekten çok kötü olduğunu gördü. </st><st c="7168">Kan içindeki yüzü hava yastığının kumaşı içinde kaybolmuştu, kırılan gözlük camları gözlerine saplanmıştı. </st><st c="7275">Sağ kolu imkânsız bir açıyla direksiyon simidinin içine sıkışmıştı.</st></p>
			<p><st c="7342">Hâlâ hayatta olduğunu söylemek olanaksızdı.</st></p>
			<p><st c="7386">Arkasında bir gürültü duydu. </st><st c="7416">Ensesi ona itaat etti ve başını tamamen hava yastığından çıkarabildi. </st><st c="7486">Arka tarafta, koltuk tavana fırlamıştı ve stepne ön koltuğun arkası ile arabanın tavanı arasına kaymıştı. </st><st c="7592">Niémans doğrulmaya çalışıyordu; günün en iyi haberi.</st></p>
			<p><st c="7644">Gözkapaklarının kıvrımında bir sıcaklık hissetti. </st><st c="7695">O da yüzünden yaralanmıştı. </st><st c="7723">Bunu düşünmenin sırası değildi. </st><st c="7755">Çoktan Niémans iri eliyle onun koltuğuna tutunmuş doğruluyordu, ona çok yakındı.</st></p>
			<p><st c="7835">– Buradan çıkmamız lazım, dedi, tuhaf derecede sakin bir sesle. </st><st c="7900">Araba alev alacak.</st></p>
			<p><st c="7918">İşte o anda Ivana kokuyu duydu; elbette benzin kokusu, ama onun aklına bir bombanın fitilini getiren de bu önemsiz şeydi. </st><st c="8041">Ardından paniğe kapıldı. </st><st c="8066">Ivana sıkışmıştı. </st><st c="8084">Hava yastığının kumaşı, her halükârda göçmüş olan kapısını görmesini engelliyordu. </st><st c="8167">Kapıyı açmanın imkânı yoktu. </st><st c="8196">Geriye tek umut kalıyordu: Sol arka kapıyı açmaya çabalayan Niémans... </st><st c="8267">Ama toprak, kapının açılmasını engelliyor olmalıydı, çünkü araba 45 derecelik bir eğimle duruyordu.</st></p>
			<p><st c="8366">O halde Ivana dua etmeliydi ama ne sözcüklerle ne ağzıyla ne de beyniyle ve belleğiyle. </st><st c="8455">Ivana bedeniyle, solunumuyla, hücreleriyle dua etti. </st><st c="8508">Tüm varlığı göğe doğru bir yakarmaya dönüşmüştü.</st></p>
			<p><st c="8556">Yüce Denetçi, o anda polis patronun bedeninde cisimleşiyordu. </st><st c="8619">Koruyucu meleğinin bedeninde. </st><st c="8649">Kurtarıcısının bedeninde. </st><st c="8675">Onları buradan çıkarması gerekiyordu. </st><st c="8713">Her zaman olduğu gibi onu koruması gerekiyordu...</st></p>
			<p><st c="8762">O anda, arabanın içinde ilk alevler yükseldi.</st></p>
			<hr />
			<div>
				<div id="footnote-039">
					<p><span><a href="#footnote-039-backlink"><st c="8808">40</st></a></span><span><st c="8811">.</st></span><st c="8812"> “Kanun kaçağı motorcu filmi” anlamında bir ifade, bir film türü. </st><st c="8878">(ç.n.)</st></p>
				</div>
			</div>
		</div>
<div id="charCountTotal" value="8884"></div></body>
</html>
