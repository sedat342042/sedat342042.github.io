<?xml version="1.0" encoding="utf-8"?>
<html xmlns="http://www.w3.org/1999/xhtml">
  <head>
    <title>SON AV</title>
    <meta http-equiv="Content-Type" content="text/html; charset=utf-8" />
  

</head>
  <body id="x1-42" xml:lang="tr-TR">
		<div>
			<p id="_idParaDest-40"><st c="0">38</st></p>
			<p><st c="3">– Bir büyücünün ardından gitmeyi reddediyorum, diye uyardı Kleinert.</st></p>
			<p><st c="72">– Gerek yok. </st><st c="86">Anlattıklarını teyit etmek yeterli.</st></p>
			<p><st c="121">Niémans sakin bir şekilde sürüyordu (Volvo’suyla fiziksel teması onu rahatlatıyordu). </st><st c="208">Kleinert ne söyleyeceğini bilmiyor gibiydi. </st><st c="252">Arkada oturan Ivana da, Marie’nin yüzünün yarattığı şokun etkisi altındaydı. </st><st c="329">Artık hiçbir şekilde olmuyordu. </st><st c="361">Bu görüntüyü ne zaman gözünün önünden kovmaya kalksa, yeniden elini motorun zincirleri arasına kıstırılmış, parmakları gaz levyesinin tek bir hareketinde her an kopacakmış gibi görüyordu. </st><st c="549">Olay o noktaya varmamıştı, ama yine de bu olayın verdiği acı, bir kolsuzun olmayan kolu gibi kaşınıyordu.</st></p>
			<p><st c="654">– Bu tür hikâyelere nasıl inanabiliyorsunuz? </st><st c="700">diye konuşmaya devam ediyordu, Alman.</st></p>
			<p><st c="737">– Bu söylentilerin ardında bazı gerçekler olabilir.</st></p>
			<p><st c="789">Ivana bu konuda ne düşündüğünü söyleyemiyordu. </st><st c="837">İçgüdüsel olarak, Niémans’a güveniyordu, ama bir büyücünün dolaylı tanıklığı, gerçekten...</st></p>
			<p><st c="927">– Bu çılgın bir soruşturma, diye yeniden homurdandı, Kleinert. </st><st c="991">Hayvanlar gibi doğranan kurbanlar. </st><st c="1026">Şüpheli olarak bir köpek. </st><st c="1052">Ve şimdi de tanık olarak bir büyücü...</st></p>
			<p><st c="1090">– Duruma ayak uydurmalıyız, Kleinert. </st><st c="1129">Üstelik elimizdekinin tümü bu.</st></p>
			<p><st c="1159">Ivana camı açtı, reçine kokusuyla yüklü havayı ciğerlerine çekti ve bir süreden beri aklını kurcalayan bir teoriyi söylemeye karar verdi:</st></p>
			<p><st c="1297">– Bu olayda bağdaşmayan bir şey var.</st></p>
			<p><st c="1334">– Tek bir şey mi, emin misin? </st><st c="1365">diyerek sırıttı Niémans.</st></p>
			<p><st c="1389">– VG Grup’un Sonderkommando tarzında bir milis oluşturduklarını düşünüyorsunuz.</st></p>
			<p><st c="1469">– Evet.</st></p>
			<p><st c="1477">– Bunu neden yapsınlar?</st></p>
			<p><st c="1501">– Fazla bir şey bilmiyorum. </st><st c="1530">Parayla tutulmuş adamların işi.</st></p>
			<p><st c="1561">– Bu milisin Geyersbergler için çalıştığını kabul edelim, neden şimdi Grup’un vârislerini öldürsünler?</st></p>
			<p><st c="1664">– Bulmamız gereken de bu. </st><st c="1691">Verilen emirleri yerine getirdiklerini asla göz ardı etmiyorum.</st></p>
			<p><st c="1754">– Kimin emirleri? </st><st c="1773">diye araya girdi, Kleinert.</st></p>
			<p><st c="1800">– Yaşlı Franz’ın.</st></p>
			<p><st c="1818">– O tekerlekli sandalyede!</st></p>
			<p><st c="1845">– Eee, yani?</st></p>
			<p><st c="1858">Onun bu sözleri üzerine arabanın içine sessizlik hâkim oldu. </st><st c="1920">Kimse bu teoriyi benimsemiyordu.</st></p>
			<p><st c="1952">– Bununla birlikte, diye ekledi Niémans, Jürgen ile Max’ın katili bir Kara Avcı olmayabilir.</st></p>
			<p><st c="2045">– Demek öyle, dedi Kleinert, tahammül sınırını aşmış gibiydi. </st><st c="2108">Öyleyse neden onların peşinden koşuyoruz?</st></p>
			<p><st c="2149">– Bir bağlantı var, buna eminim.</st></p>
			<p><st c="2182">Güneşli havadan derin soluklar alarak kendini daha iyi hissetmeye başlayan Ivana sordu:</st></p>
			<p><st c="2270">– Kaçak avcılar, eski mahkûmlar ve diğerleri konusunda ne durumdayız?</st></p>
			<p><st c="2340">– Adamlarım çalışıyor.</st></p>
			<p><st c="2363">– Franz’ın dernekleri?</st></p>
			<p><st c="2386">– Aynı.</st></p>
			<p><st c="2394">– Grup’un geçmişinde, Wadoche’ların olayına benzer başka olaylar var mı, araştırmak gerekiyor.</st></p>
			<p><st c="2489">– Eğer olsaydı, haberimiz olurdu.</st></p>
			<p><st c="2523">– Belki de olmazdı. </st><st c="2544">VG Grup insanları kızdıran olayları hasıraltı etmiş olabilir...</st></p>
			<p><st c="2607">Ivana cevap vermedi: Böyle düşünüldüğünde, her şey mümkündü. </st><st c="2669">Kleinert’e gelince, yüz ifadesinden belliydi, bölgesinde eski Nazilerin yeniden ortaya çıkabileceği, çocukların köpeklere parçalattırılabileceği ve ormanda vârislerin kafasının kesilebileceği gibi düşünceleri kabul etmiyordu.</st></p>
			<p><st c="2894">Freiburg’a yaklaşıyorlardı. </st><st c="2923">Ivana coşkulu bir ürperti hissetti. </st><st c="2959">Bu şehri sevmeye başlıyordu. </st><st c="2988">Ağaçlardan, ağaçlandırılmış tepelerden ya da ahşap çatmalı cepheleri olan evlerden daha çok, onu hayranlığa düşüren şehrin ekolojik atmosferiydi. </st><st c="3134">Bir gün arabalar unutulacaktı, yenilenebilir enerji, yeniden canlandırılmış toprak kullanılacaktı ve herkes Freiburg im Breisgau’daki gibi yaşayacaktı...</st></p>
			<p><st c="3287">– Max konusunda, diye devam etti Niémans, bir şey çıktı mı?</st></p>
			<p><st c="3347">– Otopsi devam ediyor. </st><st c="3371">Cinayet mahallinde bir şey bulunmadı.</st></p>
			<p><st c="3408">Kriminalpolizeidirektion sütlü kahverengi bir binaydı, kumaş şeritleri gibi sıralanmış pencereleriyle, teras çatısıyla, yuvarlatılmış köşeleriyle daha ziyade 1930’lu yılların bir fabrikasını çağrıştırıyordu. </st><st c="3617">Bununla birlikte insana güven veriyordu. </st><st c="3658">Düzen ve yasa adına inşa edilmiş bir kale gibiydi.</st></p>
			<p><st c="3708">Birçok saha polisinin tersine, Ivana herhangi bir büroda, bilgisayarın başında geçirdiği zamanları seviyordu.</st></p>
			<p><st c="3818">Niémans kontağı kapattı ve Kleinert’i uyardı:</st></p>
			<p><st c="3864">– Neredeyse öğlen oluyor. </st><st c="3891">Bir şeyler bulmak için sadece birkaç saatimiz var.</st></p>
			<p><st c="3941">– Adamlarım gözlerini kırpmadı.</st></p>
			<p><st c="3973">– Cinayet Büro’nun adamları gelince uyurlar. </st><st c="4019">Nortonlarla ilgili yeni bir şey yok mu?</st></p>
			<p><st c="4058">– Hemen gidip bakıyorum.</st></p>
			<p><st c="4083">– Süper, dedi Niémans, tam ters anlama çekilebilecek bir ses tonuyla.</st></p>
			<p><st c="4153">Ivana’ya döndü.</st></p>
			<p><st c="4169">– Sen, sen bana şu kahrolası köpekleri buluyorsun... </st><st c="4223">Eğer bir köpek çiftliği varsa, bunu kimsenin duymamış olması imkânsız, en azından veterinerlerin...</st></p>
			<p><st c="4322">Bu Ivana’nın tercih ettiği bir iş değildi, ama her şeye rağmen bu köpekler gerçek bir ipucuydu, sıcak, canlı, elle tutulur bir ipucu. </st><st c="4457">En başından beri rüzgâra karşı yol alıyor olsalar da, bu köpeklerin varlığıyla ilgili izler bulabilmeliydi.</st></p>
			<p><st c="4564">– Ya siz? </st><st c="4575">diye, her seferinde can sıkıcı bir işle yetinmek zorunda kaldığını hissediyormuş gibi sordu.</st></p>
			<p><st c="4667">– Ben mi? </st><st c="4678">Biraz şecere araştırması yapacağım.</st></p>
			<p><st c="4713">Onların Volvo’dan inmesini bekledi ve bir beynin derinliklerinde yavaş yavaş olgunlaşan bir fikir gibi usulca yeniden yola koyuldu.</st></p>
		</div>
<div id="charCountTotal" value="4845"></div></body>
</html>
