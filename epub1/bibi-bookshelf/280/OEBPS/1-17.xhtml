<?xml version="1.0" encoding="utf-8"?>
<html xmlns="http://www.w3.org/1999/xhtml">
  <head>
    <title>SON AV</title>
    <meta http-equiv="Content-Type" content="text/html; charset=utf-8" />
  

</head>
  <body id="x1-17" xml:lang="tr-TR">
		<div>
			<p id="_idParaDest-15"><st c="0">14</st></p>
			<p><st c="3">– Bu akşam için yeterince aptallık yapıldı... </st><st c="50">Uykun var mı?</st></p>
			<p><st c="63">– Hayır.</st></p>
			<p><st c="72">Niémans ile Ivana Cam Villa’nın ön basamaklarında ayakta duruyorlardı. </st><st c="144">İyi kötü, Udo’yu Max’ın arabasına kadar taşımışlardı. </st><st c="198">Soğuk gecede, vedalaşmalar oldukça kısa sürmüştü. </st><st c="248">Kuzenlerin arabası karanlığın içinde kaybolmuş ve kontes tek kelime etmeden kendi dairesine dönmüştü.</st></p>
			<p><st c="349">– O halde VG Grup’u eşele, diye emretti Niémans. </st><st c="399">Yıllık raporlar, yönetim kademesi, hissedarlar. </st><st c="447">Cinayet sebebinin mali olduğunu düşünmüyorum, ama mümkün olduğunca hızlı bir şekilde bu ihtimali elememiz gerekiyor. </st><st c="564">Ayrıca iki kardeş gerçekten iyi anlaşıyorlar mıymış öğrenmeye çalış... </st><st c="635">Laura’nın sözüne güvenmek zorunda değiliz.</st></p>
			<p><st c="677">– Laura... </st><st c="689">Daha şimdiden adıyla hitap etmeye mi başladınız?</st></p>
			<p><st c="737">– Dalga geçme.</st></p>
			<p><st c="752">Çakmak sesi, alevin ışığıyla aydınlanan yüzler. </st><st c="801">Yanan tütün kokusu yaprakların ve reçinenin rayihasına karışmıştı. </st><st c="868">Arkalarında, saydam evin lambaları birer birer sönüyordu.</st></p>
			<p><st c="925">Niémans, her şey kâbusa dönüşmeden önce, büyükannesi ile büyükbabasının yanında, kırsalda geçirdiği çocukluğunun akşamlarını, mutlu günlerini hatırlatan bu anın tadını çıkarıyordu.</st></p>
			<p><st c="1106">– Ya siz, siz ne üstünde çalışacaksınız?</st></p>
			<p><st c="1147">– Pirsch.</st></p>
			<p><st c="1157">Ivana yüzünü buruşturdu.</st></p>
			<p><st c="1182">– Ben her halükârda rakamlarla eziyet çekmeyi yeğlerim.</st></p>
			<p><st c="1238">Giriş katı sadece birkaç ışıkla dolaylı olarak aydınlatılan Cam Ev’e döndüler.</st></p>
			<p><st c="1317">– Avcılarla konuşurken uysal ol, diye yine de uyarıda bulundu, Niémans.</st></p>
			<p><st c="1389">– Siz de pek o kadar kibar değilsiniz.</st></p>
			<p><st c="1428">– Şu ya da bu şekilde, bu cinayet pirsch’le alakalı, diye lafı değiştirdi. </st><st c="1504">Günlerce burada kalacağız. </st><st c="1531">Yanımda dar görüşlü bir dişi militanın bulunmasına katlanamam.</st></p>
			<p><st c="1593">– Çünkü siz de avlanmayı seviyorsunuz, değil mi?</st></p>
			<p><st c="1642">– Sorun orada değil. </st><st c="1664">Soruşturmamızın tahmini görüşlerle bozulmaması gerekiyor.</st></p>
			<p><st c="1721">– Tahmini mi?</st></p>
			<p><st c="1735">– Adamın ormanda yaşayan doğal yırtıcılar tarafından öldürülmediğini anlayacak kadar zekisin. </st><st c="1830">Yani, katil işi kendi yapmak zorunda.</st></p>
			<p><st c="1867">– Fauna ve floranın düzeni hakkında sonu gelmeyen basmakalıp sözleri çıkarmamı mı istiyorsunuz? </st><st c="1964">Ama şunu unutmayın: Gerçek çevreciler avcılardır. </st></p>
			<p><st c="2014">– Bu doğru. </st><st c="2026">Ormanı tehdit eden en büyük tehlike, aşırı kalabalıklaşmadır.</st></p>
			<p><st c="2087">Evi çevreleyen terasta, ahşap döşemenin içine yerleştirilmiş göze çarpmayan lambalarla aydınlatılan basamakların en tepesinde ayakta duruyorlardı. </st><st c="2235">Bu düşüncesinin yardımcısı üstündeki etkisini değerlendirdi. </st><st c="2296">Şifon elbisesi içinde Ivana, bu akşam bir hediye paketi kadar şıktı ama onda konteste olmayan bir şeyler vardı. </st><st c="2408">Duygusal, birbiriyle bağdaşmayan bir şeyler, herhangi bir erkeği titretecek göze çarpan bir güzellik.</st></p>
			<p><st c="2509">– Beni kızdıran bu değil, diye mırıldandı.</st></p>
			<p><st c="2552">Ne zaman açık renkli gözleriyle ona baksa, Niémans büyük bir heyecana kapılıyordu. </st><st c="2636">Mavi, yeşil, altın sarısı, tamam olarak rengini söylemek imkânsızdı, gözbebeklerinin durgun bir suyu andıran rengi ona çocukluğunun akiklerini çağrıştırıyordu.</st></p>
			<p><st c="2795">– Beni kızdıran, diye yineledi, bu salakların hayvanları öldürmekten aldığı zevk.</st></p>
			<p><st c="2877">– Zevk öldürme eyleminde değil, onların izini sürmede. </st><st c="2933">Ve ayrıca teknik hünerde.</st></p>
			<p><st c="2958">– Süper hüner, savunmasız hayvanları öldürmek.</st></p>
			<p><st c="3005">– Seninle tartışmaktan vazgeçiyorum. </st><st c="3043">Ama anlaşılan senin hedefinde hiçbir zaman bir karaca olmamış.</st></p>
			<p><st c="3105">– Bir ne?</st></p>
			<p><st c="3115">Niémans gülümseyerek kafasını salladı.</st></p>
			<p><st c="3154">– Bu konuda hiçbir şey bilmiyorsun. </st><st c="3191">Haydi, yatma vakti geldi.</st></p>
			<p><st c="3216">Bunu söyler söylemez de, yanlamasına bir hareketle camlı kapıyı açtı.</st></p>
			<p><st c="3286">– Katilin düşündüğü de bu, diye mırıldandı Ivana, izmaritini gecenin içine doğru fırlatırken.</st></p>
			<p><st c="3380">– Ne?</st></p>
			<p><st c="3386">– Jürgen’i öldürürken, dünyanın dengesini yeniden sağladı.</st></p>
			<p><st c="3445">Ivana haklıydı: Katil, avcıların da söylediği gibi evrenin uyumunu tehdit eden bir unsuru “kesip çıkarmıştı.” Ama tam olarak hangi evrendi? </st><st c="3586">Ve Jürgen herhangi bir düzeni rahatsız edecek ne yapmıştı?</st></p>
			<p><st c="3644">– Sende sürek avına katılan davetlilerin listesi var mı? </st><st c="3702">diye sertçe sordu Niémans.</st></p>
			<p><st c="3728">– Size vermiştim.</st></p>
			<p><st c="3746">– Hepsi sorgulandı mı?</st></p>
			<p><st c="3769">– Elbette, cesedin bulunmasının ertesi günü.</st></p>
			<p><st c="3814">– Kaç kişi?</st></p>
			<p><st c="3826">– Kırk kadar. </st><st c="3841">Herkes av köşkünden ayrılmadığına yemin ediyor. </st><st c="3889">Teyit etmek imkânsız. </st><st c="3911">Cep telefonu kullanmanın yasak olduğunu hatırlatırım.</st></p>
			<p><st c="3964">Niémans evin içine girdi.</st></p>
			<p><st c="3990">– Bir iki saat çalış ve sonra biraz uyu. </st><st c="4032">Yarın senin ahbabını sorgulayacağız.</st></p>
			<p><st c="4068">– Hangi ahbap?</st></p>
			<p><st c="4083">– Thomas Krauss, çevreci militan, davası uğruna kendini feda eden adam.</st></p>
		</div>
<div id="charCountTotal" value="4155"></div></body>
</html>
