<?xml version="1.0" encoding="utf-8"?>
<html xmlns="http://www.w3.org/1999/xhtml">
  <head>
    <title>SON AV</title>
    <meta http-equiv="Content-Type" content="text/html; charset=utf-8" />
  

</head>
  <body id="x1-21" xml:lang="tr-TR">
		<div>
			<p id="_idParaDest-19"><st c="0">18</st></p>
			<p><st c="3">Sabah 07.30.</st></p>
			<p><st c="16">Önceki akşam, Niémans kontesin yanında cilveleşirken, Ivana kimseye çaktırmadan birinci kata çıkmış ve arabanın anahtarlarını aşırmak için polisin odasına girmişti.</st></p>
			<p><st c="181">Şimdi aziz ve kutsal Volvo’yla Bad Krozingen yönüne doğru yol alıyordu. </st><st c="254">Yaptığı hesaplara göre, akşam adını öğrendiği kadını sorgulamak için yaklaşık iki saat vakti vardı. </st><st c="354">Davetliler bir yandan likörlerini yudumlarken bir yandan da şu ya da bu tüfeğin hünerleri üstünde gevezelik ederken, Ivana mutfağa gitmişti. </st><st c="495">Bakır tencereleriyle birlikte aynı kalıpta eritilmiş intibaı uyandıran yaşlı bir aşçıyla karşılaşmıştı.</st></p>
			<p><st c="598">“Jürgen ile Laura’yı gerçekten kim büyüttü?” Kötü bir Almancayla yaptığı sohbette araya sıkıştırdığı soru buydu. </st><st c="712">Cevap, en ufak bir tereddüt olmaksızın gelmişti: Loretta Kaufman, Bavyera kökenli mürebbiye, katılığıyla ün salmış, sporcu ve çok dil bilen kadın kesik namlulu bir tüfek kadar esnek, bir zımba kadar sevimliydi. </st><st c="923">Anaokulundan başlayıp üniversiteye gidene kadar çocukların eğitimiyle ilgilenmişti.</st></p>
			<p><st c="1006">Bu sabah konuşmak istediği kişi oydu. </st><st c="1045">Aşçı diyalekte yakın bir dille, dadının bu civarda yaşadığını ve şimdi Geyersberg krallığına 20 kilometre uzaklıkta bulunan, Bad Krozingen’in en önemli termal merkezinde çalıştığını açıklamıştı.</st></p>
			<p><st c="1239">Ivana gri yolu takip ediyor ve manzarayı hayranlıkla seyrediyordu. </st><st c="1307">Hiç bu kadar sık ağaçlı, bu kadar kahverengi bir orman görmemişti. </st><st c="1374">Bir cangıl değildi, hayır, ama hazır ola geçmiş milyonlarca kozalaklı ağaçtan oluşan doğrusal bir biyotoptu. </st><st c="1483">Kendisini, özsuyla doyma noktasına ulaşmış ve ırmaklarla damarlanmış kocaman kara bir kütleyi kesen bir bıçak gibi hissediyordu...</st></p>
			<p><st c="1613">Bir saat önce, tuhaf bir ruh haliyle uyanmış ve akvaryumu andıran bu büyük evde kendisine kahve hazırlamak istememişti. </st><st c="1734">Elinde ayakkabıları, sadece salonu geçmiş ve şefin Volvo’suyla tüymüştü.</st></p>
			<p><st c="1806">Şimdi, sürekli olarak beynini kemiren düşünceleri bir düzene sokmaya çalışıyordu. </st><st c="1889">Ne köpeğin saldırısını ne geri zekâlı iki kuzenle yenilen grotesk akşam yemeğini düşünüyordu. </st><st c="1983">Gözünün önünde sadece tek bir görüntü vardı: Ellerinde boylarıyla orantısız tüfekler bulunan, bir midyenin iki kabuğu gibi birbirlerine lehimlenmiş gibi duran gri paltolu iki çocuğun fotoğrafı.</st></p>
			<p><st c="2176">Sınıf bilinci, hafta sonu hayvanları öldürmekten başka yapacak daha iyi bir şey bulamayan bu iki muhallebi çocuğuna karşı onda hemen bir tiksinti oluşmasına sebep olmuştu. </st><st c="2349">Ne var ki, fotoğraftaki çocukların yüzünden yaşama sevinci okunmuyordu. </st><st c="2421">Ivana daha fazlasını öğrenmek istiyordu.</st></p>
			<p><st c="2461">Bad Krozingen yakınlarında, Juventas Kaplıcaları’nı gösteren bir levha vardı. </st><st c="2540">Sağa sapmak ve gerçek anlamıyla şehirden uzaklaşmak gerekiyordu. </st><st c="2605">Daha iyi, termal şehirler her zaman onun canını sıkmıştı. </st><st c="2663">Tersine dönmüş gerçek bir dünya: Yaşam toprağın altında, suyla tedavi olmaya çalışan tüm bu insanlarla ölüm yukarıdaydı.</st></p>
			<p><st c="2783">Birkaç patates tarlasını geçtikten sonra –artık manzara onu daha az etkiliyordu– prefabrike alçak binalardan (her bina tek katlı ya da en fazla iki katlıydı) oluşan küçük bir şehirle karşılaştı. </st><st c="2979">Şehrin amacıyla ilgili en ufak bir karmaşa yoktu: oteller, klinikler, kaplıcalar... </st><st c="3063">Her şey kaplıcalara ve orada banyo yapmak isteyenlere vakfedilmişti.</st></p>
			<p><st c="3131">Ivana arabayı kaplıcanın park alanına bıraktı ve ön cephesinde, yalancı mermer üzerine oyulmuş “Juventas” yazısı bulunan binaya hayranlıkla baktı. </st><st c="3279">Yapı büyük bir sigorta şirketinin merkez binasının boyutlarındaydı ve bir Mormon tapınağının soğukluğuna sahipti.</st></p>
			<p><st c="3392">Ana girişe giden açık bir galeri boyunca yürürken vitrinlere göz attı. </st><st c="3464">Farklı ülkelerden gelen suların tadımının yapıldığı su barları, mayo satan mağazalar, eczaneler... </st><st c="3563">Juventas, sadece artroz ve romatizmadan mustarip kişilere yönelik bir ticaret merkezine benziyordu. </st><st c="3663">Ayrıca, her kafenin önündeki terasta bulunan koltuk değneklerine ve tekerlekli sandalyelere dikkat ederek yürümek zorundaydı.</st></p>
			<p><st c="3788">Devasa hol burada büyüklerin liginde oynandığını teyit ediyordu. </st><st c="3854">Havuzlara açılan küçük kapılar ve pencereler burada uygulanan programın yoğunluğu hakkında bilgi veriyordu. </st><st c="3962">Zanaatkâr işi değildi, endüstriyeldi.</st></p>
			<p><st c="3999">İçerideki bunaltıcı havayı solurken açık havuzlara göz ucuyla bakarak –saate ve dışarıdaki sıcaklığa rağmen hepsi doluydu– gişelere yaklaştı.</st></p>
			<p><st c="4141">Onu hayrete düşüren banyolardan dışarı taşan yaşama sevinciydi: Çok sayıda çocuk –kuşkusuz okullarıyla gelmişlerdi– ve yetişkin su fıskiyelerin altında olmaktan memnundu, coşkuyla ve neşeyle su çalkantıları içinde çırpınıyordu.</st></p>
			<p><st c="4369">Ivana ilk gişedeki kadın görevliye yaklaştı ve Loretta Kaufman’ı görmek istediğini söyledi. </st><st c="4462">Polis kimliğini göstermesi gerekmiyordu, zaten burada hiçbir değeri yoktu ve işleri karıştırmaktan başka bir faydası dokunmazdı.</st></p>
			<p><st c="4590">– Ne içindi? </st><st c="4604">diye sordu kadın, Almanca olarak.</st></p>
			<p><st c="4637">– Kişisel, diye cevapladı Ivana, aynı dilde.</st></p>
			<p><st c="4682">Kadın bilgisayarına baktı.</st></p>
			<p><st c="4709">– Bu saatte tedavide.</st></p>
			<p><st c="4731">– Onu göremez miyim?</st></p>
			<p><st c="4752">– Mayonuz var mı?</st></p>
		</div>
<div id="charCountTotal" value="4770"></div></body>
</html>
