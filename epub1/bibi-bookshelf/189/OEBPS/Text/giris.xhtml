<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Alacakaranlık - Sâdık Hidâyet</title>
  <link href="../Styles/Nakkal.css" rel="stylesheet" type="text/css" />
</head>

<body>
  <p class="otuzbosluk"></p>

  <h2 style="text-align: center;"><span style="font-style:italic;">Çevirenin Önsözü&nbsp;&nbsp;</span></h2>

  <p class="yirmibosluk"></p>

  <p>İran edebiyatında modern öykünün kurucusu sayılan Sâdık Hidâyet, yedi öyküden oluşan <span style="font-style:italic;">Alacakaranlık</span> adlı yapıtında, diğer öykülerinde olduğu gibi yine 1930'lu yıllar İran'ının geri kalmışlık ve yönetim sorunlarını dolaylı olarak dile getirir.</p>

  <p>"S.G.L.L." adlı ilk öyküsünde Jules Verne'den de etkilenerek, okuyucu şaşırtıcı bir mekân yaratmayı başarır. Bu bilimkurgu öyküsünde, hiçbir zaman etkisinden kurtulamadığı Hayyam'm kimi fikirlerinden de yararlanır. Hidâyet tarzı intihar bu öyküde de kendini gösterir. Doyum, mutsuzluk ve intihar kavramlarının felsefi diyaloglarla zenginleştirildiği bu öyküde Hidâyet gizliden gizliye "vatan" kavramı üstünde durur ve Tahran'ın kuzeydoğusunda yer alan Elburzların zirvesi olan Demâvend Dağı'nı öyküsüne yerleştirir. Aynı dağdan, kitabın son öyküsü "İnsanın Ataları"nda da yararlanacaktır.</p>

  <p>"Erkeğini Kaybeden Kadın", İran kadınlarının sorunlarına açılım getiren bir öyküdür. Bugün bile Doğu toplumlarında güncelliğini koruyan dayak, çokeşlilik, sevgisizlik, vefasızlık, kötü arkadaş, hurafeler, sıtma ve esrar bağımlılığı gibi konular ele alınır.</p>

  <p>Freud'un etkilerinin açıkça görüldüğü "Perde Arkasındaki Bebek" adlı öykü, Fransa'da öğrenim gören, içine kapanık, ruhsal ve seks sorunları olan ve görücü usulü evliliğe zorlanan bir gencin yaşamını konu edinir.</p>

  <p>Hidâyet'in ölüm ve ruh üzerine tartışmalara yer verdiği ve hikâye tekniğinden çok, konu seçimindeki başarısıyla kendini kanıtladığı "Dua" bir Zerdüşt mezarlığında geçer. Hidâyet kahramanlardan birine şöyle söyletir kendi düşüncesini: "Yeryüzünde bir kaçış umudu var. O da ölüm, ölüm! Fakat burada ölüm de yok. Bizler mahkûmuz; duyuyor musun? Kör bir iradeye mahkûmuz."</p>

  <p>"Verâmin Geceleri"nde hurafeler tiye alınır ve öbür dünyanın gerçekliği tartışılır.</p>

  <p>İran'ın İslamlaştırıldığı dönemi ve İslamiyete karşı gizli direnişi konu edinen "Son Gülüş" adlı tarihi öyküde Hidâyet, Fars kültür ve medeniyetinin Arap kültür ve medeniyetinden üstün olduğunu kanıtlamaya çalışırken Budist felsefesi ışığında hayatı ve ölümü işler.</p>

  <p>Gerek konu seçimiyle gerek konuların ele alınış tarzıyla Sâdık Hidâyet'e yakışır bir öyküler kitabı denilebilir <span style="font-style:italic;">Alacakaranlık</span>'a.</p>

  <p style="text-align: right;">Prof. Dr. Mehmet Kanar</p>

  <p style="text-align: right;"><i>30 Ağustos 2000, Bakırköy</i></p>
</body>
</html>
