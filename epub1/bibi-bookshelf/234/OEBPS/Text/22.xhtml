<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr" xmlns:xml="http://www.w3.org/XML/1998/namespace">
<head>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />

  <title>IV</title>
</head>

<body>
  <p class="h21"><br /></p>

  <h2 class="h21" style="text-align: center;">VI</h2>

  <div>
    <br />
  </div>

  <p>Bay Durrance'ın dükkânı köy yolunun yukarısında, tam köşedeydi. Vitrinde birkaç fotoğraf duruyordu. Evli çiftler, postun üzerinde tepinen çırılçıplak bir bebek, yanlarında sevgilileri olan sakallı bir iki genç. Fotoğraflardan hiçbiri iyi çekilmemişti. Bazılarınınsa eskimiş oldukları görülüyordu. Dükkânda sürüyle kartpostal da vardı.</p>

  <p>Tuppence bir süre içerde dolaştı. Arada sırada bir kart alarak bakıyordu. Kır saçlı, donuk bakışlı bir kadın müşterilerle ilgileniyordu. Derken boylu boslu, uzun sarı saçlı, yeni sakal bırakmaya başlamış bir genç Tuppence'a yaklaştı. Kadına merakla bakıyordu.</p>

  <p>"Size yardım edebilir miyim, efendim?"</p>

  <p>Tuppence, "Şey," dedi. "Albüm sormak istiyordum. Fotoğraf albümlerini."</p>

  <p>"Şu içine fotoğraf yapıştırılan albümlerden mi? Bizde bir iki tane olacak. Ama son zamanlarda albüm getirmiyoruz. Çünkü çok kişi renkli diapozitifleri tercih ediyor." Tuppence, "Evet, biliyorum," diye mırıldandı. "Ama ben albüm topluyorum... Eski albüm koleksiyonu yapıyorum yani. istediğim şöyle bir şey." Tuppence bir hokkabaz tavrıyla Bayan Griffin'in yolladığı albümü çıkarıp gösterdi.</p>

  <p>Bay Durrance, "Ah," dedi. "Çok eski olmalı bu. En aşağı elli yıllık sanırım. Tabii o zamanlar bol bol albüm satarlar-mış. Öyle değil mi? Herkesin evinde albüm varmış." Tuppence, "Doğum Günü Defterleri de varmış," diye atıldı.</p>

  <p>"Doğum Günü Defteri? Evet, böyle bir şey hatırlıyorum. Galiba büyükannemin öyle bir defteri vardı. İçinde bir sürü isim yazılıydı. Şimdi doğum günü kartları var, ama onları da pek almıyorlar artık. En çek Noel kartları gidiyor."</p>

  <p>"Sizde eski albümler olup olmadığını bilmiyordum tabii. Ama belki vardır, diye düşündüm. Artık kimsenin istemediği o eski resimlerle dolu albümler, bir koleksiyoncu olarak beni ilgilendiriyor. Koleksiyonumda değişik tipte albümlerin bulunmasını istiyorum."</p>

  <p>"Son zamanlarda koleksiyonculuk merakı aldı yürüdü. Herkes bir şey topluyor. Doğrusu burada sizinki kadar eski albüm yok. Ama bir bakayım." Genç adam tezgâhın arkasına girerek duvarın dibindeki bir dolabın çekmecesini açtı. "Burada bir sürü şey var. Çekmeceyi boşaltmak niyetindeyim, ama bu eşyalara alıcı çıkacağını pek sanmıyorum. Düğün resimleri de pek çok. Ama tabii günü geçince böyle şeylerin değeri kalmıyor. Yani herkes fotoğrafları düğün sırasında istiyor. Eski düğünlerin resimlerine bakmak isteyen yok."</p>

  <p>"Yani size gelip, 'Büyükannem burada evlenmişti. Acaba sizde onun düğününün resimleri var mı?" "diye sormuyorlar, böyle mi?"</p>

  <p>Durrance, "Evet," dedi. "Şimdiye kadar böyle bir soruyla hiç karşılaşmadım. Ama yine de belli olmaz. Bazen insandan çok acayip şeyler istedikleri de oluyor. Bazen biri gelip, bebeğinin resimlerinin negatiflerini saklayıp saklamadığınızı soruyor.</p>

  <p>Annelerin nasıl olduklarını bilirsiniz. Çocuklarının küçüklük resimlerini saklamak isterler. Oysa o fotoğrafların çoğu da berbat şeylerdir. Bazen polisin de uğradığı oluyor. Birinin kimliğini öğrenmeye çalıştıkları zaman. Örneğin, çocukken köyde oturmuş birinin eski resimlerine bakıyorlar. Bir dolandırıcılık ya da cinayet vakası dolayısıyla." Durrance neşeyle güldü. "O zaman hiç olmazsa biraz eğleniyoruz."</p>

  <p>Tuppence, "Cinayetlere meraklı olduğunuz anlaşılıyor," dedi.</p>

  <p>"Eh ne de olsa her gün cinayetlerle ilgili haberler okuyoruz gazetelerde. Adam karısını altı ay önce neden öldürmüş? Böyle şeyler. Ama böyle vakalar ilgi çekici oluyor, öyle değil imi? Polis adamın karısını öldürdüğünü iddia ediyor. Başkaları ise kadının hayatta olduğunu söylüyorlar. Komşular adamın ^kadını bir yere gömdüğünden söz ediyorlar. Böyle şeyler... Tabii böyle vakalarda polis resimlerden yararlanabiliyor."</p>

  <p>Tuppence, "Evet," dedi. Bay Durrance'la dost olmaya başlamalarına rağmen, bunun kendisine bir yararı dokunmayacağını düşünüyordu. Usulca, "Acaba sizde," diye başladı. "Bir kızın resmi var mı? Adı Mary Jordan'mış sanırım. Uzun yıllar önce burada yaşamış. Altmış yıl kadar önce. Kız burada ölmüş galiba."</p>

  <p>Durrance, "Tabii bu olay benden çok önce," diye cevap verdi. "Babam bir sürü şey saklardı. O tipleri bilirsiniz. Hiçbir şeyi atmaya kıyamazlar. Vaktiyle tanıdığı kimselerin sözü geçer geçmez onları hemen hatırlardı. Özellikle ilgi çekici olaylara karışmış olanlarını. Mary Jordan.... Bu adı ben de hatırlıyor gibiyim. Kızın denizle ilgisi yok muymuş? Bir denizaltıyla? Onun casus olduğundan söz etmişler sanırım. Yabancıymış kendisi. Annesi Rusmuş. Ya da Alman. Hatta belki de Japon."</p>

  <p>"Evet. Acaba sizde onun resmi var mı?"</p>

  <p>"Hayır, sanmıyorum Ama zaman bulursam sizin için ararım. Bir şey bulursam size haber de yollarım." Ümitle sordu. "Siz yazarsınız galiba?"</p>

  <p>Tuppence gülümsedi. "Bütün zamanımı yazıya veremiyorum tabii. Ama küçük bir kitap bastırmayı düşünüyorum. Yüzyıl öncesinden başlayarak bugüne kadar geleceğim. Cinayetler ve maceralar da dahil olmak üzere ilgi çekici, garip olaylardan söz edeceğim. Tabii eski fotoğraflar ilginç oluyor. Kitaba bunlardan koyarsam daha hoş olur."</p>

  <p>"Size yardım edebilmek için elimden geleni yapacağım."</p>

  <p>Tuppence, "Parkinson adında bir aile varmış," dedi. "Bir zamanlar bizim evde otururlarmış."</p>

  <p>"Ah, siz tepedeki köşkte misiniz? Katmandu ya da Def-neli Köşk. Son adı hangisiydi unuttum. Bir ara Kırlangıç Yuvası ismini de takmışlardı sanırım. Doğrusu bunun nedenini hiçbir zaman anlayamadım."</p>

  <p>Tuppence fikrini açıkladı. "Kırlangıçlar dama yuva kurmuşlardır herhalde. Orası hâlâ da kuş dolu ya... "</p>

  <p>"Evet, dediğiniz gibi olabilir. Ama açıkçası bir köşk için oldukça garip bir ad... " Tuppence, Bay Durrance'la iyi komşuluk ilişkileri kurduğundan emindi. Gelgelelim bundan bir sonuç çıkacağını pek sanmıyordu. Birkaç kartpostal ve çiçeklerle süslü kâğıt zarf aldı. Bay Durnance'a, "Hoşçakalın," diyerek dükkândan çıktı.</p>

  <p>Tuppence köşkün bahçe kapısından giderken derin derin düşünüyordu. Çakıl döşeli yoJu ağır ağır tırmandı. Tam eve giderken vazgeçti. Tekrar arkaya bakmak gelmişti aklına. Yan yola saparak ilerledi. Tam serin kapısına yaklaştığı sırada birden durakladı. Sonra birkaç od'.m attı. Kapının yakınında bir elbise yığınını andıran bir şey vardı. Tuppence, bunu Mathilde'in karnından mı çıkardık, diye düşündü. Sonra da bakmayı mı unuttuk? Adımlarını sıklaştırdı. Şimdi koşuyordu âdeta. Kapının önüne gelince yine birdenbire durdu. Eski giysilerden oluşmuş bir yığın değildi bu. Evet, giysiler eskiydi. Onları giymiş olan adam da yaşlı. Tuppence adamın üzerine eğildi. Sonra doğrularak düşmemek için kapının tokmağına tutundu.</p>

  <p>"Isaac..." diye fısıldıyordu. "Isaac... Zavallı ihtiyar Isaac... Ah... Galiba ölmüş. Ölmüş..." Evden biri çıkmış ona doğru geliyordu. Tuppence haykırdı. "Albert! Ah, Albert! Korkunç bir şey olmuş! Isaac, ihtiyar Isaac... Burada yatıyor. Ölmüş... San...sanırım biri onu öldürdü."</p>

  <p>&nbsp;</p>
</body>
</html>
