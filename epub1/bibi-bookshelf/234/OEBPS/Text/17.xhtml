<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr" xmlns:xml="http://www.w3.org/XML/1998/namespace">
<head>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />

  <title>Üçüncü Bölüm</title>
</head>

<body>
  <p class="h11" style="text-align: center;"><br /></p>

  <h1 class="h11" style="text-align: center;">Üçüncü Bölüm</h1>

  <div>
    <br />
  </div>

  <h2 class="h21" id="sigil_toc_id_3" style="text-align: center;"><a id="ncx775"></a>I</h2>

  <div>
    <br />
  </div>

  <p>Tuppence, "Bu, durumu tümüyle değiştiriyor," dedi. Tommy, "Evet," diye cevap verdi. "Evet. Öyle. O kadar şaşırdım ki... "</p>

  <p>"Bay Robinson bunu sana neden açıkladı acaba?" "Ne bileyim?.. Aklıma iki ya da üç ayrı neden geldi... " "Nasıl bir insan o, Tommy? Bana anlatmadın." Tommy, "Sapsarı," dedi. "Sapsarı, iri yarı. Şişman. Son derece sıradan bir adam. Ama aynı zamanda onun hiç de sıradan biri olmadığını hissediyorsun. Bilmem ne demek istediğimi anlıyor musun? Arkadaşımın da dediği gibi, olağanüstü bir insan." "Seni duyan da bir pop şarkıcısından söz ettiğini sanır." "E, insan bu sözcükleri kullanmaya alışıyor." "Evet... Acaba neden o açıklamayı yaptı? Aslında bu onun duyulmasını istemeyeceği bir şey değil mi?"</p>

  <p>Tommy, "Ama aradan uzun yıllar geçmiş," diye cevap verdi. "Her şey olup bitmiş. Herhalde bugün hiçbir önemi yok. Baksana bir sürü raporu yayınlıyorlar. Artık hiçbir şeyi gizledikleri yok. Olayların iç yüzünü olduğu gibi açıklıyorlar. Kim ne yazmış, beriki ne demiş. Tartışma neden çıkmış? Niçin bir olay örtbas edilmiş?"</p>

  <p>Tuppence. "Aklımı iyice karıştırdın," diye yakındı. "Şimdi: her şey ters artık."</p>

  <p>"Ne demek her şey ters?"</p>

  <p>"Yani bizim olaya bakış açımız. Yani... aman ne demek istediğimi ben de bilmiyorum." Tommy. "Haydi, haydi," dedi. "Ne demek istediğini bilirsin sen."</p>

  <p>"Kara Ok'un içinde o mesajı bulduk. Anlamı açıktı. Alexander evden birinin Mary Jordan'ı öldürdüğünü açıklıyordu. Mary Jordan'ın kim olduğunu bilmiyorduk. Sonradan bazı şeyler öğrendik."</p>

  <p>"Evet. Kızın Alman casusu olduğunu... "</p>

  <p>"Öyle ya. Herkes Mary Jordan'ın Alman casusu olduğuna inanıyordu. Ben de bunun doğru olduğunu sandım. Oysa şimdi... "</p>

  <p>Tommy başını salladı. "Evet, şimdi dedikoduların doğru almadığın! biliyoruz. Alman casusu değilmiş, tersine. İngiliz ajanıymış."</p>

  <p>"Evet. İngiliz Casusluk Örgütü ya da Gizli Servisindenmiş. Buraya bir şeyi öğrenmek için gönderilmiş. Herhalde o İngiliz subayı hakkında bir şeyler öğrenmek için. Denizaltı planını satan adam yani. Durum ortada. Burada bir grup Alman casusu vardı. Savaş için hazırlıklar yapıyorlardı."</p>

  <p>"Evet, öyle olduğu anlaşılıyor."</p>

  <p>"Mary Jordan'ı da buraya bu konuda bilgi edinmesi için yolladılar. Belki de kız Alman casusuymuş gibi rol yaptı. Sırf o subayla ahbap olabilmek için. O adamın adını da hep unutuyorum."</p>

  <p>Tommy, "Madem hatırlamıyorsun," dedi. "Ona Bay X de, olsun bitsin."</p>

  <p>"Tamam. Bay X... Mary Jordan onunla arkadaşlığı ilerletmeye başlamıştı."</p>

  <p>Tommy atıldı. "O sırada burada başka bir düşman ajanı daha oturuyormuş. Büyük bir örgütün başıymış. Rıhtım civarında küçük bir villası varmış sanırım. Propaganda için durmadan yazı yazarmış. İngiltere'yi kurtarmak için Almanlarla birleşmemiz gerektiğini savunuyormuş. İşte böyle birtakım şeyler."</p>

  <p>Tuppence, "Aman ne karmakarışık iş," diye bağırdı. "Bütün bunlar... planlar, gizli belgeler... entrikalar, casusluk... Hemeyse. Herhalde araştırmalarımızı yanlış yerde yapıyorduk."</p>

  <p>Tommy itiraz etti. "Hiç de değil."</p>

  <p>"Neden böyle düşünüyorsun?"</p>

  <p>"Mary Jordan'ı buraya bir şeyi öğrenmesi için Yollamışlardı. Belki de kız görevini yerine getirdi ve Bay X de durumu anladı. Ya da bu işe karışmış olan diğer kişiler. Tabii o zaman... "</p>

  <p>Tuppence, "Aman yine aklımı karıştırmaya başladın," diye bağırdı. "Öyle acayip şeyler söylüyorsun ki. Neyse... Devam et."</p>

  <p>"Düşman ajanları Mary Jordan'ın birçok şeyi öğrendiğini fark ettiler ve... " Tuppence cümleyi tamamladı. "Kızı susturmak zorunda kaldılar."</p>

  <p>"Ne o? Casus romanı mı yazıyorsun?"</p>

  <p>"Bırak şimdi bunu. Mary öğrendiklerini merkeze haber veremeden kızı susturmak zorunda kaldılar."</p>

  <p>Tommy, "Bu kadar basit olduğunu sanmıyorum," dedi. "Belki de kızın eline önemli bir şey geçti. Birtakım kâğıtlar, yazılı bazı deliller. Birine gönderilmiş olan mektuplar."</p>

  <p>"Evet, ne demek istediğini anlıyorum. Değişik kimselerle ilgili bir sorun bu. Araştırmamızı da bu yönden yapmalıyız. Ama Mary Jordan sebzelerle ilgili o yanlışlık yüzünden ölenlerin arasındaymış. O halde neden Alexander tuttu. 'Bu içimizden birinin işi,' diye yazdı? Katilin onun ailesinden biri olmadığı belli."</p>

  <p>Tommy, "Bence olay şöyle oldu," diye açıkladı. "Katilin evden biri olması şart değil. Bahçeden sebzeyle birlikte o zehirli yapraklardan toplamak, bunları mutfağa bırakmak kolaydı aslında. Ama katil yüksük otu yapraklarından fazla koparmamıştı. Yani yemekteki zehir öldürücü değildi aslında. Katil sadece o gece yemektekilerin hastalanmalarını ve doktor çağırmalarını istiyordu. Tabii doktor yemekleri tahlil ettirecek ve aşçının veya birinin sebzeyle zehirli bitkileri karıştırdığına karar verecekti. Bunun mahsus yapıldığını aklına bile getirmeyecekti."</p>

  <p>Tuppence, "Ama o zaman yemekte bulunan herkes ölürdü," diye itiraz etti. "Ya da hepsi birden hastalanır, ama hiçbiri ölmezdi."</p>

  <p>Tommy, "Şart değil," dedi. "Doktor hepsinin bir hata yüzünden zehirlendiğine karar verecekti. O arada bir tek kişi ölecekti. Mary Jordan... Böyle olaylar görülüyor... Tabii ölen kızın o belirli maddeye karşı alerjisi olduğu sanılacak, 'Mary bu yüzden öldü,' denilecekti. 'Diğerleri ise alerjileri olmadığı için kurtuldular."</p>

  <p>Tuppence, "Herhalde Mary Jordan da diğerleri; gibi biraz hastalandı," diyerek başını salladı. "Sonra ertesi sabah kızın çayına bolca zehir karıştırdılar."</p>

  <p>"Bu konuda bol bol tahminde bulunacağından eminim, Tuppence."</p>

  <p>"Olayın bu yönü hakkında öyle... Ama ya diğer noktalar? Yani kim, ne, neden? 'İçimizden biri' kim? Daha doğrusu artık 'onlardan biri' diyebiliriz. Mary'i zehirleme fırsatı kimin eline geçti? Burada kalan birinin mi? Bir aile dostunun? Veya başka bir kimsenin? Ya da sahte bir mektupla gelen bir yabancının? Bu mektupta şöyle bir şey deniliyordu belki de: 'Arkadaşıma gerekli nezaketi göstereceğinizi biliyorum. Kendisi o güzel bahçenizi görmeyi çok istiyor.' Ya da buna benzer bir şey. Bütün bunlar kolaylıkla yapılabilirdi."</p>

  <p>"Evet, öyle."</p>

  <p>Tuppence. "O halde bu evde yine bir şey gizli," dedi. "Dün ve bugün başıma gelenleri ancak böyle açıklayabiliriz."</p>

  <p>"Dün ne oldu. Tuppence?"</p>

  <p>"Tepeden aşağıya inerken o arabanın tekerlekleri yerinden fırladı. Çok kötü yuvarlanıp maymun ağacının dallarının arasına düştüm... Az kalsın, yani bu görünmez kaza yüzünden ciddi şekilde yaralanabilirdim. Isaac denilen gülünç ihtiyar, arabanın ne durumda olduğunu farketmeliydi. Sevgili'ye daha önce bakmıştı. Hatta ben arabaya binmeden önce her şeyin iyi durumda olduğunu söyledi."</p>

  <p>"Ama değilmiş işte."</p>

  <p>"Isaac daha sonra, 'Galiba biri arabayla oynamış,' dedi. "Tekerlekler bu yüzden fırladı." Tommy, "Tuppence..." dedi. "Bu işler hiç hoşuma gitmiyor."</p>

  <p>"Birinin bizi ortadan kaldırmaya çalıştığını mı ima etmek istiyorsun? O zaman... " Tommy cümleyi tamamladı. "O zaman bu evde gerçekten saklı bir şey var demektir." Karı koca göz göze geldiler. Gergin bir andı bu. Tuppence bir şey söylemek için üç kez ağzını açtı. Sonra da vazgeçti. Düşünceli bir tavırla kaşlarını çatmıştı. Sonunda sess<span class="t5">izli</span>ği Tommy bozdu.</p>

  <p>"İhtiyar Isaac Sevgili hakkında ne demişti?" "Önce, 'Bunu beklemeliydik,' dedi. 'Arabanın tahtaları çürümüştü zaten."</p>

  <p>"Ama sonra birinin tekerleklerle oynadığını söylemiş."</p>

  <p>Tuppence, "Evet," dedi. "Kesinlikle söyledi bunu. 'Ah,' diye bağırdı. 'O küçük maymunlar arabaya bindiler herhalde. Çocuklar arabaların tekerleklerini falan çıkarmaktan zevk alırlar. Ama açıkçası, ben etrafta kimseyi görmüş değilim. Herhalde onları yakalamamam için dikkatli davrandılar. Belki de ben köşkten ayrılıncaya kadar beklediler.' İşte böyle. Ona, 'Sence bu çocukça bir yaramazlık mı?' diye sordum."</p>

  <p>Tommy, "Buna ne dedi?" diye sordu.</p>

  <p>"Ne diyeceğini bilemedi,"</p>

  <p>"Evet... Çocukların yaramazlığı da olabilir. Onlar böyle şeyler yaparlar... Ama öte yandan... bazı kimseler bizi buradan uzaklaştırmaya çalışıyor da olabilir."</p>

  <p>"Saçma bu. Böyle şeylere kalkışacaklarına gelip bize evi satın almak istediklerini söyleyebilirler. Bir fiyat teklif ederler."</p>

  <p>"Evet, doğru."</p>

  <p>"Garip bir durum... Bu evi bizden başka isteyen yoktu. Yani köşke baktığımız sıralarda başka kimse burayı satın almaya kalkışmadı. Herkes evin çok ucuza satıldığını düşünüyordu. Ama bunun öyle önemli bir nedeni yoktu. Sadece köşk bir hayli eskiydi ve iyice onarılması gerekiyordu.</p>

  <p>"Bizi öldürmeyi isteyeceklerini pek sanmıyorum. Tabii sen geçmişle ilgilenmeye başladın, o da başka. Yani bir sürü sorular soruyor, kitapları karıştırıyorsun."</p>

  <p>"Yani benim birinin unutulmasını istediği bir olayı hortlatmaya çalıştığımı mı söylemek istiyorsun?"</p>

  <p>Tommy, "Evet," dedi. "Öyle. Burada oturmaktan hoşlanmadığımıza karar vererek, çıkıp gidersek, bazı kişilerin içi rahat edecek. Ve bununla yetinecekler. Herhalde onlar... "</p>

  <p>"Kim onlar?"</p>

  <p>Tommy omuzlarını kaldırdı. "Ne bileyim ben? Bunu sonra inceleriz. Şimdi sadece 'onlar' diyelim... Evet, bir tarafta 'onlar' var, bir tarafta da 'biz.' Böyle bir ayırım yapmamız iyi olur."</p>

  <p>"Peki, ya ihtiyar Isaac?"</p>

  <p>"Ne olmuş Isaac'a?"</p>

  <p>"Bilmem ki... Yani onun da bu işlerle bir ilgisi var mı?"</p>

  <p>"Cok yaşlı o. Uzun yıllardan beri köyde oturuyor ve tabii bildiği çok şey var... " Tommy bir an durdu.</p>

  <p>"Tuppence, biri Isaac'ın eline para sıkıştırsaydı, adam arabanın tekerleklerini mahsus gevşetir miydi? Böyle bir şey yapar mıydı dersin?"</p>

  <p>Tuppence başını salladı. "Hiç sanmıyorum... Ayrıca Isaac' da o kafa nerede?"</p>

  <p>Tommy, "Bu iş için kafalı olması gerekmez ki," diye cevap verdi. "Teklif edilen parayı alacak kadar zeki olması yeter. Ondan sonra tekerleklerden birkaç vida çıkarır, tahtaların bazılarını da hafifçe kırar. Böylece sen arabaya binip tepeden aşağıya inerken... şey... kazaya uğrarsın."</p>

  <p>Tuppence, "Bütün bu düşündüklerin saçma," diye karşı çıktı.</p>

  <p>"Seninkiler öyle değil mi sanki?"</p>

  <p>Tuppence, "Evet" dedi. "Ama benimkiler olaylara gayet güze! uyuyordu. Duyduklarımıza da öyle."</p>

  <p>Tommy, "Benim araştırmalarımdan çıkan sonuç şu," dedi. "Aslında biz yanlış şeyler öğrenmişiz." "Demin ben de aynı şeyi söyledim. Bütün olay tersine döndü. Mary Jordan düşman casusu değilmiş. İngiliz ajanıymış. Buraya bir amaçla gelmiş. Belki de ona verilen görevi yerine getirmişti. Öğrendiklerini bir rapor halinde bildirdi. Ve biri mektubu açtı." Tommy sordu. "Hangi mektubu?"</p>

  <p>"Canım, kız bir ajanla temastaydı tabii. İşte ona yazdığı mektup."</p>

  <p>"Anlıyorum... "</p>

  <p>"Acaba kimdi bu ajan? Kızın babası ya da büyükbabası mı?"</p>

  <p>Tommy, "Hiç sanmam," dedi. "Bildiğin gibi, serviste öyle şey olmaz. Belki kız sıradan bir isim diye bu Jordan soyadını seçmişti. Ya da amirleri bu adın Alman isimlerine benzemediğini düşünerek Jordan'ı uygun bulmuşlardı. Belki de kız aslında yarı Almandı. Ve Almanya'da İngiltere için casusluk ettikten sonra buraya gelmiştir."</p>

  <p>Tuppence başını salladı. "Evet, dışarıda bizim için casusluk etti, düşmanlar için değil. Ve sonra buraya geldi... Ve burada bazı şeyler öğrendi. Bunu ya temas halinde olduğu diğer bir ajana bildirdi ya da bildiremedi. Yani belki de mektup yazmadı. Kalkıp Londra'ya gitti ve durumu amirine haber verdi." Birden bağırdı. "Aman Tanrım! Bütün bunlar yıllar önce olmuş. Ne kadar uğraşırsan uğraş bir türlü ilerleyemiyorsun. Ne kadar fazla bilgi sahibi olursan, durum o kadar karanlıklaşıyor... Ama araştırmalarımızdan vazgeçmeyeceğiz, değil mi, Tommy?"</p>

  <p>"Hayır... Hiç sanmıyorum..." Adam içini çekti.</p>

  <p>Tuppence, "Vazgeçmemizi ister miydin yoksa?" diye sordu.</p>

  <p>"Evet, hemen hemen. Anladığım kadarı... "</p>

  <p>Tuppence onun sözünü kesti. "Ben senin bu işi bırakacağını hiç sanmıyorum. Hele ben... Ben bu araştırmadan zor vazgeçerim. Yani hiç olmazsa düşünüp endişelenirim. Sonunda da yemeden içmeden kesilirim... "</p>

  <p>Tommy yine aynı acı içini çekti. "İyi ya... Devam edelim öyleyse. Şimdi, bu evde bir şey saklı olabilir. Belki de bunu Mary Jordan saklamıştı. Sonra bunu merkezin göndereceği bir ajana teslim edecekti. Ya da kendisi bir bahaneyle Londra'ya giderek amire verecekti. Evet, Mary Jordan'ın eline bir şey geçmişti. Kız bildiklerini bir kâğıda yazarak bu evde bir yere saklamış da olabilir." Bir an durdu. "Şimdi birileri bizim bunu bulmamızdan korkuyor. Bu yüzden evden çıkıp gitmemizi istiyorlar. Ya da onlar bu gizli belgeleri bulduğumuzu sanıyorlar ve bunları elimizden nasıl alacaklarını düşünüyorlar. Belki de onlar biz gelmeden önce evi iyice aradılar ama belgeyi bulamadılar. Bunu yıllar önce yaptılar belki de. Ondan sonra da kâğıtların dışarıda bir yere saklanmış olduğu kanısına vardılar."</p>

  <p>Tuppence, "Böylesi daha heyecanlı değil mi, Tommy?" sordu.</p>

  <p>"Biz böyle düşünüyorum, ama bakalım tahminlerimiz doğru mu?"</p>

  <p>Tuppence, "İnsanın keyfini kaçırma," dedi. "Ben artık hem evi arayacağım, hem de dışarısını,"</p>

  <p>"Ne o? Sebze bahçesini mi kazacaksın?"</p>

  <p>Tuppence, "Yok canım," diye cevap verdi. "Ama her tarafı arayacağım. Dolapları, mahzeni de, Ah Tommy!"</p>

  <p>Tommy de, "Ah Tuppence!" dedi. "Tam ihtiyarlık günlerimizi seninle baş başa huzur içinde geçireceğimiz bir sırada... "</p>

  <p>Tuppence neşeyle, "Emeklilere rahat yok!" diye bağırdı. "Hiç de fena fikir değil bu." "Hangisi?"</p>

  <p>"Emeklilerin kulüplerine gidip içlerinden bazılarıyla konuşmam iyi olur. Şimdiye kadar neden aklıma gelmedi?"</p>

  <p>Tommy, "Tuppence," dedi. "Cok rica ederim dikkatli ol. Sanırım evde oturup seni göz hapsine almam daha iyi olacak. Ama yarın Londra'da yine araştırma yapacaktım." Tuppence, "Ben de buradaki araştırmalarıma devam edeceğim," diye açıkladı.</p>

  <p>&nbsp;</p>
</body>
</html>
