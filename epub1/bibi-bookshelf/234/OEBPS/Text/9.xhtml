<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr" xmlns:xml="http://www.w3.org/XML/1998/namespace">
<head>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />

  <title>IV</title>
</head>

<body>
  <p class="h21"><br /></p>

  <h2 class="h21" style="text-align: center;">IV</h2>

  <div>
    <br />
  </div>

  <p>Yemek yerlerken Tuppence, "Bir sürü Parkinson var," dedi. "Taa gerilere gidiyor o aile. Şaşılacak kadar Parkinson gömmüşler. Yaşlılar, gençler, evliler... "</p>

  <p>"Olur a..." Tommy bir an durduktan sonra ekledi. "Ha, aklıma gelmişken. Yemekten sonra o elektrikçilere telefon edeceğim. Çok dikkatli ol, Tuppence. Yoksa yukarıdaki sahanlıkta açtıkları delikten düşebilirsin."</p>

  <p>"O zaman benimki de normal bir ölüm olur. Ya da anormal bir ölüm. İkisinden biri işte." "Seninki merakın neden olduğu bir ölüm olur. Ne demişler? 'Kediyi merak öldürdü.'" Tuppence sordu. "Sen bu konuyu hiç merak etmiyor musun?"</p>

  <p>"Ortada merak uyandıracak bir şey görmüyorum ki. Ne tatlısı var?"</p>

  <p>"Ballı çörek."</p>

  <p>"Oh, öh... Doğrusu bunun pek nefis bir yemek olduğunu söylemeliyim, Tuppence." Kadın, "Beğendiğine memnun oldum," dedi.</p>

  <p>"Arka kapının önündeki pakette ne var? Ismarladığımız şaraplar mı geldi?" Tuppence başını salladı. "Hayır. Soğan onlar."</p>

  <p>Tommy hayal kırıklığına uğramıştı. "Ya? Soğan demek?"</p>

  <p>Tuppence, "Lale soğanı," diye ekledi. "Bahçe için. Orayı, da düzeltmek gerek."</p>

  <p>"Laleleri nereye dikeceksin?"</p>

  <p>"Orta yolun iki yanına... Çiğdem de pek güzel durur, Acaba paketin içinde onlardan da var mıydı?"</p>

  <p>Tuppence dörde doğru bahçeden içeri girdiği zaman Tommy ortalarda yoktu. Yaşlı kadın odaları tek tek arayarak, herhalde bir köşede uykuya daldı, diye düşündü.</p>

  <p>Sahanlıktaki o esrarlı delikten bir kafa uzanmıştı. Tuppence onu görünce rahat bir nefes aldı.</p>

  <p>Elektrikçi, "Her şey yolunda, hanımefendi," dedi. "©undan sonra dikkatli davranmanıza gerek kalmayacak. Her şeyi düzelttim ben." Sonra ekledi. "Yarın sabah evin başka tarafında çalışacağım."</p>

  <p>Tuppence, "Yarın sabah geleceğinizi umarım," dedi. "Bay Beresford'u gördünüz mü?" "Kocanızı mı soruyorsunuz? Evet, gördüm. En üst katta sanırım. Birtakım şeyleri atıp duruyor. Hem de ağır şeyler. Kitap sanırım."</p>

  <p>Tuppence, "Kitaplar-mı?" diye bağırdı. "Ya, öyle mi?"</p>

  <p>Elektrikçi kafasını içeri çekti, Tuppence de en yukarı kattaki çocuk kitaplarına ayrılmış kütüphaneye çıktı.</p>

  <p>Tommy el merdiveninin en tepesinde oturuyordu. Yerde birkaç kitap duruyordu, Raflarda da belirli bazı boşluklar vardı.</p>

  <p>Tuppence, "Demek böyle!" diye bağırdı. "Bu konu seni hiç ilgilendirmiyormuş gibi davran, sonra da buraya çık. Bir sürü kitaba baktın değil mi? Yerleştirdiğim kitapları altüst etmişsin."</p>

  <p>Tommy, "Karışıklık için özür dilerim," dedi. "Şöyle bir bakmayım dedim de."</p>

  <p>"Başka kitaplarda kırmızı mürekkeple yapılmış işaretler var mı?"</p>

  <p>"Hayır. Hiçbirinde yok."</p>

  <p>Tuppence, "A, ne can sıkıcı iş," dedi.</p>

  <p>Tommy, "Bu işi yapanın Alexander olduğu anlaşılıyor," diye mırıldandı. "Alexander Parkinson."</p>

  <p>Tuppence başını salladı. "Bunu sana söyledim. O da Parkinson'lardanmış. Mezarlıkta yatan sürüyle Parkinson'dan biri." "Bence çocuk oldukça tembelmiş. Ama tabii harflerin altını tek tek çizmek de sıkıcı bir iş olmalı."</p>

  <p>"Mary Jordan hakkında başka hiçbir bilgi yok."</p>

  <p>Daha sonra birlikte aşağıya inerlerken Tommy sordu. "Ön kapıya koyduğun pirinç lambayı ne yapacaksın?"</p>

  <p>Tuppence, "Hayır kurumuna götüreceğim," dedi. "Onu kermeste satışa çıkaracaklar." "Neden?"</p>

  <p>"O lambayı hiç sevmem de ondan. Onu dışarıda bir yerden almıştık sanırım."</p>

  <p>"Evet. Herhalde o ara çıldırmıştık. Lambadan hiçbir zaman hoşlanmadığını biliyorum. Ondan nefret ettiğini söylerdin. Bu duygunu paylaşıyorum. Üstelik lamba ağır da. Cok ağır."</p>

  <p>"Ama Bayan Sanserson lambay; onlara vereceğimi duyunca pek sevindi. Hatta gelip almayı bile önerdi. Ama ben lambayı arabayla bırakabileceğimi söyledim. Eşyaların bugün teslim edilmesi gerekiyor."</p>

  <p>"İstersen lambayı ben götürüp bırakayım."</p>

  <p>"Hayır, hayır. Oraya gitmem şart."</p>

  <p>Tommy, "Pekala," dedi. "Ama ben de seninle geleyim. Lambayı taşırım." Tuppence, "Canım ben onu taşıtacak birini bulurum," diye karşılık verdi.</p>

  <p>"Kuruma gitmeyi istemenin başka bir nedeni var, değil mi?" Tuppence mırıldandı. "Kurumdakilerle so'hbet etmeyi düşündüm."</p>

  <p>"Senin ne işler karıştırdığını hiçbir zaman bilemiyorum. Tuppence. Ama gözlerindeki pırıltıdan yine bir şeyler planladığını anlıyorum."</p>

  <p>Tuppence, "Sen Anibal'i gezmeye çıkar," dedi. "Onu kuruma götüremem. Bir de köpek yüzünden kavga çıkmasın."</p>

  <p>"Pekala... Yürüyüşe çıkmak ister misin, Anibal?"</p>

  <p>Anibal her zamanki gibi olumlu cevap verdi buna. Köpeğin olumlu ya da olumsuz cevaplarını anlamamak imkânsızdı. Anibal vücudunu oynatır, kuyruğunu sallar, bir pençesini kaldırır, sonra indirir ve sahibinin bacağına sürünürdü.</p>

  <p>Şimdi de köpeğin, ;Tamam," dediği anlaşılıyordu. "Sevgili esirim, senin varoluşunun nedeni bu zaten. Seninle yoldan aşağıya inerek güzel bir yürüyüş yapacağız. Etrafta bol bol değişik koku olduğunu umarım."</p>

  <p>Tommy, "Haydi bakalım, Anibal," diyerek güldü. "Kayışını yanıma alacağım. Geçen sefer yaptığın gibi yolun ortasına fırlama. Az kalsın o korkunç büyük 'uzun araçlar'dan birinin altında kalıyordun."</p>

  <p>Anibal ona baktı. Yüzündeki ifadeden, ben çok iyi bir köpeğim, diye düşündüğü belliydi. Ve daima da söylenilenleri yaparım. Bu doğru değildi, ama Anibal bu şekilde kendisini en iyi tanıyanları bile kandırırdı.</p>

  <p>Tommy pirinç lambayı arabaya koyarak, bunun bir hayli ağır olduğuna dair bir şeyler mırıldandı. Tuppence arabayla uzaklaşıp gitti. Karısının köşeyi döndüğünü gören Tommy, kayışı Anibal'in tasmasına takıp köpeği yokuş aşağı indirdi. Sonra da kiliseye giden yola saparak Anibal'in kayışını çıkardı. O yolda fazla trafik yoktu. Köpek bu lütfü çok takdir ettiğini göstermek için kaldırımla bahçe duvarı arasından fışkırmış olan otları koklayarak homurdandı. Eğer konuşabilseydi mutlaka, "Nefis! Sulu otlar. Burada koskocaman bir köpek var. Galiba bu o Tanrının cezası Alsas çoban köpeği," diyecekti. Anibal usulca homurdandı. "Alsas çoban köpeklerinden hoşlanmam. Bir keresinde bir tanesi beni ısırdıydı. Onu bir yakalarsam. Ben de onu ısıracağım tabii... Ah, nefis, nefis. Burada pek hoş bir dişi köpek var. Evet, evet, onunla tanışmayı isterim... "</p>

  <p>Sonunda kilise mezarlığına açılan kapıya geldiler. Anibal istediği zaman boynunu boşunu değiştirmek konusunda inanılmayacak kadar ustaydı. Şimdi de geniş, tombul köpek âdeta siyah bir ip halini alarak kapının parmaklıkları arasından kolaylıkla içeriye süzüldü. Tommy, "Çık dışarı, Anibal!" diye bağırdı. "Mezarlığa giremezsin."</p>

  <p>Anibai cevap verebilseydi, "Girdim bile," diyecekti. Köpek neşeyle mezarlıkta dolaşıp duruyordu. Sanki pek güzel bir bahçeye sokulmuş gibi bir hali vardı.</p>

  <p>Tommy, "Çok dik başlısın," diye seslendi.</p>

  <p>Kapıyı açarak içeri girdi. Kayış elinde Anibal'i kovalamaya başladı. Köpek şimdi mezarlığın tâ öbür köşesindeydi. Kilisenin hafifçe aralık olan kapısından içeri girmeye çalışıyordu. Tommy onu zamanında yakalayarak kayışı tekrar hayvanın tasmasına taktı. Anibal sanki başından beri bunun yapılmasını istiyormuş gibi bir tavırla yaşlı adama baktı. "Demek kayışımı takıyorsun? Tabii, bunun bir itibar meselesi olduğunu biliyorum. Bu benim çok değerli bir köpek olduğumu gösteriyor." Kuyruğunu salladı.</p>

  <p>Anibal'in efendisiyle birlikte mezarlıkta dolaşmasına itiraz eden yoktu. Tommy bu yüzden taşların arasında yürümeye başladı. Belki de Tuppence'ın bir gün önceki araştırmalarını; kontrol ediyordu.</p>

  <p>Önce kilisenin küçük yan kapısının hemen hemen arkasında kalan bir taşa baktı. Galiba en eskilerden biri bu, diye düşünüyordu. Gerçekten o tarafta on dokuzuncu yüzyılın başlarından kalma bazı mezar taşları vardı. Tommy bunlardan sadece birini uzun uzun inceledi.</p>

  <p>Sonra da, "Tuhaf," diye mırıldandı. "Çok tuhaf."</p>

  <p>Anibal başını kaldırarak ona baktı. Efendisinin bu sözlerinden bir şey anlamamıştı. Mezar taşında bir köpeğin ilgisini çekecek hiçbir şey yoktu. Oturarak merakla Tommy'nin yüzüne baktı. Tuppence, Tommy'le kendisinin beğenmedikleri pirinç lambanın memnunlukla karşılandığını görünce hem şaşırdı, hem sevindi.</p>

  <p>"Bize bu kadar güzel bir şey getirmekle nezaket göstermişsiniz, Bayan Beresford. Çok ilgi çekici. Herhalde lambayı yaptığınız yolculuklar sırasında yabancı ülkelerin birinden aldınız."</p>

  <p>Tuppence, "Evet," dedi. "Mısır'dan." Aslında aradan sekiz on yıl geçtiği için lambayı nereden aldıklarını da pek hatırlamıyordu. Belki Şam'dan aldık, diye düşünüyordu. Belki de Bağdad'dan.-t. Tabii Tahran'dan da almış olabiliriz. "Şey... " dedi. "Lamba bizim ev için pek büyük de... "</p>

  <p>Bayan Little, "Aslında bunu piyangoya koymalıyız," diyerek gülümsedi. Bu işleri kendisi yönetiyordu. Köyde adını "Kaymak" koymuşlardı onun. Orada olan her şeyi bilir, hiçbir haberi kaçırmazdı. "Satışa geleceğinizi umuyorum, Bayan Beresford."</p>

  <p>Tuppence, "Mutlaka geleceğim," diye cevap verdi. "Güzel eşyalardan satın almak için sabırsızlanıyorum."</p>

  <p>O sırada köyün rahibi hazırlıkları yapanlara cesaret aşılamak ve onları neşelendirmek için çıkageldi. Adam köye yeni yerleşmiş olan Bayan Beresford'la tanıştığına da çok sevindi... Rahip, "Hakkınızda bilmediğimiz yok," dedi. "Gerçekten öyle. Tabii kocanız hakkında da. Geçen gün birisiyle ikiniz hakkında çok ilgi çekici bir konuşma yaptım. Ne kadar heyecanlı ve ilginç bir yaşam sürmüşsünüz. Tabii bundan söz edilmemesi gerek. Onun için ben de bir tek kelime söyleyecek değilim. Yani son savaşta yaptıklarınız hakkında. Siz ve kocanız büyük başarı kazanmışsınız."</p>

  <p>Kadınlardan biri kavanoza reçel yerleştirmekte olduğu tezgahın önünden ayrılarak,&nbsp;<span style="line-height: 1.2em;">"Aman çok rica ederim bunu bize anlatın, Muhterem Peder," dedi.</span></p>

  <p>Rahip, "Bana bunu gizlice açıkladılar," diye cevap verdi. "Onun için bir şey söyleyemeyeceğim. Bayan Beresford, yanılmıyorsam dün kilisenin mezarlığında dolaşıyordunuz."</p>

  <p>Tuppence, "Evet," dedi. "Önce kiliseye baktım, sonra da; mezarlıkta dolaştım. Bana orada bir sürü Parkinson gömülüymüş gibi geldi."</p>

  <p>"Evet, gerçekten öyledir. Bu bölgede Parkinson'lar yaşamıştır daima. Ama tabii ben onları hatırlamıyorum. Sanırım siz: Parkinson'ları tanımışsınız, Bayan Lupton."</p>

  <p>Koltuk değneklerine dayanarak duran yaşlı bir kadın bu; sözleri duyunca pek sevindi. "Evet, evet, Bayan Parkinson'u; gayet iyi hatırlıyorum. İhtiyar Bayan Parkinson'u... Büyük konakta otururdu. Harika bir kadındı."</p>

  <p>Tuppence, "Galiba bir de Jordan'lar otururlarmış burada;" dedi. "Annie adında bir kızları varmış. Ya da Mary adında^ Mary Jordan." Kadın hafif bir merakla etrafındakilerin yüzüne baktı. Ama Jordan adı ilgi uyandırmamış gibiydi.</p>

  <p>Bir kadın, "Yanılmıyorsam, ahbaplardan birinin Jordan adında bir aşçıları vardı," dedi. "Bayan Blackwell'in. Kadının adı Susan Jordan'dı sanırım. Onların yanında sadece altı ay kadar kaldı. Pek kötü bir aşçıydı."</p>

  <p>"Bu olay çok uzun bir zaman önce mi oldu?"</p>

  <p>"Hayır, hayır. Sekiz on yıl önce sanırım. İşte o kadar bir şey."</p>

  <p>"Şimdi köyde yine Parkinson'lar var mı?"</p>

  <p>"Yok... Uzun yıllar önce teker teker çıkıp gittiler. İçlerinden biri kuzeniyle evlenerek Kenya'ya yerleşti sanırım."</p>

  <p>Tuppence başka bir şey öğrenemeyeceğini anlayarak saatine bir göz attı. Sonra da pek geç kaldığını söyleyerek orada-kilerle vedalaştı.</p>

  <p>Tuppence eve gelince arabayı garaja soktu, sonra da köşeyi dönerek ön kapıya gitti. Kapı açıktı. Tuppence hole girer-iken, Albert de arka taraftan çıkarak yerlere kadar eğildi.</p>

  <p>"Çay ister misiniz, hanımefendi? Herhalde çok yoruldunuz."</p>

  <p>Tuppence, "Çay istemem," diye cevap verdi. "Kurumda çay ikram ettiler bana. Pastalar da pek nefisti. Ama doğrusu çörekleri beğenmedim."</p>

  <p>"Çörek yapmak zordur. Börek de öyle..." Albert içini çekti. "Amy'nin böreğine diyecek yoktu."</p>

  <p>Tuppence, "Evet," dedi. "Kimsenin böreği Amy'nin yaptıklarına benzemezdi." Amy, Albert'in birkaç yıl önce ölmüş karısıydı. Tuppence'e göreyse kadının yaptığı tatlılar çok iyiydi de, börekleri ağza bile alınacak gibi değildi. Uşağa, "Tomy nerede?" diye sordu. "Sokakta mı?"</p>

  <p>"Hayır, hayır, yukarıda. Odada. Hani şu,.. Kitap odası mı diyorsunuz ne? Bence orası yine de tavan arasi."</p>

  <p>Tuppence biraz şaşırmıştı. "Tomm ne yapıyor orada?"</p>

  <p>"Hâlâ kitaplara bakıyor sanırım. Herhalde sıraya dizmeye, bu işi bitirmeye çalışıyor... " Tuppence, "Şaşılacak şey bu," dedi. "Aslında o kitaplar yüzünden bize söylemediği kalmadı."</p>

  <p>Albert gülümsedi. "E, beyler böyledir işte. Öyle değil mi, hanımefendiciğim? Bildiğiniz gibi, onlar büyük eserlerden hoşlanırlar. Bilimle ilgili zevkle okuyabilecekleri kitaplardan." Tuppence, "Yukarı çıkıp onu odadan atacağım," diye homurdandı. "Anibal nerede?" "Galiba o da yukarıda, beyefendinin yanında."</p>

  <p>Tam o sırada Anibal ortaya çıktı. Önce bir bekçiye yakışacak şekilde vahşice havladı.</p>

  <p>Sonra da gelenin çay kaşıklarını çalmaya ya da beyine hanımına saldırmaya hazırlanan bir haydut değil, sevgili Tuppence olduğuna karar verdi. Merdivenleri hızla indi. Pembe dili bir karış sarkıyor, kuyruğunu sallayıp duruyordu.</p>

  <p>Tuppence, "Ah," dedi. "Anneciğini gördüğüne sevindin değil mi?"</p>

  <p>Anibal, anneciğini gördüğüne gerçekten pek sevindiğini açıklamaya çalışırken, Tuppence'ı az kalsın yere deviriyordu.</p>

  <p>Kadın, "Yavaş," diye bağırdı. "Yavaş, beni öldürmek niyetinde değilsin ya?" Anibal hayatta tek isteğinin onu yutmak olduğunu, çünkü' onu pek sevdiğini anlattı.</p>

  <p>"Efendin nerede? Nerede Tommy? Yukarıda mı?" Anibal onun neyi sorduğunu anlamıştı. Koşarak sahanlığa çıktı. Sonra arada durarak omzunun üzerinden baktı. Tuppence'ın gelmesini bekliyordu.</p>

  <p>Tuppence soluk soluğa odaya girdiği zaman Tommy merdivenin tepesine tünemiş, raflardaki kitapları çıkarıyor, sonra bunları tekrar yerlerine itiyordu. Kadın, "Kolay gelsin," dedi. "Ne yapıyorsun Tanrı aşkına? Ben senin Anibal'i dolaşmaya çıkaracağını sanıyordum."</p>

  <p>Tommy, "Dolaştık." diye cevap verdi. "Mezarlığa gittik."</p>

  <p>"Anibal'i mezarlığa neden soktun? Köpeklerin oraya girmesinden pek hoşlanacaklarını sanmıyorum."</p>

  <p>"Anibal'in kayışını çıkarmıştım. Onu mezarlığa ben götürmedim. O beni götürdü. Mezarlıktan hoşlandığı anlaşılıyordu."</p>

  <p>"Oraya meraklanmadığını umarım. Anibal'i bilirsin. Kendince aynı programı uygular hep. Şimdi de her gün mezarlığa gitmeye kalkarsa, başımıza gelecek var demektir." Tommy,, "Anibai'in bu konuda pek zekice davrandığını söylemeliyim." dedi. Tuppence içini çekti. "Zeki değil, inatçı demek istiyorsun."</p>

  <p>Aniba!, yaklaşarak burnunu. Tuppence'ın bacağına sürdü..</p>

  <p>Tommy, "O sana çok zeki bir köpek olduğunu anlatmaya; çalışıyor," diyerek güldü.</p>

  <p>"Hatta bir bakıma bu konuda senden de, benden de zekice davrandı." Tuppence sordu. "Ne demek istiyorsun? Hangi konuda?"</p>

  <p>Ama kocası sözü değiştirdi. "Eğlendin mi?"</p>

  <p>"Kurumdakilerin hepsi de bana çok iyi davrandılar. Zamanla onları ayırt etmeyi, kadınları birbirlerine karıştırmamayı öğreneceğimi sanıyorum. İnsan önce zorluk çekiyor. Çünkü o yaştaki kadınların çoğu birbirlerine benziyorlar. Aynı tarzda giyiniyorlar üstelik. İçlerinden ancak çok çirkin ya da çok güzel olanları ayırt edebiliyorsun. Bugün karşılaştıklarımdan biri erkeğe benziyordu. Bir bıyığı eksikti. Adı neydi? Mullins mi ne?" Tommy, "Beni dinle," dedi. "Anibal'le ben çok zekice bir şey yaptık."</p>

  <p>"Demin yalnızca Anibal'in zeki olduğundan söz ediyordun."</p>

  <p>Tommy uzanarak önündeki raftan bir kitap çekti. "Katriona, Kara Ok. Biri Stevenson'u çok seviyormuş anlaşılan. Birkaç eseri daha var burada. Bütün bu kitapları Alexander Par-kinson'a onu pek seven büyük annesiyle cömert bir kadın olan halası vermiş."</p>

  <p>Tuppence, "Eee, n'olmuş?" diye sordu.</p>

  <p>Tommy, "Ben çocuğun mezarını buldum," dedi.</p>

  <p>"Neyi buldun? Neyi buldun?" "Daha doğrusu Anibal buldu. Mezar kilisenin küçük kapılarından birinin hemen yanında. Taş iyice aşınmış, mezar da hiç bakımlı değil. Ama Alexander Parkinson'un orada gömülü olduğu kesin. Çocuk on dört yaşındaymış öldüğü zaman. Taşın aşınmış olmasına karşın, üzerindeki yazıyı okumayı başardım."</p>

  <p>Tuppence, "On dört," diye mırıldandı.</p>

  <p>Tommy, "Evet," dedi. "Üzücü bir durum ve... "</p>

  <p>Tuppence bağırdı. "Dilinin altında bir şeyler var senin. Ben bu işten bir şey anlamış değilim."</p>

  <p>"Tuppence, galiba senden bana merak geçti. Zaten senin en kötü yanın da budur. Bir şeye meraklandın mı, gidip yalnız başına araştırma yapmazsın. İlle birini de bu konuyla ilgilendirmeye çalışırsın."</p>

  <p>"Ne demek istediğini anlayamıyorum."</p>

  <p>"Bu olayın bir 'neden-sonuç' vakası olup olmadığını merak ediyorum."</p>

  <p>"Ne demek istiyorsun, Tommy?"</p>

  <p>"Alexander Parkinson'u düşünüyorum. Çocuk uzun uzun uğraşıp kendince bir şifre yapmış. Öğrendiği sırrı kitaba yazmış. Kitabın arasında gizli bir haber bırakmış. 'Mary Jordan'ın ölümü normal değildi. Bu içimizden birinin işi, onun kim olduğunu bildiğimi sanıyorum.' Belki de doğruydu bu. Mary Jordan her kimse, gerçekten bir cinayete kurban gitti. Ve ondan sonra da... Alexander Parkinson öldü." "Yani sence... yani çocuk..." Tommy, "Bu akla geliyor," diye cevap verdi. "Doğrusu meraklandım. Çocuk on dört yaşındaymış. Mezar taşında onun neden öldüğü yazılı değil. Tabii böyle şeyler taşlarda açıklanmaz. Orada bir tek cümle vardı. 'Tam mutluluk senin yanındadır... ' Ya da buna benzer bir şey. Alexander bir sır öğrenmişti. Bu yüzden biri çocuğun yaşamasını tehlikeli buluyordu. Ve Alexander bu nedenle öldü."</p>

  <p>"Yani onu öldürdüklerini mi söylemek istiyorsun? Senin hayalin fazla geniş, Tommy."</p>

  <p>"Bu işe sen başladın. Bazı şeyleri merak ettin. Ya da hayal gücünle bir vaka yarattın. Hoş, ikisi de aynı kapıya çıkar ya. Öyle değil mi?"</p>

  <p>Tuppence, "Bu olayı merak edeceğiz hep," dedi. "Ve işin iç yüzünü de öğrenemeyeceğiz. Çünkü olay uzun yıllar önce olmuş. Yıllar yıllar önce."</p>

  <p>Karı koca birbirlerine baktılar.</p>

  <p>Tommy, "Jane Finn vakasını incelediğimiz günleri hatırlıyor musun?" diye sordu. Yine birbirlerine baktılar. Şimdi geçmişi düşünüyorlardı.</p>

  <p>&nbsp;</p>
</body>
</html>
