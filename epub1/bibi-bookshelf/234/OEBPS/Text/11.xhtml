<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr" xmlns:xml="http://www.w3.org/XML/1998/namespace">
<head>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />

  <title>VII</title>
</head>

<body>
  <p class="h21"><br /></p>

  <h2 class="h21" style="text-align: center;">VII</h2>

  <div>
    <br />
  </div>

  <p>"Sizinle bir dakika konuşabilir miyim, hanımefendi?"</p>

  <p>Tuppence, "Eyvah" dedi. "Yine mi bir sorun var?" Kitap odasından çıkmış, merdivenlerden iniyordu. Bir yandan da üstünü başını süpürmekteydi. En yeni tayyörünü giymişti. Kılığını tüylü bir şapkayla tamamlamayı ve kurumda edindiği yeni bir ahbabının evine çaya gitmeyi düşünüyordu. Beatrice'in yeni dertlerini dinleyecek halde değildi. "Hayır, sorun sayılmaz bu, efendim. Sadece sizin bir şeyi öğrenmek istediğinizi sanıyordum... "</p>

  <p>"Ya... " Tuppence hâlâ kılık değiştirmiş bir sorunla karşılaşacağından korkuyordu. Merdivenden ağır ağır indi. "Zamanım az. Çaya yetişeceğim,.. "</p>

  <p>"Adını sordunuz biriyle ilgili... Kızın adı Mary Jordan'dı sanırım. Öyle değil mi?"</p>

  <p>"Evet, evet... "</p>

  <p>"Bir arkadaşım var. İsmi Gwenda, dükkânda çalışıyor. Orayı bilirsiniz, Bayan Beresford. Hani bir tarafında postahane var, bir tarafında da zarflarla kartlar satıyorlar... İşte orası. Gwenda bu konunun sizi ilgilendireceğini sandığını söyledi. O bir Mary Jordan'dan söz edildiğini duymuş... Kız uzun yıllar önce yaşamış burada. Çok uzun yıllar önce. Yani bu evde oturmuş."</p>

  <p>"Ya? Defneli Köşk'te mi oturmuş?.. "</p>

  <p>"Evet, ama o zaman evin adı başkaymış. Gwenda, Mary Jordan hakkında bir şey duyduğunu söyledi. Sizi ilgilendireceğini düşünüyor. Kız hakkındaki hikâye oldukça acıklıymış Mary Jordan kazaya mı uğramış ne... her neyse, ölüp gitmiş..."</p>

  <p>"Yani Mary Jordan öldüğü sırada bu evde mi oturuyor muş? Köşkün sahiplerinin kızı mıymış? Aileden miymiş?"</p>

  <p>"Hayır. Ailenin adı Parker ya da Parkinston'muş. Buna benzer bir şey. Anladığıma göre kız da bu evde kalıyormuş o ara. Bence bu konuyu Bayan Griffin mutlaka bilir. Siz Bayan Griffin'i tanıyor musunuz?.. "</p>

  <p>"Göründüğünden daha da yaşlıdır. Ama hafızası yerinde sanırım. Aa tabii, Bayan Griffin, Parkinson'lann oğullarından birinin isim annesiymiş,.. "</p>

  <p>"Çocuğun küçük adı neymiş?..</p>

  <p>"Alec galiba. Veya buna benzer bir ad. Alec ya da Alex... "</p>

  <p>"Alex ne olmuş sonunda? Büyüyüp buradan ayrılmış mı? Gemici mi olmuş?.. "</p>

  <p>"Yok yok, ölmüş... Evet, evet. Çocuğun burada gömülü olduğunu sanıyorum. Alex o zamanlar pek de iyi bilinmeyen bir hastalığa tutulmuş. Ben pek bilmiyorum ama bu illete yakalananların kanlarının renginin değiştiğini söylüyorlar. Yanılmıyorsam, son zamanlarda insanın kanını alıyorlar. Onun yerine sağlam kan veriyorlar. Pastacının kızı da aynı dertten ölmüştü. Zavallı yedi yaşındaydı o sırada. Söylediklerine göre, bu hastalık insanı çok genç yaşta yakalıyormuş... "</p>

  <p>Tuppence, "Lösemi olmasın?" diye sordu.</p>

  <p>"Ah, nasıl da bildiniz? Evet, hastalığın ismi bu. Bundan eminim. İleride bir gün çaresinin bulanacağından söz ediyorlar. Hani şimdi insana tifo aşısı filan yapıyorlar ya. Öyle bir şey işte... "</p>

  <p>Tuppence, "Him,.." dedi. "Çok ilgi çekici... Zavallı yavrucak..."</p>

  <p>"Pek de küçük değilmiş, bir yerde okula gidiyormuş. On üç, on dört yaşlarındaymış sanırım... "</p>

  <p>Tuppence, "Yine de acı," diye mırıldandı. Bir an durdu. "Eyvah, iyice geç kaldım! Hemen gitmem gerek" "Herhalde Bayan Grifin size bu konuda bir hayli bilgi verebilir. Tabii o olayı hatırlıyorsa. Bayan Griffin çocukken buraya gelmiş. Onun için de köyde yaşayan aileler hakkında bilmediği yok. Onlardan sık sık söz eder. Üstelik burada bazı rezaletler de olurmuş. Yani birtakım maceralar... İlişkiler... "</p>

  <p>Tuppence, "Çok ilginç... Acaba burada, Defneli Köşk'te de böyle şeyler olmuş mu?.." diye sordu.</p>

  <p>"Hayır, ben böyle bir şey duyduğumu hatırlamıyorum. Parkinson'lar otururlarmış burada. Çoğu ticaret yaparmış sanırım. Çok zenginlermiş. Ama bence ticaretin öyle heyecan verici, ilgi çekici bir yanı yoktur. Öyle değil mi, efendim?"</p>

  <p>"Bu görüş açısına bağlı." Tuppence ekledi. "Artık gitmeliyim..."</p>

  <p>"Gerçekten artık gitmeniz gerekiyor, hanımefendi...".</p>

  <p>"Evet... Verdiğin bilgi için teşekkür ederim... Galiba şapka giymem daha iyi olacak. Saçlarım iyice karışmış... "</p>

  <p>"Anlaşılan başınızı o örümcek ağlarının bulunduğu köşeye sokmuşsunuz. Oranın tozunu alayım bari."</p>

  <p>Tuppence hızla merdivenlerden indi. Alexander da inermiş buradan, diye düşünüyordu. Ve çocuk cinayeti içlerinden birinin işlediğini anlamış... 'Bu konuyu merak ediyorum... Her zamankinden çok merak ediyorum.</p>

  <p>&nbsp;</p>
</body>
</html>
