<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr" xmlns:xml="http://www.w3.org/XML/1998/namespace">
<head>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />

  <title>XVII</title>
</head>

<body>
  <p class="h21"><br /></p>

  <h2 class="h21" style="text-align: center;">XVII</h2>

  <div>
    <br />
  </div>

  <p>Tuppence, "Ne güzel bir toplantı bu," diyerek etrafına bakındı.</p>

  <p>Yemek salonundan kütüphaneye geçmişlerdi. Şimdi kahve masasının etrafında oturuyorlardı.</p>

  <p>Tuppence'in tahmin ettiğinden daha şişman ve sarı olan Bay Robinson gayet zarif, büyük gümüş çaydanlığın arkasından gülümsüyordu. Yanında Bay Crispin oturuyordu. Albay Pikeaway, Tommy'nin sağındaydı. Tommy adama kendi sigaralarından birini ikram etmeye kalktı.</p>

  <p>Albay Pikeaway yüzünde hayret dolu bir ifadeyle, "Ben akşam yemeklerinden sonra kesinlikle sigara içmem," diyerek başını salladı.</p>

  <p>Tuppence'da bayağı korku uyandıran Bayan Collodon, "Şerhimi Albay Pikedway?" dedi. "Çok ilginç... Çok... " Tuppence'a doğru döndü. "Köpeğiniz ne kadar uslu, Bay Beresford." Anibal masanın altında yatıyordu. Başını da Tuppence'm ayağına dayamıştı. Kendisinden söz edildiğini anlayarak yüzünde melek gibi bir ifadeyle etrafına bakındı. Usulca kuyruğunu sallıyordu.</p>

  <p>Bay Robinson neşeyle Tuppence'a baktı. "Duyduğuma göre çok iyi bir köpekmiş." Bay Crispin, "Onu hareket halindeyken görmelisiniz," dedi.</p>

  <p>Tuppence açıkladı. "Yemeğe çağrıldığı zaman nezaketle davranmasını bilir. Böyle şeylerden çok hoşlanır. Bir köpeğin yüksek sosyeteye karışmasının övünülecek bir şey olduğunu düşünür." Bay Robinson'a gülümsedi. "Onu çağırmanız da büyük nezaket. Üstelik Anibal için bir tabak ciğer de hazırlatmışsınız. Anibal ciğere bayılır."</p>

  <p>Bay Robinson, "Bütün köpekler ciğer sever," dedi. "Anladığıma göre... " Orispin'e bir göz attı. "Bay ve Bayan Beresford'ları görmeye gittiğimiz takdirde paramparça olmamız işten bile değilmiş."</p>

  <p>Bay Crispin güldü. "Anibal görevleri çok ciddiye alıyor. İyi yetiştirilmiş bir bekçi köpeği sanki. Görevini hiçbir zaman unutmuyor."</p>

  <p>Bay Robinson, "Bayan Beresford," dedi. "Siz ve kocanız gerçekten başarılı bir şekilde çalıştınız. Size olan borcumuz büyük. Albay Pikeaway bana bu işe ilk kez sizin giriştiğinizi söyledi."</p>

  <p>Tuppence, utanmıştı. "Olaylar öyle gelişti de... Şey biraz meraklandım. Bazı... bazı şeylerin içyüzünü öğrenmek istedim."</p>

  <p>"Evet, bunu anlamıştım. Tabii şimdi de bütün bu olayların ne anlama geldiğini öğrenmek istiyorsunuzdur."</p>

  <p>"Ah, tabii... yani... bütün bunların çok gizli şeyler olduğunu biliyorum. Belki soru sormamamız gerek. Çünkü durumu açıklamanız imkânsız. Bunu gayet iyi anlıyorum." "Aslında ben de size bir şey sormak istiyorum. Bayan Beresford. Bana bu konuda bilgi verirseniz çok sevinirim."</p>

  <p>Tuppence gözlerini hayretle açarak adama baktı. "Doğrusu hiç..." Durakladı.</p>

  <p>"Sizde bir liste varmış. Daha doğrusu kocanız öyle söyledi. Ama içinde yazılanları açıklamadı. Bunda haklı elbette. Çünkü liste size ait. Ama doğrusu ben de çok meraklı bir insanım." Gözlerinde yine o neşeli pırıltı belirmişti.</p>

  <p>Tuppence birdenbire Bay Robinson'dan çok hoşlandığını anladı. Bir an sesini çıkarmadan durdu. Sonra öksürerek gece çantasını karıştırdı. "Aslında gülünç bir şey bu, hatta gülünçten de beter. Çılgınca bir liste."</p>

  <p>Bay Robinson beklenmedik bir şey söyledi. "Çılgınca... çılgınca... Dünya çılgın zaten. İşte Hans Sacs Meistersingers operasında mürver ağacının altında oturup böyle konuşur. Bu operayı çok severim. Hans Sacs çok haklı." Tuppence'ın uzattığı listeyi aldı.</p>

  <p>Tuppence, "İsterseniz listeyi yüksek sesle okuyun, beni rahatsız etmez," dedi.</p>

  <p>Bay Robinson kâğıda bir göz attı. Sonra listeyi Crispin'e verdi. "Al sen oku, Angus. Senin sesin benden daha güzeldir."</p>

  <p>Bay Crispin, listeyi alıp okumaya başladı.</p>

  <p>"Kara Ok.</p>

  <p>Alexander Parkinson</p>

  <p>Mary Jordan'ın ölümü normal değildi. Oxford ve Cambridge Grinhenlo KayKay Mathilde'in karısı Habil ile Kabil Sevgili... "</p>

  <p>Durarak ev sahibine baktı. Bay Robinson ise Tuppence'ı süzüyordu. ."Sizi kutlamam gerek. Çok değişik, ilgi çekici bir kafanız var. Bu ipuçlarından o sonuçlan çıkarmak çok takdir edilecek bir şey."</p>

  <p>Tuppence, "Tommy de bu uğurda çok çalıştı," dedi.</p>

  <p>Tommy, "Tabii," diyerek gülümsedi. "Dır dır edip başımın etini yedin."</p>

  <p>Albay Pikeaway başını takdirle salladı. "Genç Beresforct iyi araştırma yaptı. O sayımla ilgili liste çok işe yaradı."</p>

  <p>"Yetenekli bir çiftsiniz." Bay Robinson tekrar Tuppence'a bakarak güldü. "Merakınızı belli etmemeye çalışıyorsunuz. Ama sorunun içyüzünü öğrenmek istediğinizden eminim." Tuppence, "Ah!" diye bağırdı. "Bize gerçekten durumu açıklayacak mısınız?.. Ah, ne harika!"</p>

  <p>Bay Robinson, "Tahmin ettiğiniz gibi, olayların bir bölümü Parkinson'larla başladı," dedi. "Uzun yıllar önce tabii. Benim de büyükannem Parkinson'lardandı. Ben de ondan bazı şeyler öğrendim..." Bir an durdu. "Mary Jordan adıyla tanınan kız aslında bizim ajanımızdı. Ailesi denizciydi. Annesi Avusturyalı olduğu için Almancası kusursuzdu. Pek yakında bazı belgeler yayınlanacak. Kocanız da biliyor bunu. Dosyalardaki bazı belgelerin ülkemizin tarihiyle ilgisi var. Onun için de bunların açıklanması gerek.</p>

  <p>"Önümüzdeki yıllarda yine bu konuda üç dört ciltlik bir eser yayınlanacak. Kırlangıçlar Yuvası adlı köşkün yakınında olanlar da bulunacak bunun içinde.</p>

  <p>"O dönemde bazı sırlar düşmana sızmıştı. Savaş sırasında ya da ilanından hemen önce daima böyle sızmalar olur.</p>

  <p>"Bu işe çok saygı duyulan birkaç politikacı karışmıştı. Sonra halk üzerinde etkileri olan ve bu güçlerini akılsızca kullanan bir iki gazeteci. Birinci Dünya Savaşından önce bile birtakım kimseler kendi vatanlarının aleyhinde çalışıyorlardı. O savaştan sonra da yine aynı şey oldu. Hep aynı... Perdenin arkasında sürekli bir çalışma... Tarihte daha önce de görülmüştür böyle şeyler. Yine de olacaktır. Etkin ve tehlikeli bir Beşinci Kol. Bu gruptan bunlara inananlar tarafından yönetileceKtir. Ve tabii bir de ileride güç sahibi olmak isteyenlerle, paraya tapanlar tarafından.</p>

  <p>"Aynı söz kaç kez söylenmiştir kim bilir? 'Bizim B.'den mi söz ediyorsun? O mu vatan haini? Saçmalama. Kendimden şüphelenirim, ondan şüphelenmem. O dünyanın en güvenilir adamıdır!</p>

  <p>"Etrafındakiler! kandırmak... Bu da pek eski bir hikâye, pek eski bir oyundur.</p>

  <p>"Sizin şimdi oturduğunuz köy, Bayan Beresford, Birinci Dünya Savaşından önceki günlerde belirli bir grubun merkeziydi. Ne kadar sakin huzur dolu bir köydü orası.</p>

  <p>Daima iyi insanlar oturmuştu orada. Hepsi de vatanlarını seviyorlar ve savaşla ilgili çeşitli işlerde çalışıyorlardı. İyi bir liman vardı civarda. Köyde genç bir denizci oturuyordu. İyi bir aileden olan yakışıklı bir adam... Sonra iyi bir doktor. Köydeki hastaları kendisini çok seviyorlardı. Hepsi de dertlerini ona açmaktaydılar. Genel pratisyendi adam. Daha doğrusu köydekiler aslında adamın kimyasal savaş alanında bir uzman olduğunu bilmiyorlardı. Zehirli gaz uzmanıydı.</p>

  <p>"Daha sonra oraya Bay Kane de yerleşti. Denizin yakınındaki şirin villada oturuyordu. Belirli siyasi inançları vardi. Ama aslında faşistti. Bunu açık açık söylemiyordu. Çok geçmeden etrafına bir sürü adam topladı...</p>

  <p>"Aslında sizin öğrenmek istediğiniz bunlar değil tabii, Bayan Beresford. Ama sizin önce köydeki durumu anlamanızı istedim. Her şey orada dikkatle hazırlanmıştı. İşte Mary Jordan köyde neler döndüğünü öğrenmek için oraya gönderildi.</p>

  <p>"Mary Jordan, benden büyüktü tabii. Kendisini tanımadım.</p>

  <p>Ama hikâyeyi duyduğum zaman kendisini çok takdir ettim. Onunla tanışmayı çok isterdim. Güçlü bir kişiliği olan, karakter sahibi bir kızdı.</p>

  <p>"Mary onun asıl adıydı. Ama herkes kendisini Molly diye tanırdı. Başarıyla çalıştı. Onun öyle genç yaşta ölüp gitmesi çok acı oldu."</p>

  <p>Tuppence duvardaki bir resme bakıyordu. Bir çocuğun ka-fasıydı bu. Nedense bu baş Tuppence'a tanıdık gelmişti. "Acaba o... "</p>

  <p>Bay Robinson, "Evet," diye cevap verdi. "Alexander Parkinson. O sırada on bir yaşındaydı. Dediğim gibi, Parkinson'larla akraba oluyorduk. Zaten Mary Jordan da bundan yararlanarak Parkinson'lara mürebbiye olarak girmeyi başardı. Etrafı incelemesi için uygun, emin bir işti bu. Kızı öldürecekleri... " Bir an durdu. "Hiç kimsenin aklına gelmezdi."</p>

  <p>Tuppence sordu. "Parkinson'lardan birinin işi mi bu?"</p>

  <p>"Hayır, yavrum, hayır. Anladığıma göre, Parkinson'ların bu işlerle hiçbir ilişkileri yoktu. Ama o geçe eve bir sürü konuk toplanmıştı. Ahbaplar .arkadaşlar. Sayımın da o geceye isabet ettiğini sizin Tommy ortaya çıkardı. Evdekilerle o gece için köşke gelenlerin hepsinin adlarının sayım kâğıtlarına geçirilmesi gerekti. İşte o isimlerden biri dikkatimizi çekti. Biraz önce sözünü ettiğim köy doktorunun kızı da babasını görmeye gelmişti o sırada. Bunu sık sık yapıyordu zaten. Kız Parkinson'lardan kendisini o gece misafir etmelerini istedi. Çünkü beraberinde iki arkadaşını da getirmişti. O iki arkadaşının bu konuyla hiçbir ilgileri yoktu. Ama sonradan babasının, yani doktorun o bölgede olanlara iyice karışmış olduğu anlaşıldı. Kız ise birkaç haftalar önce Parkinson'ların bahçesindeki çalışmalara yardım etmişti. Ispanaklarla yüksük otlarının birbirlerine o kadar yakınlaşmalarını sağlayan da yine bu kızdı. O önemli günde de yine bu kız bahçeden ıspanakla beraber yüksük otu toplayarak bunları mutfağa götürmüştü. Yemekte bulunanların hastalanmalarının üzerine fazla durulmadı. Bazen böyle kazalar oluyordu. Doktor da daha önce böyle vakalarla karşılaşmış olduğundan söz etti. Adamın resmi soruşturma da tanıklık etmesi üzerine jüri 'kazayla ölüm' kararına vardı. Aynı gece bir kokteyl bardağının masadan itilerek yere düşürülmesi ve sözümona kazara kırılıvermesi kimsenin dikkatini çekmemişti.</p>

  <p>"Bayan Beresford, tarihin tekrarlandığını bilmek herhalde ilginizi çekecek. Size o pampa otlarının arasından ateş edildi. Sonra kendisine Mullins adını takmış olan o kadın evinize gelerek kahvenize zehir karıştırdı. Öğrendiğimize göre, doktorun torunu o. Ayrıca Jonathan Kane'in genç yardımcılarının daha sonra kurduğu gruba da girmiş. Crispin kendisini bu yüzden tanıyor zaten. Köpeğimiz çok akıllı. Kadını görür görmez beğenmemiş ve hemen harekete geçmiş. Zaten artık ihtiyar Isaac'ı da yine bu kadının öldürmüş olduğunu biliyoruz.</p>

  <p>"Şimdi kadının büyükbabasını, o herkesin pek sevdiği müşfik ve nazik doktoru ele alalım. O daha da tehlikeli bir tip. Köyde adama herkes taparmış âdeta. Ama aslında Mary Jordan'ın ölümüne de o neden olmuş. Herhalde olay sırasında böyle bir açıklama yapılsaydı, buna kimse inanmazdı. Doktorun bilgisi genişmiş. Kimyasal savaştan başka zehirler hakkında da çok şey biliyormuş. Bakterioloji alanında da birçok buluşu varmış... Evet, Mary Jordan'ı o zehirlemiş. Ama bu gerçek ancak altmış yıl kadar sonra ortaya çıktı. Sadece bir okul öğrencisi olan Alexander Parkinson bu durumdan şüphelenmiş." Tuppence usulca mırıldandı. "Mary Jordan'ın ölümü normal değildi. Bu içimizden birinin işi." Sonra da sordu. "Mary'nin ne yaptığını doktor mu se<span class="t5">zm</span>iş?"</p>

  <p>"Hayır. Doktor Mary'den hiç şüphelenmemiş. Durumu adamın kızı sezmiş sanırım. Oysa Mary o güne kadar kendisine verilen işi başarıyla yürütmüş. Önceden planladığı gibi genç deniz subayı, kızla işbirliği yapmış. Mary Jordan'ın ona verdiği bilgi gerçekmiş aslında. Ama önemli şeyler değillermiş bunlar. Tabii bizimkiler sanki bunlar büyük birtakım sırlarmış gibi bir hava verilmesini de bilmişler bu haber kırıntılarına. Adamın kıza verdiği planları ise Mary aldığı emirlere uyarak izinli olduğu günlerde Londra'ya bildirilen yerlere teslim etmiş. Regent's Park'da Queen Mary Bahçesi... Kensington Bahçesinde Peter Pan heykeli... Ajanlarla buralarda buluşmuş Mary.</p>

  <p>Ama tabii bütün bunlar uzun yıllar önce olmuş şeyler. Bayan Beresford. Çok uzun yıllar önce... "</p>

  <p>Albay Pikeaway öksürdü. Ve sonra da birdenbire konuşmaya başladı. "Ama 'Tarih tekerrürden ibarettir.' Bayan Beresford. Herkes bunu er geç öğrenir. Son zamanlarda Hollowquay'de yine gizli bir grup meydana geldi. Bu işle, bu gibi şeyleri organize etmesini bilenler uğraşıyor. Belki Bayan Mullins'in tekrar köy dönmesinin bir sebebi de buydu. Yine bazı gizli yerler kullanılmaya başlandı. Gizli toplantılar yapıldı. Tabii yine para da ayrı bir önem kazandı. Para nereden geliyor, nereye gidiyordu? Bu yüzden Robinson'a başvuruldu. Sonra eski dostumuz Beresford çıka geldi ve bana ilgimi çeken bazı şeyler anlattı. Bilgi verdi bana. Bu şüphelendiğimiz bazı olaylara da uyuyordu. Yine perde arkasında hazırlık yapılıyordu. Bu ülkedeki belirli birinin kontrol edeceği ve yöneteceği bir gelecek hazırlanmaktaydı. Ünlü bir adamdı bu. Taraftan da her gün daha artıyordu. Yine o eski oyundu bu. "Dürüst bir adam... Barış düşkünü..."</p>

  <p>Tuppence, gözlerini iri iri açtı. "Hâlâ var mı böyle şeyler?"</p>

  <p>"Tabii... Neyse biz gereken her şeyi Öğrendik sayılır. Tabii bunun bir kısmını da ikinize borçluyuz. Hem tahta bir ata yapılan ameliyatın çok yararı oldu."</p>

  <p>Tuppence, bağırdı. "Mathilde mi? İşte buna çok sevindim! İnanılacak gibi değil! Mathilde'in karnı!"</p>

  <p>Albay Pikeaway, "Atlar harika hayvanlardır," dedi. "Onların ne yapacakları da önceden kestirilemez. Truva'daki tahta attan beri bu böyledir... Evet, atın karnından çıkanların çok yaran oldu. Porselen iskemleden çıkanların da."</p>

  <p>Tuppence, "Bunları duymak beni memnun ediyor," dedi. "Ama kirli işlerin devam etmesi kötü. Yani etrafta çoluk çocuk."</p>

  <p>Crispin atıldı. "Artık devam etmiyor o işler. Bu bakımdan hiç endişeniz olmasın. İngiltere'nin o bölgesi iyice temizlendi. Mikrop yuvası ortadan kaldırıltır. Artık köyde rahat rahat oturabilirsiniz."</p>

  <p>Tuppence rahat bir nefes aldı, "Bunu bana iyi ki söylediniz. Bay Crispin. Çok teşekkür ederim. Anlayacağınız kızım Deborah zaman zaman köşke gelip kalacak. Çocuklarını da getirecek tabii..." Bay Robinson, "Hie endişelenmeyin," dedi. Sonra da hafifçe öksürerek ayağa kalktı. "Şimdi şerefe içeceğiz. Bay ve Bayan- Beresford'un şerefine. Onlar vatanlarına başarılı bir şekilde hizmet ettiler."</p>

  <p>Masadakiler kadehlerini heyecanla kaldırdılar.</p>

  <p>Bay Robinson, gülümsedi. "İzin verirseniz bir şey daha söyleyeceğim. Bu defa da Anibal'in şerefine içelim."</p>

  <p>Tuppence eğilerek köpeğin başını okşadı. "Duydun mu, Anibal? Senin şerefine içiyorlar. Bu madalya ya da soyluluk unvanı verilmesi kadar güzel ve önemli bir şey... " Bay Robinsort'a baktı. Geçen gün elime Stanley Weyman'in bir romanı geçti. Kont Anibal."</p>

  <p>Sarı yüzlü adam başını salladı. "Hatırladım... Onu çocukken okumuştum ben... Kardeşime dokunan, Tavanne'a dokunmuş sayılır... Yanılmıyorsam içinde böyle bir cümle vardı... Evet, Kont Anibal... E, Pikeaway, ne dersin?"</p>

  <p>Bay Robinson eğildi. "Anibal, omzuna dokunmama izin verir misin?"</p>

  <p>Köpek uzandığı yerden kalkıp adama yaklaştı. Bay Robinson hafifçe omzuna vurunca da memnun memnun kuyruğunu salladı.</p>

  <p>Bay Robinson, "Sana kontluk unvanı veriyorum," dedi.</p>

  <p>Tuppence bağırdı. "Kont Anibal! Ne hoş değil mi? Artık kurumundan yanına yaklaşılmayacak, Anibal'ciğim."</p>

  <p>&nbsp;</p>
</body>
</html>
