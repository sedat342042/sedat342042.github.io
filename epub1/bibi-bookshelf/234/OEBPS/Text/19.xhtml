<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr" xmlns:xml="http://www.w3.org/XML/1998/namespace">
<head>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />

  <title>III</title>
</head>

<body>
  <p class="h21"><br /></p>

  <h2 class="h21" style="text-align: center;">III</h2>

  <div>
    <br />
  </div>

  <p>Tommy'le Tuppence sofradan kalkarak salona geçtiler. Kadın kendisini bir koltuğa atarak uzun uzun esnedi.</p>

  <p>Tommy, "Yorgun gibi bir halin var. Tuppence," dedi.</p>

  <p>"Yorgun mu? Bitkin haldeyim."</p>

  <p>"Yine ne yaptın? Bahçeyi kazmadığını umarım."</p>

  <p>Tuppence soğuk bir sesle, "Benimki vücut yorgunluğu değil," dedi. "Ben de senin gibi yaptım. Kafaca çalıştım."</p>

  <p>Tommy başını salladı. "Evet, insanı çok yorar. Nereye gittin, ne yaptın? Yoksa Bayan Griffin'in tavsiye ettiği gibi Yaşlılar Yurduna mı uğradın? Bir şey öğrenebildin mi bari?" "Öğrenmesine öğrendim, ama ne işe yarayacağını pek bilmiyorum." Tuppence çantasını açarak büyük bir not defterini çıkardı. "Konuşulanlar hakkında not almaya çalıştım. Yaşlılar Yurduna o porselen yemek listelerini götürmeyi de unutmadım."</p>

  <p>"Ya, bunun ne yararı oldu?"</p>

  <p>"Bir kere hepsi de bol bol yemekten söz ettiler. Sonra içlerinden birkaçının o yemekte bulundukları ortaya çıktı. Porselen yemek listesini görmek çok heyecanlandırdı onları. O ziyafet akıllarında kalmıştı. Nedenmiş biliyor musun? Sayım."</p>

  <p>"Sayım mı?"</p>

  <p>"Evet. Sayımın ne olduğunu herhalde biliyorsundur, Tommy. Daha geçen yıl sayım yapıldı. Yoksa önceki yıl mıydı? Hani sorulan cevaplandırıp kâğıtların altını imzalıyorsun. Belirli bir gece evinde kimlerin kaldığını açıklıyorsun... İşte o ziyafet günü de sayım varmış. Herkes evinde kaç kişi olduğunu açıklamak zorundaymış. Köşk çok kalabalıkmış o sırada. Konuk doluymuş. Herkes bu sayımdan söz etmiş. Kimisi, 'Ayıp bu,' demiş. Çünkü o zamanlar acayip sorular soruyorlarmış. Örneğin, evli olmayan kimselerin çocukları olduğu ortaya çıkıyormuş. Böyle bir şeyler işte."</p>

  <p>Tommy, "Sayımın tam tarihini öğrendiysen işimize yarayabilir," dedi.</p>

  <p>"Yani sayım listelerine mi bakacaksın?"</p>

  <p>"Tabii ya. Uygun kimseleri tanıyorsan, bunu kolaylıkla yapabilirsin."</p>

  <p>"Sonra konuştuğum ihtiyarlar Mary Jordan'ı da hatırladılar. 'Görünüşte pek iyi bir kızcağıza benziyordu,' dediler. 'Herkes o-nu çok severdi. Doğrusu olanları duyunca kulaklarımıza inanamadık. Ama ne de olsa Mary Jordan yarı Almandı. Onun için de Parkinson'lar onu işe alırlarken daha dikkatli davranmalıydılar... İşte böyle."</p>

  <p>Tuppence kahvesini bitirerek fincanı masaya bıraktı. Rahat bir tavırla arkasına yaslandı. Tommy sordu. "Başka ümit verici bir şey?"</p>

  <p>Tuppence, "Pek yok sanırım," dedi. "Ama olabilir de... Sonra söz gizli yerlere saklanılan şeylerden açıldı. Biri Çin vazosuna saklanılan bir vasiyetnamenin hikâyesini anlattı. Sonra Oxford ve Oambridge'den söz edildi. Ama Oxford ya da Cambridge üniversitesinde saklanılan şeyleri yabancılar nereden bilecek? Saçma."</p>

  <p>Tommy, "Belki içlerinden birinin yeğeni Oxford ya da Oam-bridge'de okuyordu," diye cevap verdi. "Delikanlı tatilden sonra üniversiteye dönerken beraberinde bir şey götürdü." "Be!ki... Ama hiç sanmıyorum."</p>

  <p>Tommy, "Peki, Mary Jordan'ın nasıl öldüğünden söz ettiler mi?" diye sordu.</p>

  <p>"Evet. Kızın ıspanağa karışan yüksük otundan ölmüş olduğunu söylediler... "</p>

  <p>Tommy düşünceli bir tavırla, "Mary Jordan'ın ölümü normal değildi," dedi. "Evet, çocuk bundan şüphelenmişti. Acaba gidip bu sorunu polislere açtı mı?"</p>

  <p>"Kim? Alexander mi?"</p>

  <p>"Evet. Belki de çocuk haddinden fazla gevezelik etti. Ve bu yüzden Alexander'! da ortadan kaldırdılar."</p>

  <p>"Çok şey Alexander'a bağlı. Öyle değil mi?"</p>

  <p>"Mezarı burada olduğu için Alexander'm ne zaman öldüğünü biliyoruz. Ama Mary Jordan'a gelince... Ölüm nedeni hâlâ kesin değil. Tarif de öyle... Ama sonunda herşeyi öğreneceğiz tabii. Şimdi sen öğrendiğin isimleri, tarihlerin filan bir listesini yap. Sonra bunları kontrol ederiz. Bazen bir iki sözcük sayesinde her şey açığa çıkar... " Tommy bir an durdu. "Bu ara başına acayip kazalar gelmedi ya, Tuppence?"</p>

  <p>"Yani şu son iki gün içinde biri beni öldürmeye kalktı mı? Bunu sormak istiyorsun değil mi? Hayır, böyle bir şey olmadı. Kimse beni pikniğe davet etmedi. Arabanın frenleri sapasağlam. Bahçe aletlerinin durduğu kulübecikte yaban otlarını öldürmek için kullanılan o zehirli ilaçtan var, ama ağzı henüz açılmamış."</p>

  <p>"Herhalde onu Isaac mahsus kulübeye koydu. El altında bulunsun diye. Şimdi adam senin bahçeye sandviçle çıkmanı bekliyor."</p>

  <p>Tuppence, "Zavallı Isaac," dedi. "Onun hakkında böyle şeyler söyleme. İhtiyar Isaac'la dost olmaya başladık bile... Acaba... bu bana bir şeyi hatırlatıyor."</p>

  <p>"Neyi?"</p>

  <p>Tuppence gözlerini kırpıştırdı. "Bilmiyorum... Yakalayamadım... Sen Isaac'dan söz ederken aklıma bir şey gelir gibi oldu."</p>

  <p>Tommy içini çekti. "Yazık..." Sonra da ekledi. "Sen yukarıda vaizlerle dolu iç sıkıcı kitaplar bulmuştun değil mi?"</p>

  <p>"Evet. Neden sordun?" "Onların içine gizli belgeler rahatlıkla saklanabilir de ondan. Tanrı bilimle ilgili iç sıkıcı kitapları kimse karıştırmaz. Belki kitaplardan birinin içi oyulmuştur."</p>

  <p>Tuppence, "Öyle bir şey yok," dedi. "Olsaydı ben farkederdim."</p>

  <p>"Ama öyle bir kitabı açıp okur muydum?" Tuppence, "Tabii okumazdım," diye cevap verdi.</p>

  <p>Tommy, "Gördün mü?" dedi. "Kitabı okumaz, kaldırır atardın."</p>

  <p>Tuppence, "Ben yukarıdaki kitaplara baktım." diye bağırdı. "Hatta iki ciltlik bir eserin adını gayet iyi hatırlıyordum. 'Başarı Tacı.' Bizim de aynı şekilde başarıya ulaşacağımızı umarım."</p>

  <p>"Bazen buna hiç ihtimal vermiyorum... Mary Jordan'ı kim öldürdü? Belki ileride böyle bir kitap yazarız."</p>

  <p>Tuppence sıkıntılı sıkıntılı, "Eğer işin iç yüzünü öğrenebilirsek... " dedi.</p>

  <p>&nbsp;</p>
</body>
</html>
