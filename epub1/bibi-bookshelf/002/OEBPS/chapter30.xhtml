<?xml version="1.0" encoding="UTF-8" standalone="no"?><html xmlns="http://www.w3.org/1999/xhtml">
	<head>
		<title>Usta ile Margarita</title>
		<link href="main.css" rel="stylesheet" type="text/css"/>
<meta name="Adept.resource" value="urn:uuid:9a306e4f-5f83-29ee-fd04-e3fd7b236a56"/>
	</head>
	<body xmlns:epub="http://www.idpf.org/2007/ops" class="chapter" epub:type="chapter"><div style="display:none;"><a id="GBS.0450.01"/></div>
    <section>
      <header>
        <h1 class="ch">30</h1>
        <h2>Tam sırasıdır! Tam sırasıdır</h2>
      </header>
      <p>“Biliyor musun,” dedi Margarita, “gece tam senin uykuya daldığın sıra Akdeniz’den gelen karanlıkların anlatıldığı yeri okuyordum... Ve o putlar, ah o altın putlar! Neden bilmiyorum, bana bir an bile rahat vermiyorlar. Sanırım şimdi de yağmur yağacak. Hissediyor musun, hava nasıl birden serinleyiverdi?”</p>
      <p>Sigarasını içen<a id="GBS.0450.02"/> ve dumanı dağıtmak için elini sallayıp duran Usta, “Bütün bunlar çok iyi, çok sevimli,” diye karşılık verdi. “Putları da tanrı korusun... Ama bunun sonu nereye varacak, pek kestiremiyorum.”</p>
      <p>Usta ile Margarita’nın konuşması günbatımında, Matta Levi’nin taraçada Woland’ın karşısına çıktığı sırada gerçekleşiyordu. Bodrum penceresi açıktı, biri içeri göz atsa konuşanların garip görüntüsü karşısında<a id="GBS.0450.03"/> şaşar kalırdı. Margarita çıplak gövdesine siyah bir manto geçirmişti, Usta ise yine hastane kıyafetiyle oturuyordu. Bunun da nedeni Margarita’nın giyecek bir şeyinin olmamasıydı. Nesi var nesi yoksa malikânede kalmıştı, malikâne pek uzak değildi ama Margarita’nın oraya gidip de elbise alması söz konusu olamazdı. Evinden bir yere kımıldamamış gibi, tüm giysilerini dolapta hazır bulan Usta<a id="GBS.0450.04"/> ise sadece giyinme gereğini duymamıştı. Nasılsa bir şey olur, diye düşünüyor ve kılık değiştirmeyi saçma buluyordu. O sonbahar gecesinden bu yana, ilk kez tıraş olmuştu aslında (klinikteyken sakalını makineyle kesmişlerdi).</p>
      <p>Odanın da görünüşü oldukça garipti, bu karışıklıkta insanın aklını başına toplaması epey güçtü. Yerler müsvedde kâğıtlarla doluydu; sedirin üstünde de vardı bunlardan.<a id="GBS.0450.05"/> Bir koltuğun üzerinde küçük bir kitap duruyordu. Yuvarlak masanın üzerine sofra kurulmuş, yemekler konmuştu, mezelerin arasında bir sürü şişe vardı. Bütün bu yiyeceklerle şişelerin nereden geldiğini ne Usta biliyordu ne de Margarita. Uyandıklarında hepsini masanın üstünde bulmuşlardı.</p>
      <p>O cumartesi günü akşama dek uyuyan Usta ile sevgilisi, eski güçlerinin tamamına tekrar kavuştuklarını hissediyorlardı.<a id="GBS.0451.01"/> Bir gün önceki serüvenlerinden ikisinde de artakalan şey sol şakaktaki hafif ağrıydı. Buna karşılık, ruhsal yönden ikisi de alabildiğine değişmişlerdi, bodrum katındaki konuşmalarını dinleyen biri bunu kolaylıkla anlayabilirdi. Ama kimsenin, konuşmalarını dinlemesine imkân yoktu. Bu küçücük evin avlusunun en iyi yanı, çevresinin ıpıssız oluşuydu. Ihlamur ağaçları ile yeşeren söğütler,<a id="GBS.0451.02"/> her geçen gün daha da güçlenen ilkbahar kokuları yayıyor, yeni sökün eden esinti bu kokuları bodrum katına taşıyordu.</p>
      <p>“Hay, aksi şeytan!” diye bağırdı Usta birden. “Neyse biraz düşünülecek olursa... “Sigarasını tablada söndürdü, sonra başını ellerinin arasına aldı.” dinle, sen zeki bir insansın, delilik nedir bilmedin... Dün gerçekten Şeytan’la birlikte olduğumuza inanıyor musun?”</p>
      <p><a id="GBS.0451.03"/>“Hiç kuşkum yok,” dedi Margarita.</p>
      <p>“Canım, tabii,” dedi Usta alaylı bir sesle. “Demek ki şimdi, bir deli yerine iki deli var ortalıkta: Karısı da aynı, kocası da! –Parmağını havaya kaldırıp bağırdı.– Hayır, bu... Ne olduğunu Şeytan bilir! Şeytan, Şeytan...”</p>
      <p>Margarita, karşılık vermek yerine sedire devrilip çıplak bacaklarını havada sallayarak kahkahalar atmaya başladı. Sonra da bağırdı:</p><div style="display:none;"><a id="GBS.0451.04"/></div>
      <p>“Dayanamıyorum artık... Dayanamıyorum!.. Kendini aynada bir görebilsen!..”</p>
      <p>Usta, hastanede verdikleri uzun içdonunu utana sıkıla çekince Margarita’nın gülmesi kesildi, kadın yeniden ciddileşti.</p>
      <p>“İstemeyerek gerçeği söyledin,” dedi. “Ne olacağını Şeytan bilir, inan bana, her şeyi Şeytan düzenleyecektir!” Birden gözleri parlayarak yere atladı ve yüksek sesle şarkı söyleyerek<a id="GBS.0451.05"/> dans etmeye koyuldu: “Onunla anlaşma yaptığım için ne kadar mutluyum, mutluyum, mutluyum! Ey Şeytan, Şeytan!.. Ama sevgilim, artık bir büyücüyle yaşamak zorundasın!”</p>
      <p>Margarita, bu sözleri söyledikten sonra Usta’nın kollarına atılıp boynuna sarıldı ve dudaklarını, burnunu, yanaklarını öpmeye koyuldu.</p>
      <p>Siyah saçlarının kıvır kıvır perçemleri, alnı ve yanakları öpücükten alev alev yanmaya<a id="GBS.0452.01"/> başlayan Usta’nın gözlerine giriyordu.</p>
      <p>“Sen gerçekten bir cadıya benzemeye başladın.”</p>
      <p>“İnkâr etmiyorum,” dedi Margarita. “Ben bir büyücüyüm, bundan da çok memnunum.”</p>
      <p>“Peki,” dedi Usta, “büyücüysen büyücüsün, çok iyi, çok güzel! Beni klinikten kurtarabilmeyi de başardılar diyelim... Bu da çok iyi! Buraya kadar getirdiklerini de kabul edelim. Bizi aramalarına bile engel olacaklar<a id="GBS.0452.02"/> diyelim... Ama, en kutsal şeyinin başı için söyle bana, neyle ve nasıl yaşayacağız? Seni düşündüğüm için söylüyorum bunu!”</p>
      <p>Tam o sırada, pencerede, dört köşe burunlu pabuçlarla, yünlü kumaştan bir pantolonun paçaları göründü. Sonra paçalara dizler eklendi, derken gün ışığı koca bir kıçla gölgelendi.</p>
      <p>Pantolonunun üstünden bir ses, “Aloiziy, orada mısın?” diye sordu.</p>
      <p>“İşte,<a id="GBS.0452.03"/> başlıyor,” dedi Usta.</p>
      <p>Küçük pencereye yaklaşan Margarita,</p>
      <p>“Aloiziy mi?” diye sordu. “Dün tutuklandı! Onu arayan kim? Siz kimsiniz?”</p>
      <p>Hemen pantolonun dizleriyle koca kıç kayboldu, kapının şaklayarak kapandığı duyuldu ve her şey düzene girdi. Margarita yeniden sedire oturdu ve gülmeye başladı. Yanaklarından yaşlar akıyordu gülmekten. Sonra duruldu, yüzü hepten değişiverdi. Ciddi<a id="GBS.0452.04"/> bir sesle konuştu, konuşurken de sedirden kayıp Usta’nın dizlerine doğru süzüldü, gözlerinin içine baktı, başını okşamaya koyuldu.</p>
      <p>“Ne kadar acı çektin, benim zavallı sevgilim, çektiğini yalnız ben bilirim. Bak, saçlarında beyaz teller var, dudaklarının çevresinde de asla silinmeyecek bir kırışık! Bir tanem, sevgilim, artık hiçbir şey düşünme! Şimdiye kadar çok düşünmek zorunda kaldın,<a id="GBS.0452.05"/> artık senin adına ben her şeyi düşüneceğim. Yemin ediyorum ki her şey yoluna girecek, çok iyi yürüyecek!”</p>
      <p>“Hiçbir şeyden korkmuyorum Margot,” dedi birden Usta. Başını kaldırdı. Margarita’ya öyle geldi ki, Usta yazı yazdığı zamanlardaki gibiydi, görmediği ama olup bittiğini bildiği bir şeyi anlatıyordu sanki. “Çok çektiğim için, artık hiçbir şeyden korkmuyorum. Beni çok korkuttular: Bundan<a id="GBS.0453.01"/> böyle hiçbir şeyden ürkmem. Ama sana acıyorum Margarita, bütün mesele burada, bu nedenle aynı lafı tekrarlayıp duruyorum. Topla kendini, yoksul ve hasta bir adamla hayatını neden boşuna harcayasın? Dön evine! Sana acıyorum, onun için söylüyorum bütün bunları!”</p>
      <p>Margarita karmakarışık saçlı kafasını sallayarak, “Ah, sen sen!” diye mırıldandı. “Ne kadar umutsuz, ne kadar mutsuzsun!.. Dün senin<a id="GBS.0453.02"/> uğruna, bütün geceyi çırılçıplak, ateşler içinde titreyerek geçirdim. Senin için kendi doğamı değiştirdim, aylarca karanlık ve küçük bir odada oturup Kudüs’ün üzerindeki fırtınayı düşündüm, senin için ağlamaktan gözlerimi yıprattım, tam mutluluğa kavuştuğumuz anda beni kovuyorsun! İyi, gideceğim, gideceğim, ama insafsız bir adam olduğunu bilesin! Senin ruhunu yok etmişler!”</p>
      <p>Usta’nın yüreğine<a id="GBS.0453.03"/> acı bir sevgi doldu. Nedenini bilmeden ağlamaya koyuldu ve yüzünü Margarita’nın saçlarına gömdü. Parmakları Usta’nın şakaklarını hafif hafif okşarken, Margarita da ağladı ve mırıldandı:</p>
      <p>“Evet, beyaz tel, bir sürü beyaz tel... Gözümün önünde başın karla kaplanıyor... Ah, bunca acıya katlanan sevgili, çok sevgili baş! Ya gözlerin, gözlerine bak, gözlerinde bir çöl var... Omuzların, omuzlarının<a id="GBS.0453.04"/> üzerindeki yük... Seni sakatladılar, sakatladılar...”</p>
      <p>Hıçkırıklarla sarsılan Margarita’nın sözleri, anlaşılmaz hale gelmişti.</p>
      <p>Bunun üzerine Usta gözlerini silip Margarita’yı dizlerinden indirdi, kendisi de yerinden kalktı ve kararlı bir sesle, “Artık yeter,” dedi. “Beni utandırdın. Asla yüreksizlik etmeyecek, bir daha bu konuyu açmayacağım, için rahat etsin. İkimiz de, herhalde sana<a id="GBS.0453.05"/> bulaştırmış olduğum akıl hastalığının kurbanıyız, bunu biliyorum... Eh, birlikte katlanırız.”</p>
      <p>Margarita dudaklarını Usta’nın kulağına yaklaştırdı ve mırıldandı: “Hayatın üzerine, o müneccimin oğlunun başı üzerine yemin ediyorum, her şey düzelecek!”</p>
      <p>“Peki, peki, daha iyi, daha iyi,” diye cevap verdi Usta gülerek. Sonra da ekledi: “Tabii, senin ve benim gibi insanlar ellerinde ne varsa<a id="GBS.0454.01"/> kaybeder, dımdızlak kalırlarsa kurtuluşu öteki dünyanın güçlerinde ararlar! İyi ya, biz de kurtuluşumuzu o yanda arayalım.”</p>
      <p>“Hah, işte, işte tıpkı eskisi gibi oldun, gülüyorsun!” dedi Margarita. “Ama bütün bu tumturaklı sözlerin canı cehenneme. Kurtuluş ister öteki dünyadan gelsin, ister başka yerden, ne önemi var? Karnım aç!” Ve Margarita, Usta’yı masaya doğru sürükledi.</p>
      <p>İyiden<a id="GBS.0454.02"/> iyiye rahatlayan Usta, “Merak ediyorum,” dedi, “acaba bütün bu yiyecekler birden yerin altına mı giriverecek, yoksa pencereden mi uçup gidecek?”</p>
      <p>“Uçup gitmeyecek!”</p>
      <p>Aynı anda, pencerede, genizden gelen bir ses, “Dilerim, rahatınız hiç bozulmasın!” dedi.</p>
      <p>Usta irkildi ama tuhaf şeylere çoktan alışmış olan Margarita bağırdı:</p>
      <p>“Azazello bu! Ne tatlı, ne iyi!” Usta’ya doğru<a id="GBS.0454.03"/> mırıldandı: “Gördün mü, gördün mü bizi terk etmiyorlar!” Ve kapıyı açmaya koştu.</p>
      <p>“Hiç olmazsa mantonun önünü kapa!” diye bağırdı Usta.</p>
      <p>Koridora geçmiş bulunan Margarita, “Artık bütün bunlar bana vız geliyor!” diye seslendi.</p>
      <p>Tek gözü ışıl ışıl yanan Azazello eğildi ve Usta’ya iyi akşamlar diledi. Margarita, “Ah, ne kadar sevinçliyim!” diye bağırdı. “Hayatımda hiç olmadığım<a id="GBS.0454.04"/> kadar! Ama karşınıza çırılçıplak çıktığım için beni bağışlayın Azazello!”</p>
      <p>Azazello, hiç merak etmemesini, ömür boyu çırılçıplak, hatta bütün derisi yüzülmüş pek çok kadın gördüğünü söyledi. Sonra, koyu renk bir brokar kumaşa sarılı paketini köşeye bıraktıktan sonra, büyük bir şevkle masa başına geçti.</p>
      <p>Margarita, Azazello’ya bir kadeh konyak sundu, o da zevkle içti. Gözlerini ondan<a id="GBS.0454.05"/> ayırmayan Usta, arada bir masanın altından, sol elinin üstünü çimdikliyordu. Ama bu yaptıkları bir işe yaramadı. Azazello, bir hayal gibi ortadan kaybolup gitmedi, üstelik kaybolmasının da hiçbir gereği yoktu. Tek gözünü örten kara bezin –bu büyücü olmayanların da başına gelen bir olaydı– ve bu olağanüstü denebilecek kılığının –cüppe ya da uzun entariyi andıran bir şey– dışında, ufak tefek ve kızıl<a id="GBS.0455.01"/> saçlı adamın hiç de ürkütücü bir yanı yoktu. Üstelik mert adamlar gibi konyak içmeyi de biliyordu –kadehteki bütün konyağı dikip üzerine bir lokma yiyecek bile almıyordu–. Yine aynı konyak sayesinde, Usta’nın kafası biraz çalışmaya başladı, düşünmeye koyuldu:</p>
      <p>“Hayır, haklı olan Margarita... Tabii ki, şu önümde oturan kişi Şeytan’ın gönderdiği biri. Üstelik ben bile, Şair’e, daha evvelki<a id="GBS.0455.02"/> gece, Patriarşiye Göleti Parkı’nda rastladığı kişinin Şeytan’dan başkası olmadığını kanıtladım. Şimdi aynı düşünce beni ürkütüyor, birtakım hipnotizmacılar ve halüsinasyonlardan söz ederek saçmalamaya başlıyorum... Hipnotizmacıların canı cehenneme!..”</p>
      <p>Azazello’yu daha büyük bir dikkatle incelemeye koyuldu, bakışlarında açığa vuramadığı bir şey, şimdilik söylemek istemediği bir düşünce okudu.<a id="GBS.0455.03"/> “Basit bir ziyaret için gelmedi, yerine getirmesi gereken bir görevi var,” diye düşündü Usta.</p>
      <p>Gözlemci yanı onu aldatmamıştı. Üçüncü konyak kadehini de devirdikten sonra –içki, onda en ufak bir etki yapmıyordu– Azazello şu sözlerle konuya girdi:</p>
      <p>“Şeytan çarpsın, rahat bir bodrum katı işte! Yalnız, bir sorun var. Bu sevimli bodrum katında ne yapmalı?”</p>
      <p>“Ben de, kendi kendime,<a id="GBS.0455.04"/> aynı şeyi soruyordum,” dedi Usta gülerek.</p>
      <p>“Beni neden üzüyorsunuz Azazello?” dedi Margarita. “İnsan burada ne isterse yapar!”</p>
      <p>“Ne demek! Ne demek!” diye bağırdı Azazello. “Sizi üzmek, bir an bile aklımdan geçmemişti. Ben de aynı şeyi düşündüm: Burada insan, canının çektiğini yapar! Ha, evet! Az kaldı unutuyordum... Efendimiz size selamlarını yolladı, ayrıca, sizi küçük bir gezintiye<a id="GBS.0455.05"/> davet ettiğini söylememi emretti. Canınız çekerse tabii. Ne dersiniz?”</p>
      <p>Margarita, masanın altından Usta’nın bacağına dokundu.</p>
      <p>Azazello’nun yüzünü dikkatle inceleyen Usta, hemen, “Memnun oluruz!” dedi.</p>
      <p>“Öyleyse, Margarita Nikolayevna’nın da reddetmeyeceğini umarız,” dedi Azazello.</p>
      <p>Bacağını yeniden Usta’nınkine değdiren Margarita, “Tabii reddetmem!” diye karşılık verdi.</p><div style="display:none;"><a id="GBS.0456.01"/></div>
      <p>“Mükemmel!” diye bağırdı Azazello. “Her şeyi böyle severim! Bir-iki, hop tamam! Geçen sefer, Aleksandr Bahçesi’nde olduğu gibi değil!”</p>
      <p>“Ah, bana hatırlatmayın Azazello! O zamanlar çok aptaldım. Hem bana fazla kızmamalısınız: İnsan, her gün cinlere, perilere rastlamaz!”</p>
      <p>“İnanıyorum size! Oysa, her gün cinlerle perilere rastlansa ne güzel olurdu!”</p>
      <p>İyice heyecanlanmış olan<a id="GBS.0456.02"/> Margarita, “Hızı ben de severim!” dedi. “Hızı ve çıplak olmayı... Mavzerle ateş etmek gibi, güm! Ne kadar iyi bir nişancı!” diye bağırdı Usta’ya dönerek. “Yastığın altına bir maça yedilisi koy, neresinden istersen vuruyor!..”</p>
      <p>Margarita sarhoş olmaya başlamıştı, o yüzden gözleri parlıyordu.</p>
      <p>“Yine unutuyordum!” diye bağırdı Azazello elini alnına vurarak. “Anlaşılan iyiden iyiye yoruldum,<a id="GBS.0456.03"/> aklım başımda değil! Evet, Efendimiz size bir armağan yolladı –bunları Usta’ya dönüp söylemişti– bir şişe şarap. Dikkatinizi çekerim, hem de Filistin Valisi’nin içtiği şaraptan, Falerno şarabı.”</p>
      <p>Böylesine ender rastlanan bir şey, Usta ile Margarita’nın büyük ilgisini uyandıracaktı tabii. Azazello, cenaze törenlerinde kullanılan türden koyu renk brokar örtünün altından baştan aşağı küfle<a id="GBS.0456.04"/> kaplı bir şişe çıkardı. Şarabı kokladılar, kadehlere doldurdular, az sonra patlak verecek fırtınanın kararttığı pencereden sızan ışıkta rengine baktılar. Ve her şeyin kan rengine büründüğünü gördüler.</p>
      <p>Bardağını kaldıran Margarita, “Woland’ın sağlığına!” dedi.</p>
      <p>Üçü de bardaklarını dudaklarına götürüp koca birer yudum aldılar. O an, fırtınayı haber veren solgun ışığın gözlerinin önünden<a id="GBS.0456.05"/> uzaklaşmasıyla birlikte soluğu kesilen Usta, sonunun geldiğini hissetti. Margarita’nın yüzüne yayılan ölümcül solgunluğu da fark etti. Kollarını ona uzatmaya çalıştı, başaramadı, Margarita’nın başının masaya devrildiğini gördü, ardından genç kadın yere kaydı.</p>
      <p>“Zehirleyici, katil!” diye bağırabildi Usta.</p>
      <p>Azazello’ya saplamak için, masanın üzerinde duran bıçaklardan birini kapmaya<a id="GBS.0457.01"/> çalıştı ama canı iyice gitmiş olan eli, örtünün üzerinde kaydı. Usta’yı çevreleyen her şey karardı, sonra kayboldu. Usta sırtüstü devrildi, düşerken de başını çalışma masasının sivri kenarına çarpıp yardı.</p>
      <p>Zehirlenen Usta ile Margarita’nın kıpırtıları kesilince, Azazello harekete geçti. Önce pencereden dışarı fırladı, az sonra Margarita’nın oturduğu malikânedeydi. Her zamanki titizliği<a id="GBS.0457.02"/> ve dakikliğiyle, bütün işlerin gerektiği gibi yapılıp yapılmadığını denetlemek istiyordu. Her şeyin yolunda gittiğini gördü. Kocasının dönüşünü beklediği anlaşılan, somurtkan bir kadının yatak odasından çıktığını, birden ölümcül bir sarılığa bürünüp elini yüreğine götürerek hafif bir sesle bağırdığını gördü:</p>
      <p>“Nataşa... Kimse yok mu?.. İmdat!”</p>
      <p>Sonra kadın, çalışma odasına varamadan,<a id="GBS.0457.03"/> salonun parkelerinin üzerine yuvarlandı.</p>
      <p>“Her şey yolunda,” dedi Azazello.</p>
      <p>Göz açıp kapayıncaya kadar, yerde yatan sevgililerin yanına dönmüştü bile. Margarita, halının üzerine yüzükoyun uzanmıştı. Azazello, demir gibi eliyle, oyuncak bir bebek gibi, Margarita’yı ters çevirdi ve kendisine dönmüş olan yüzü inceledi. O baktıkça değişiyordu. Fırtınanın gitgide yoğunlaşan karanlığında<a id="GBS.0457.04"/> bile, bir süredir çizgilere yerleşmiş olan büyücü ifadesinin, hafif şehla bakan gözlerle coşkulu ve acımasız görünüşün değiştiği fark edilebilirdi. Ölünün yüz çizgileri aydınlandı, sonunda tatlılaştı, o yırtıcı hayvan sırıtışının yerini donuk bir kadınsı acı aldı. Azazello bembeyaz dişleri araladı, zehir olarak kullandığı aynı şaraptan ağzına birkaç damla döktü. Margarita içini çekti, sonra Azazello’nun<a id="GBS.0457.05"/> yardımını istemeden doğrulup oturdu, hafif bir sesle sordu:</p>
      <p>“Neden, Azazello, neden? Bana ne yaptınız?”</p>
      <p>Yerde yatan Usta’yı gördü, ürperdi ve mırıldandı:</p>
      <p>“Hiç aklıma gelmezdi... Siz, bir katil ha?”</p>
      <p>“Yok canım,” diye cevap verdi Azazello. “Neredeyse ayılacak. Hem niçin bu kadar sinirlisiniz?”</p>
      <p>Kızıl saçlı iblisin sesi öylesine inandırıcıydı ki, Margarita ona hemen<a id="GBS.0458.01"/> kandı. Ayağa kalktığında dirilmiş, gücü kuvveti iyice yerine gelmişti. Usta’ya şarap veren Azazello’ya yardım etti. Usta gözlerini açtı ama bakışı karanlıktı; nefretle en son sözlerini tekrarladı:</p>
      <p>“Zehirleyici, katil...”</p>
      <p>“Ah! İyiliğe böyle karşılık veriyorlar: küfürle,” dedi Azazello. “Kör müsünüz yoksa? Körseniz bir an önce tekrar görebilmek için acele edin!”</p>
      <p>Usta yerinden<a id="GBS.0458.02"/> kalktı, canlanıp aydınlanmış olan bakışlarını çevresinde gezdirdi, sordu:</p>
      <p>“Bu yeniliğin anlamı ne?”</p>
      <p>“Bunun anlamı, yola çıkmanın tam sırası olduğudur. Fırtına gümbürdemeye başladı bile, duymuyor musunuz? Hava gitgide kararmakta. Atlar, toynaklarıyla yeri eşeliyorlar, küçük bahçe ürperiyor. Hadi, bodrumunuzla vedalaşın, çabuk olun!”</p>
      <p>Yeniden çevresine bakınan Usta, “Ha! Anlıyorum...”<a id="GBS.0458.03"/> dedi. “Bizi öldürdünüz, biz artık ölüyüz. Ne büyük bir ustalık! Ne yerinde bir davranış! Şimdi anlıyorum her şeyi.”</p>
      <p>“Hey, insaf edin!” diye bağırdı Azazello. “Siz nasıl böyle konuşursunuz? Sevgiliniz size Usta diyor, düşünme yeteneğiniz var, nasıl ölü olabilirsiniz? Kendinizi canlı saymanız için, ille gecelik entarisi ve hastanenin içdonuyla bu bodrum katında oturmanız şart mı? Gülünç bir<a id="GBS.0458.04"/> şey bu!”</p>
      <p>“Her şeyi, bütün söylediklerinizi anladım!” diye bağırdı Usta. “Daha fazla konuşmayın. Yerden göğe kadar haklısınız!”</p>
      <p>“Ey büyük Woland! Büyük Woland!” diye tekrarladı Margarita. Usta’nın sözlerini yansılarcasına. “Hayal gücü benimkinden ne kadar üstün! Ama romanın, romanın!” diye bağırdı Usta’ya, “Nereye uçarsak uçalım, romanını da yanına al.”</p>
      <p>“Gereksiz,” dedi Usta,<a id="GBS.0458.05"/> “romanım ezberimde.” Sevgilisine sarılıp şakağından akan kanı silen Margarita, “Tek kelimesini, bir tek kelimesini bile unutmayacaksın değil mi?” diye sordu.</p>
      <p>“Merak etme, bundan böyle hiçbir şeyi ve hiçbir zaman unutmayacağım.”</p>
      <p>“Öyleyse, ateş!” diye bağırdı Azazello. “Her şeyi başlatan ve sona erdiren ateş!”</p>
      <p>“Ateş!” diye haykırdı Margarita ortalığı çınlatan bir sesle.</p>
  <div style="display:none;"><a id="GBS.0459.01"/></div>    <p>Pencere birden açıldı, rüzgâr perdeyi havalandırdı. Gökyüzünde kısa bir gök gürültüsü neşeyle ilerledi. Azazello, pençeyi andıran elini sobaya sokup dumanı tüten bir kor çıkardı ve masa örtüsünü ateşe verdi. Sedirin üzerindeki bir yığın eski gazeteyi, ardından romanın kopyalarından birini ve penceredeki perdeyi tutuşturdu.</p>
      <p>Şimdiden, az sonra başlayacak yolculuğun sarhoşluğuna kapılmış<a id="GBS.0459.02"/> olan Usta, bir rafın üzerindeki kitabı masaya attı, sayfalarını alevler içindeki masa örtüsüne bastırdı, kitap da neşeyle tutuştu.</p>
      <p>“Yan, yan, geçmiş hayat!”</p>
      <p>“Yanın, eskinin acıları!” diye bağırdı Margarita.</p>
      <p>Oda kızıl alevler içinde dalgalanmaya başlamıştı bile. Üçü birden, bir duman bulutu içinde kapıdan fırladılar, merdiveni tırmanıp avluya çıktılar. Gördükleri ilk insan,<a id="GBS.0459.03"/> yerde oturan müteahhitin aşçısı oldu. Çevresine patatesler ve birkaç bağ soğan yayılmıştı. Aşçı kadının içinde bulunduğu durumu anlayabilmek güç değildi. Arabalığın yakınında, üç kara at soluyor, tepiniyor, sabırsız toynaklarıyla havaya toprak parçaları sıçratıyorlardı. Eyere ilk atlayan Margarita oldu, Azazello, sonra da Usta onu izlediler. Aşçı kadın, iç paralayıcı bir iniltiyle, istavroz çıkarmak<a id="GBS.0459.04"/> üzere elini kaldırdı. Ama Azazello, ürkütücü bir sesle ona bağırdı: “Keserim elini ha!”</p>
      <p>Sonra ıslık çaldı, atlar da ıhlamur dallarını kırarak fırlayıp alçak ve siyah bulutlara daldılar.</p>
      <p>Tam o sırada, bodrum katın penceresinden yoğun bir duman fışkırdı ve avludan aşçı kadının zayıf, acılı çığlığı yükseldi:</p>
      <p>“Yangın var!”</p>
      <p>Atlar, Moskova evlerinin üzerinden geçmeye başlamıştı<a id="GBS.0459.05"/> bile. Usta, önünde giden Azazello’ya, “Şehirle vedalaşmak isterdim!..” diye bağırdı.</p>
      <p>Cümlesinin geri kalanı, bir gök gürültüsüne karışıp kayboldu. Azazello başını sallayarak kabul ettiğini belirtti ve atını dörtnala kaldırdı. Ağır bulutlar atlılara doğru koşturuyor, ama henüz yağmura dönüşmüyordu.</p>
      <p>Yolcular, az sonra bir caddenin üzerinden geçtiler, o sırada yağmurdan korunmak için<a id="GBS.0460.01"/> koşarak sığınacak yer arayan küçücük karaltılar gördüler. İlk damlalar düşüyordu. Sonra bir duman bulutunun üstünden –Griboyedov Evi’nden kalan buydu– geçtiler. Karanlığa boğulan şehrin üzerinde uçtular. Tepelerinde şimşekler çakıyordu. Sonra, damların yerini bir yeşillik okyanusu aldı. Derken yağmur, atlıları, suda yüzen üç koca kabarcığa dönüştürerek bütün hızıyla boşandı.</p>
      <p>Havada uçma<a id="GBS.0460.02"/> hissi Margarita’ya yabancı değildi, ama buna alışkın olmayan Usta hedefe, hayatta başka kimsesi olmadığından vedalaşmak istediği biricik insana ne kadar çabuk vardıklarını görünce şaştı kaldı. Yağmurun kurşuniliği içinde, uzun uzun inceleme fırsatını bulduğu ırmak ve karşısındaki kıyıda kalan ormanıyla Stravinski’nin kliniğini hemen tanıdı. Üçü de, kliniğin yakınına, bir koruluğun dibindeki açıklığa<a id="GBS.0460.03"/> indiler.</p>
      <p>Şimşeklerin ışığıyla aydınlanıp ardından karanlığa gömülen Azazello, ellerini ağzına götürüp, “Sizi burada bekliyorum!” diye bağırdı. “Vedalaşın ama elinizi çabuk tutun!”</p>
      <p>Usta ile Margarita eyerden aşağı atladılar ve birer sudan hayalet gibi bahçeyi geçtiler. Az sonra, Usta, alışkın ellerle 117 numaranın balkonunun telli kapısını açıyordu. Margarita da peşindeydi, birlikte<a id="GBS.0460.04"/> İvanuşka’nın odasına girdiler. Fırtınanın çatırtısı ve gümbürtüsü arasında, onları ne gören olmuştu ne de duyan. Usta yatağın yanında durdu.</p>
      <p>İvanuşka uzanmış, rahata erdiği bu evde fırtınayı ilk izlediği günkü gibi, hareketsiz yatıyordu. Ama o zamanki gibi ağlamıyordu artık. Balkondan yanına inen karaltıyı tanıyınca doğruldu, kollarını uzattı, sevinçle, “Demek sizsiniz!” dedi. “Bilseniz,<a id="GBS.0460.05"/> sizi ne kadar bekledim! Sonunda geldiniz, sevgili komşum!”</p>
      <p>Usta cevap verdi:</p>
      <p>“Ben buradayım ama ne yazık ki artık komşunuz olamayacağım. Sonsuza dek dönmemek üzere uçuyorum, vedalaşmak için uğradım size.”</p>
      <p>“Biliyordum, aklıma gelmişti,” dedi İvan hafifçe. Ardından sordu: “Ona rastladınız mı?”</p>
      <p>“Evet,” diye karşılık verdi Usta. “Son zamanlarda konuştuğum tek insan olduğunuzdan,<a id="GBS.0461.01"/> sizinle vedalaşmak istedim.”</p>
      <p>İvan’ın yüzü aydınlandı.</p>
      <p>“Bana uğramakla ne iyi ettiniz!” dedi. “Ben de sözümü tutacağım, bir daha şiircikler yazmayacağım. Beni ilgilendiren artık başka şey –İvanuşka gülümsedi, akıldan yoksun bakışları Usta’dan uzaklara yöneldi– başka şey yazmak istiyorum. Biliyor musunuz, burada yatarken pek çok şeyi anladım.”</p>
      <p>Bu sözlerle duygulanan Usta, yatağın<a id="GBS.0461.02"/> kenarına oturdu:</p>
      <p>“Ah, bu çok iyi, çok iyi! Onun hikâyesinin devamını yazarsınız.”</p>
      <p>İvan’ın gözleri parlayıverdi: “Ama siz, siz yazmayacak mısınız bunu?” Başını eğdi, sonra düşünceli düşünceli ekledi: “Doğru... Benim de sorduğuma bakın...”</p>
      <p>Ve İvanuşka, ürkek bakışlarını yere çevirdi.</p>
      <p>“Hayır,” dedi Usta. Sesi İvan’a boğuklaşmış, sanki yabancılaşmış geldi. “Artık onun hakkında<a id="GBS.0461.03"/> tek kelime yazmayacağım. Başka uğraşılarım olacak.”</p>
      <p>Bir ıslık sesi, fırtınanın gümbürtüsünü delip geçti.</p>
      <p>“Duyuyor musunuz?” diye sordu Usta.</p>
      <p>“Fırtınanın gürültüsü...”</p>
      <p>“Hayır, beni çağırıyorlar, tam sırasıdır gitmenin,” dedi Usta yerinden kalkarak.</p>
      <p>“Durun! Bir şey daha var. Onu bulabildiniz mi peki, o size sadık kaldı mı?”</p>
      <p>“İşte, burada,” dedi Usta duvarı<a id="GBS.0461.04"/> işaret ederek.</p>
      <p>Margarita’nın karaltısı beyaz duvardan kopup yatağa yaklaştı. Uzanmış yatan delikanlıya bakarken, büyük bir hüzün doldu gözlerine.</p>
      <p>“Zavallı, zavallı...” diye fısıldadı alçak sesle, sonra yatağa eğildi.</p>
      <p>İvan, kıskançlık barındırmayan, fakat hüzünlü ve dupduru bir sevgiyle, “Ne kadar güzel,” dedi. “Görüyor musunuz, sizin durumunuz nasıl da düzeldi. Benim işim<a id="GBS.0461.05"/> böyle yolunda gitmeyecek.” Bir an düşündü, sonra dalgın dalgın devam etti: “Belki benimki de toparlanır, neden olmasın!”</p>
      <p>İyice yakınına eğilen Margarita, “Evet, evet,” diye fısıldadı. “Sizi alnınızdan öpeceğim, her şey dilediğiniz gibi olacak. Bana inanabilirsiniz, gördüm, biliyorum.”</p>
      <p>Delikanlı kolunu Margarita’nın boynuna doladı, Margarita da onu öptü.</p>
      <p>Usta, zor duyulan bir<a id="GBS.0462.01"/> sesle, “Elveda öğrencim!” dedi ve boşlukta silinmeye başladı. Sonra, Margarita’yla birlikte kayboldu. Balkonun telli kapısı kapandı.</p>
      <p>İvanuşka ne yapacağını, ne düşüneceğini bilemez olmuştu. Yatağının içine oturup kuşkuyla çevresine baktı, inledi, kendi kendine konuştu, yataktan kalktı. Öfkesi iki kat artan fırtına, ruhunu korkuyla dolduruyordu. Onu ürküten şeylerden biri de, buradaki, devamlı<a id="GBS.0462.02"/> sessizliğe alışkın kulaklarının, kapının ardından açıkça duyulan kaçamak ve kuşkulu ayak sesleriyle, boğuk insan gürültüleriyle dolmasıydı. Sinirli bir titremeyle seslendi:</p>
      <p>“Praskovya Fyodorovna!”</p>
      <p>Ama daha sesi kesilmeden, Praskovya Fyodorovna içeri girmiş, şaşkınlık ve merak dolu gözlerini ona dikmişti bile.</p>
      <p>“Ne oluyor? Ne var?” diye sordu. “Fırtına mı sizi üzüyor? Hadi canım,<a id="GBS.0462.03"/> bir şey yok, bir şey yok... Hemen size bakacağız... Doktoru çağırıyorum...” İvan karşısındaki kadına değil de, gitgide artan bir telaşla duvara bakarak, “Hayır Praskovya Fyodorovna, doktoru çağırmanız gereksiz,” dedi. “Hiçbir şeyim yok, kendi başımın çaresine bakıyorum, korkmayın. Ama söyler misiniz,” diye devam etti dostça bir sesle, “yanda, 118 numaralı odada demin ne oldu?”</p>
      <p>Praskovya<a id="GBS.0462.04"/> Fyodorovna bakışlarını kaçırarak, “118’de mi,” dedi, “hiçbir şey. Hiç, hiçbir şey olmadı.”</p>
      <p>Ama sesinden sahtelik akıyordu, İvan bunu hemen fark etti.</p>
      <p>“Hey, Praskovya Fyodorovna! Her zaman gerçeği söyleyen siz, öfkelenmemden mi korkuyorsunuz? Hayır, Praskovya Fyodorovna, bu olmayacak. Açık konuşsanız daha iyi olur, çünkü duvarın ardından her şeyi hissediyorum.”</p>
      <p>İçtenlik ve<a id="GBS.0462.05"/> iyiliğine daha fazla kulak tıkayamayan Praskovya Fyodorovna, “Komşunuz az önce öldü,” dedi.</p>
      <p>Çakan şimşeğin ışığıyla sarılmış olarak, korkuyla baktı İvan’a. Ama herhangi korkunç bir olay meydana gelmedi. İvanuşka, çok ciddi bir edayla parmağını havaya kaldırıp, “Biliyordum!” dedi. “Praskovya Fyodorovna, kentte başka birinin daha öldüğünü size kesinlikle söyleyebilirim. Kim olduğunu da biliyorum<a id="GBS.0463.01"/> –İvan’ın yüzünde esrarlı bir gülümseme belirdi–. Bir kadın.”</p>
    </section>
  <div style="display:none;"><a id="GBS.0463.02"/></div></body>
</html>