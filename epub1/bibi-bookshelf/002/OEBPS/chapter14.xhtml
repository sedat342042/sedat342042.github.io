<?xml version="1.0" encoding="UTF-8" standalone="no"?><html xmlns="http://www.w3.org/1999/xhtml">
	<head>
		<title>Usta ile Margarita</title>
		<link href="main.css" rel="stylesheet" type="text/css"/>
<meta name="Adept.resource" value="urn:uuid:9a306e4f-5f83-29ee-fd04-e3fd7b236a56"/>
	</head>
	<body xmlns:epub="http://www.idpf.org/2007/ops" class="chapter" epub:type="chapter"><div style="display:none;"><a id="GBS.0207.01"/></div>
    <section>
      <header>
        <h1 class="ch">14</h1>
        <h2>Horoza övgü</h2>
      </header>
      <p>Rimski, sinirleri iyice boşaldığından, zaptın sonunu beklemeden koşup çalışma odasına kapandı. İçine kan oturmuş, şişmiş gözlerle, çalışma masasına yaydığı sihirli on rubleliklere bakıyordu. Baktıkça da aklını kaybetmek üzere olduğunu anlıyordu. Dışarıdaki uğultu sürekli yükselmekteydi: Tiyatrodan akın akın çıkan halkın gürültüsüydü bu. Kulağı<a id="GBS.0207.02"/> iyice keskinleşen Rimski, birden bir polis düdüğünün tiz sesini açık seçik duydu. Bu ses genellikle hoş bir olayın habercisi sayılmaz. Ama düdük tekrarlanıp daha uzun ve emredici tondaki bir başkası ona eklenince, sonunda bütün bu patırtıya rahatça tanınan kahkahalar, ayrıca bir çeşit uluma katılınca Muhasebe Müdürü sokakta bir şeyler döndüğünü anladı. Bir rezalet, iğrenç bir rezaletti bu. Bu<a id="GBS.0207.03"/> konu hakkında düşünmek bile istememesine rağmen, olup bitenlerin, büyücü ve yardakçıları tarafından yapılan kara büyü gösterisiyle yakından ilgili olduğunu anladı.</p>
      <p>Açıkgöz Muhasebe Müdürü hiç de yanılmamıştı. Sadovaya Caddesi’ne bakan pencereden dışarı bir göz atmasıyla yüzünün buruşması bir oldu. Soluk aldı, soluk almaktan çok ıslık çaldı.</p>
      <p>“Bunu bekliyordum!”</p>
      <p>Güçlü sokak<a id="GBS.0207.04"/> lambalarının çiğ ışığında, kaldırımda, üzerinde bir gömlek ve bir eflatun donla gezinen kadını gördü. Daha doğrusu başında şapka, elinde de bir şemsiye vardı. Kadının çevresinde beklemekle oradan kaçmak arasında duraklayan kalabalık büyük bir kargaşa içinde dalgalanıyor, bir yandan da Muhasebe Müdürü’nün sırtını buz gibi ürperten kahkahalar atıyordu. Kadının yanında, bir adam, hafif yazlık pardösüsünü<a id="GBS.0207.05"/> aceleyle çıkarmaya uğraşarak debeleniyor, pardösünün koluna takılan elini bir türlü kurtaramıyordu.</p>
      <p>Başka bir yerden, tiyatronun sol kapısından çığlıklar, kükremeyi andıran kahkahalar geldi. Grigoriy Daniloviç, pembe iç çamaşırıyla gezinen ikinci bir kadın gördü. Tiyatronun girişine gizlenmek isteyen kadın kendini yoldan kaldırıma attı. Ama akın akın tiyatrodan çıkan halk yolunu kesiyordu.<a id="GBS.0208.01"/> İğrenç Fagot’un dalavereli alışverişleriyle kendi hafifliği ve ölçüsüzlüğüyle süse düşkünlüğünün kurbanı olan kadının yerin dibine geçmekten başka isteği yoktu artık. Havayı düdük sesleriyle yırtan bir polis, peşinde, kişnemeyi andıran bir kahkaha tufanı koyuveren kasketli ve neşeli bir sürü gençle zavallı kadına doğru ilerliyordu.</p>
      <p>Yarı çıplak ilk kadının yanında bitiveren posbıyıklı yiğit<a id="GBS.0208.02"/> bir arabacı, güçsüz zayıf beygirini durdurdu, bıyıklı yüzü açıkgöz bir gülüşle aydınlandı.</p>
      <p>Rimski, alnına bir tokat attı, tükürdü ve pencereden hemen çekildi. Sokaktan gelen gürültüyü dinleyerek masasının başında bir süre oturdu. Çeşitli noktalardan gelen düdük sesleri arttı, sonra zayıfladı, derken kesildi. Rezalet, Rimski’nin beklemediği bir el çabukluğuyla bastırıldı.</p>
      <p>Harekete<a id="GBS.0208.03"/> geçmenin, sorumluluğun acı şerbetini sonuna kadar içmenin sırası gelmişti. Gösterinin üçüncü bölümü sırasında telefonlar onarılmıştı. Telefon etmesi, ilgililere olup bitenleri anlatması, yardım istemesi, ne yoldan olursa olsun işin içinden sıyrılması, kendini kurtarmak için her şeyi Lihodeyev’in üstüne atması gerekiyordu. Şeytanın canı cehenneme!</p>
      <p>Bahtsız Muhasebe Müdürü iki kere elini telefona<a id="GBS.0208.04"/> attı, ikisinde de geri çekti. Odadaki mezar sessizliğini, birden Muhasebe Müdürü’nün suratında patlayan, onu olduğu yerde sıçratan telefon sesi yırttı. Telefonu açarken, “Sinirlerim iyice bozulmuş!” diye söylendi. Ahizeyi kulağına götürür götürmez hemen uzaklaştırdı, yüzü kâğıttan da beyaz olmuştu. Etkileyici, baştan çıkarıcı, sapık bir kadın sesi telefonda fısıldıyordu:</p>
      <p>“Kimseye telefon<a id="GBS.0208.05"/> etme Rimski. Yoksa kötü olur...” Hemen ardından ahizeye bir ölüm sessizliği çöktü. Muhasebe Müdürü’nün sırtı karıncalandı; telefonu kapadı. Elinde olmadan ardındaki pencereye baktı. Bir karaağacın cılız ve yeni yeşeren dalları arasında, saydam bulutun içinde yüzen ayı gördü. Korkunun aya baktıkça anlaşılmaz bir biçimde içini kapladığını, gitgide büyüdüğünü hissetti.</p>
      <p>Sonunda, büyük bir güç<a id="GBS.0209.01"/> harcayarak, bakışlarını ay ışığıyla parıldayan pencereden ayırdı, ayağa kalktı. Telefon etmek artık söz konusu değildi, olamazdı da. Muhasebe Müdürü artık bir tek şey düşünüyordu: tiyatrodan en kısa zamanda nasıl çıkacağını!</p>
      <p>Kulak kabarttı: Koca binada büyük bir sessizlik vardı. Rimski, bulunduğu katta uzun süredir yalnız olduğunu anladı; içine çocuksu, dayanılmaz bir korku çöreklendi.<a id="GBS.0209.02"/> Issız koridorlardan tek başına geçeceği, bomboş merdivenlerden tek başına ineceği düşüncesi, elinde olmadan onu ürpertti. Hokkabazlık numarasının ürünü on rubleleri çalışma masasının üstünden elleri titreyerek toplayıp çantasına doldurdu; kendi kendini yüreklendirmek için öksürdü. Ama zayıf, boğuk bir ses çıkarabildi ağzından.</p>
      <p>O anda, çürük kokan nemli bir havanın kapının altından süzülüp<a id="GBS.0209.03"/> odaya yayıldığını hissetti, Muhasebe Müdürü’nün sırtı karıncalandı. Aynı dakikada, bir yerlerde bir duvar saati gecenin on ikisini çalmaya başladı. Muhasebe Müdürü titredi. Kilitte dönen anahtarın hafif sesini duyunca ise, yüreği tamamen duracak gibi oldu. Nemli, buz gibi elleriyle evrak çantasına yapışan Muhasebe Müdürü, kilidin hafif şıkırtısı hemen kesilmezse haykırmaya başlayacağını hissetti.</p><div style="display:none;"><a id="GBS.0209.04"/></div>
      <p>Sonunda kapı gizemli ziyaretçinin çabalarına boyun eğdi, kanat menteşelerinde döndü ve Rimski, Varenuha’nın sessizce odasına girdiğini gördü. Rimski’nin dizinin bağları çözüldü, arkasında bulunan koltuğa bıraktı kendini. Bütün gücüyle havayı içine çekti, yüzünde bir gülümseme belirdi, güç duyulan sesiyle, “Aman Tanrım, korkuttun beni!” dedi.</p>
      <p>Ansızın birinin zuhur etmesi kimi korkutmazdı<a id="GBS.0209.05"/> ki? Öte yandan Varenuha, Rimski için büyük bir sevinç kaynağı oldu: İyiden iyiye karışan olaylar yumağında bir ipucu görünüyordu hiç olmazsa. Bu ipucuna yapışan Rimski, boğuk bir sesle, “Hadi!” dedi. “Konuş, çabuk konuş! Nedir bu olup bitenler!”</p>
      <p>İçeri giren, kapıyı kaparken kısık sesiyle, “Kusura bakma,” dedi. “Gittiğini sanıyordum.”</p>
      <p>Varenuha, kasketini bile çıkarmadan, gidip çalışma<a id="GBS.0210.01"/> masasının öte yanındaki koltuğa oturdu.</p>
      <p>Varenuha’nın yanıtında hafif bir tuhaflık olduğunu söylemek gerek; ve bu tuhaflık son derece belirsiz olmasına karşın, o an hassaslıkta yeryüzünün en iyi sismograflarıyla boy ölçüşecek durumdaki Muhasebe Müdürü’nün merakını uyandırdı. Ne demekti bu? Orada bulunmadığını tahmin ediyorsa Varenuha, Muhasebe Müdürü’nün odasına neden girmişti? Bir kere<a id="GBS.0210.02"/> kendi çalışma odası vardı. Sonra içeri girmek için tiyatro kapılarının hangisini kullanırsa kullansın, gece bekçilerinden hiç olmazsa biriyle karşılaşması gerekiyordu. Hepsi de Grigoriy Daniloviç Rimski’nin bir süre daha odasında olacağından haberliydiler. Muhasebe Müdürü bu tuhaf durum üzerinde durmadı: Sırası değildi şimdi.</p>
      <p>“Neden telefon etmedin? Yalta konusundaki bu maskaralık nedir?”</p><div style="display:none;"><a id="GBS.0210.03"/></div>
      <p>Ağzında rahatsızlık veren çürük bir diş varmış gibi dudaklarını şaklatan yönetici, “Dediğim çıktı,” diye söylendi. “Onu Puşkino’da bir koltuk meyhanesinde buldular.”</p>
      <p>“Ne? Puşkino’da mı? Orası Moskova’nın burnunun dibi! Yalta’dan gelen telgraflar ne oluyor?”</p>
      <p>“Ne Yalta’sı? Yalta malta yok! Puşkino’nun telgrafçısını sarhoş etmiş, birlikte türlü aptalca şaka düşünmüşler. Bunların<a id="GBS.0210.04"/> arasında ‘Yalta’dan gelmiş gösterilen telgraflar da var.”</p>
      <p>“Haaaa! Ha, ha, ha! Tamam. İyi, iyi,” dedi Rimski; daha doğrusu homurdandı.</p>
      <p>Aynı anda gözlerinde küçük sarı bir ışık yanmıştı; çünkü hayal gücü, en hoşlardan bir görüntü çıkarmıştı karşısına: Styopa Lihodeyev rezil olup görevinden alınıyordu. Kurtuluş! Muhasebe Müdürü, Lihodeyev denen bu ayaklı felaketten sonunda kurtulacaktı.<a id="GBS.0210.05"/> Styopa Bogdanoviç görevinden alınınca, kim bilir...</p>
      <p>Kâğıt tutacağını masaya vurup bağırdı:</p>
      <p>“Başka! Ayrıntıları anlat!”</p>
      <p>Varenuha, ayrıntıları anlatmaya başladı. Muhasebe Müdürü’nün yolladığı yere gider gitmez birileri onu karşılamış ve büyük dikkatle dinlemişlerdi. Tabii kimse, Styopa Lihodeyev’in Yalta’da bulunabileceğine bir an olsun inanmamıştı. Herkes Varenuha’nın görüşünü<a id="GBS.0211.01"/> benimsemiş ve Lihodeyev’in Puşkino’daki Yalta’da olduğunu tabii ki kabul etmişti.</p>
      <p>Muhasebe Müdürü büyük bir heyecanla Varenuha’nın sözünü kesti:</p>
      <p>“İyi ama şimdi nerede?”</p>
      <p>Yönetici kıs kıs gülerek, “Nerede olabilir?” dedi. “Tabii karakolda, özel hücrede ayılmaya çalışıyor.”</p>
      <p>“Mükemmel! Bu iyi işte!”</p>
      <p>Varenuha hikâyesine devam etti. Lihodeyev’in marifeti olan ahlaksızlıklar,<a id="GBS.0211.02"/> rezilce kötülükler dizisi gitgide daha büyük bir açıklıkla Muhasebe Müdürü’nün gözü önüne seriliyor, bu zincirin her halkası bir öncekinden beter çıkıyordu. Örneğin, Styopa, Puşkino posta binasının önündeki çimenlikte zilzurna sarhoş, yapacak başka işi olmadığı anlaşılan bir laternacının müziğiyle telgrafçıya sarılıp dans etmişti! Ya da korkudan çığlıklar atan kadınları kovalamış, yine<a id="GBS.0211.03"/> “Yalta”da garsonlarla kavga etmeye kalkmış, yerlere avuç avuç sarmısak atmıştı! Bir vuruşta sekiz şişe beyaz Ai-Danil şarabını kırmış, şoför direksiyonu kendisine vermediği için bir taksinin saatini parçalamıştı. Rezilliklerine son vermeye kalkan vatandaşları tutuklattırmakla korkutmuştu! Kısacası, kapkara bir rezalet yumağı! Styopa, Moskova tiyatro çevrelerinde çok iyi tanınır, herkes onun “sağlam<a id="GBS.0211.04"/> ayakkabı” olmadığını bilirdi. Ama bu kez yöneticinin anlattıkları, yapan Styopa bile olsa, fazlaydı. Hem de çok fazla.</p>
      <p>Masanın ardından Rimski, keskin bakışlarla yöneticiyi süzüyor, konuşma ilerledikçe kaşları çatılıyordu. Yöneticinin hikâyesini süsleyen korkunç ayrıntılardaki canlılık ve çarpıcılık, Muhasebe Müdürü’nde kuşkular uyandırmaya başlamıştı. Styopa’nın Moskova’dan kendisini almaya<a id="GBS.0211.05"/> gelenlere direnerek çizmeyi aştığını söyleyince, gece yarısı hiç beklenmedik sırada ortaya çıkan yöneticinin bütün anlattıklarının, başından sonuna yalan olduğuna inandı. Her şey yalandı!</p>
      <p>Ne Varenuha Puşkino’ya gitmişti ne de Styopa. Ne sarhoş telgrafçı vardı ne “Yalta”da kırılan şişeler ve bardaklar... Styopa’yı iple bağlamamışlardı. Bütün bunların hiçbiri olmamıştı.</p>
      <p>Rimski, yöneticinin<a id="GBS.0212.01"/> kendisine yalan söylediğini anlar anlamaz tepeden tırnağa ürperdi; yeniden kokuşmuş, pis bir rutubetin yere yayıldığını hissetti. Gözlerini bir an bile Varenuha’dan ayırmadan –garip bir şekilde koltuğuna büzülen Varenuha masa lambasının ışığının mavi gölgesinden çıkmamaya çalışıyor, lambanın cılız ışığından korunmak istercesine bir gazetenin ardına gizleniyordu– tek şey düşünüyordu: Bütün<a id="GBS.0212.02"/> bunların anlamı neydi? Böylesine geç bir vakitte sessiz ve bomboş tiyatroya dönüp büyük bir edepsizlikle neden kendisine yalan söylüyordu? Bir tehlikenin, bilinmeyen ama büyük bir tehlikenin sezgisi Rimski’nin içini kemirmeye başladı. Varenuha’nın gazetesiyle giriştiği yapmacık oyunları da, aşağılık kurnazlıkları da fark etmemiş görünüp saçmalıklarına pek aldırmadan, söylediklerine ara sıra kulak<a id="GBS.0212.03"/> vererek yüzünü incelemeye koyuldu. Puşkino konusundaki uydurma ve iftira dolu serüven romanının gizemli nedenleri dışında, Muhasebe Müdürü’nün anlamaya çalıştığı tek şey vardı: Varenuha’nın görünüş ve tavrındaki garip değişim neydi?</p>
      <p>Varenuha, yüzüne gölge düşürmek için kasketinin siperini istediği kadar yüzüne indirsin, istediği kadar gazetesini evirip çevirsin, yüzünün sağ yanındaki, tam<a id="GBS.0212.04"/> burnunun kenarındaki kocaman morluğu gizleyemiyordu. Üstelik, yöneticinin genellikle kıpkırmızı olan yüzü, anormal bir tebeşir beyazlığındaydı şimdi. Gecenin boğucu sıcağına rağmen, boynu, eski bir çizgili atkıyla iyice sarılıp sarmalanmıştı. Bütün bunlara, yöneticinin yokluğunda edindiği anlaşılan o iğrenç dilini damağında şaklatma huyu, dişlerini emme alışkanlığı, boğuk ve kaba sesindeki büyük<a id="GBS.0212.05"/> değişiklik, gözlerinin dibine çöreklenen ikiyüzlülük ve ödleklik eklenirse hiç kuşkusuz İvan Savelyeviç Varenuha’nın tanınmaz hale geldiği sonucuna varılırdı.</p>
      <p>Muhasebe Müdürü’nü son derece kaygılandıran bir şey daha vardı. Ama neydi bu? Ateşler içindeki kafasını istediği kadar zorlasın, Varenuha’yı istediği kadar dikkatle incelesin, bulamıyordu bir türlü. Tek söyleyebileceği, yöneticinin<a id="GBS.0213.01"/> de, şimdi oturduğu o bildik koltuğunda gerçekdışı göründüğüydü.</p>
      <p>Gazetesinin üstünden bakıp yüzündeki morluğu avcuyla gizleyen Varenuha, “Sonunda hakkından gelip bir arabaya bindirdiler,” dedi.</p>
      <p>O anda Rimski, güya eli kendiliğinden gitmiş gibi masanın üstündeki zile uzandı. O an, yüreği dehşetle buz kesti. Tiz zil sesinin bomboş binada hemen yankılanması gerekiyordu. Oysa çıt çıkmıyor,<a id="GBS.0213.02"/> Rimski’nin eli sessiz, ölü bir düğmeyi zorluyordu. Zilin çaldığı yoktu.</p>
      <p>Muhasebe Müdürü’nün hareketi, irkilen Varenuha’nın gözünden kaçmamıştı. Gözlerinden bir nefret parıltısı geçti ve sordu:</p>
      <p>“Niye çaldın zili?”</p>
      <p>Elini çeken Muhasebe Müdürü, kayıtsız bir havayla, “Hiiiç,” dedi. “Öylesine, alışkanlıktan...”</p>
      <p>Sonra, hafifçe titreyen bir sesle sordu:</p>
      <p>“Yüzünde ne<a id="GBS.0213.03"/> var peki?”</p>
      <p>Gözlerini çeviren Varenuha, “Araba hareket edince kapının tokmağına çarptım da,” dedi.</p>
      <p>Muhasebe Müdürü içinden, “Yalan!” diye haykırdı. Sonra birden gözleri büyüyerek anlamsızlaştı. Bu çılgınca bakış, Varenuha’nın oturduğu koltuğun arkasına dikilmişti.</p>
      <p>Koltuğun arkasında, yerden birbirini kesen iki gölge yükseliyordu. Biri zayıf ve grimsi, öbürü yoğun ve siyah.<a id="GBS.0213.04"/> Bu iki gölge büyük bir açıklıkla koltuğun arkasına ve sivri ayaklarına aitti. Oysa Varenuha’nın kafasının gölgesi görünmüyordu. Koltuğun bacakları arasına ayaklarının gölgesi de vurmuyordu.</p>
      <p>Dehşete düşerek zorlu bir ürpertiyle sarsılan Rimski, içinden, “Gölgesi yok!” diye haykırdı.</p>
      <p>Rimski’nin çılgınca bakışını izleyen Varenuha koltuğun arkasına kaçamak bir bakış fırlattı ve tanındığını<a id="GBS.0213.05"/> anladı. Yerinden kalktı, Muhasebe Müdürü de doğrulup evrak çantasını iyice sıkarak bir adım geriledi.</p>
      <p>Muhasebe Müdürü’nün yüzüne nefret dolu bir gülüşle bakan Varenuha, “Uğursuz herif,” dedi. “Tanıdın beni değil mi? Hep zekiydin zaten!”</p>
      <p>Ansızın, bir sıçrayışta atılıp kapıyı kilitledi. Çevresine çılgınca bakınan Muhasebe Müdürü ay ışığının aydınlattığı bahçeye açılan pencereye kadar<a id="GBS.0214.01"/> geriledi. Ama geri döndüğünde cama yapışmış çırılçıplak bir genç kızın yüzünü gördü. Çıplak kolunu vasistastan geçirmiş, pencerenin tokmağını çevirmeye çalışıyordu. Üstteki pencere açılmıştı bile. Rimski, birden masa lambasının söndüğü çalışma odasının yalpa vurmaya başladığı kuşkusuna kapıldı. Buz gibi bir dalga her yanını kapladı. Ama iyi ki kendine hâkim olmayı becerip düşmedi. Kalan bütün gücünü<a id="GBS.0214.02"/> toplayıp haykırdı ama ağzından ancak bir mırıltı çıktı:</p>
      <p>“İmdat!..”</p>
      <p>Varenuha, kapının önünde iki ayağı üstünde sallanıyor ve her ayak değiştirişinde hafif bir dalgalanmayla havada asılı duruyordu. Kollarını Rimski’ye doğru uzatmış, çengel gibi parmaklarını oynatıyor, ıslık çalıp dilini damağında şaklatıyor, bu arada da penceredeki genç kıza durmadan göz kırpıyordu.</p>
      <p>Genç kız,<a id="GBS.0214.03"/> işini çabuk bitirmek için hemen kızıl saçlı başını tepedeki pencereden geçirdi, kolunu da uzatabildiği kadar uzattı; alt tokmağı tırmaladı, pencerenin çerçevesini zorlamaya çalıştı. O an kolu, bir ölününki gibi yemyeşil kesilip lastik gibi uzamaya başladı. Sonunda ölü yeşil parmaklar tokmağa yapıştı, tokmak döndü, pencere açıldı. Rimski zayıf bir çığlık attı, evrak çantasını önüne siper edip duvara<a id="GBS.0214.04"/> yapıştı. Son saatinin gelip çattığını anlıyordu.</p>
      <p>Pencere ardına kadar açıldı; gecenin serinliğinin, ıhlamurların kokusunun yerine, kasvetli bir mezar kokusu doldu içeri. Ölü kadın pencerenin pervazını aştı. Rimski göğsünde çürümenin iğrenç izlerini gördü. O anda, bahçenin tam ortasında, atış yerinin arkasında bazı programlarda kullanılan kuşların bulunduğu alçak binadan, bir horozun hiç<a id="GBS.0214.05"/> beklenmedik şen sesi yükseldi. Yaygaracı ve iyi yetiştirilmiş hayvan, öterek Moskova halkına doğudan şafağın söktüğünü bildiriyordu.</p>
      <p>Vahşi bir kızgınlıkla yüzü altüst olan kız, boğuk bir sesle sövüp saydı. Kapının tam önünde, havada dalgalanan Varenuha acı bir çığlık atarak bütün ağırlığıyla yere düştü.</p>
      <p>Horozun ikinci ötüşünde kızın dişleri birbirine çarptı, kızıl saçları tepesinde<a id="GBS.0215.01"/> dikildi. Üçüncü ötüşte de geri dönüp pencereden uçtu gitti. Ardından Varenuha bir sıçrayışta havalandı, uçan bir aşk meleği gibi yükseldi, ağır ağır çalışma masasını aşarak pencereden gecenin karanlığına daldı.</p>
      <p>Tek siyah teli kalmayan, kar gibi beyaz saçlı bir ihtiyar –biraz öncesine kadar Rimski olan bir ihtiyar– kapıya atıldı, anahtarı çevirdi, karanlık koridorda çılgınca bir koşu tutturdu.<a id="GBS.0215.02"/> Köşeyi dönüp merdiven başına vardığında korkudan inleyerek, el yordamıyla elektrik düğmesini buldu, merdiven aydınlandı. Ama ürpertiler içindeki titrek ihtiyar, bir basamakta kayıp düştü: Ağır, gevşek uçuşuyla Varenuha’nın üstüne doğru indiğini görür gibi olmuştu.</p>
      <p>Rimski doğruldu, koşarak aşağı indi. Girişte, kasanın tam yanındaki iskemlede uyuyakalan gece bekçisini gördü. Onun önünden,<a id="GBS.0215.03"/> parmaklarının ucunda yürüyerek geçti, gürültü çıkarmadan kapıyı buldu. Sokağa çıktığında geçici bir rahatlık duydu. Üstelik elini alnına vurup şapkasını yukarıda unuttuğunu hatırlayacak kadar da kendini toparladı.</p>
      <p>Yeniden yukarı çıkıp şapkasını almaya yeltenmediğini söylemek gereksiz. Geniş yolu soluk soluğa, koşarak geçti. Caddenin köşesinde, bir sinemanın önünde, karanlıkta belli belirsiz<a id="GBS.0215.04"/> fark edilen kırmızı ışığa atıldı. Birkaç saniyede, neyse ki o âna kadar kimsenin çağırmadığı taksiye yetişti. Eli kalbinde, soluk soluğa kalan ihtiyar, “Beni Leningard ekspresine yetiştirirseniz size dolgun bir bahşiş veririm,” dedi.</p>
      <p>Sırtını dönen şoför, nefret dolu bir sesle, “Garaja dönüyorum,” dedi.</p>
      <p>Rimski çantasını açtı, beş tane on rublelik çıkarıp açık camdan şoföre uzattı.</p><div style="display:none;"><a id="GBS.0215.05"/></div>
      <p>Bir dakika sonra, eski araba vınlayarak Sadovaya Caddesi’nde son hızla ilerliyordu. Araba hoplayıp zıpladıkça yolcu, ara sıra dikiz aynasına göz atıyor, şoförün mutlu gözlerini görüyordu.</p>
      <p>İstasyona vardığında Rimski karşısına çıkan beyaz gömlekli ve göğsü işaretli adama, “Leningrad’a bir tane birinci mevki!” dedi. “Otuz ruble de sizin için (çantasından bir avuç buruşuk para çıkardı).<a id="GBS.0216.01"/> Birinci mevki yoksa yataklı, o yoksa pulman olsun!”</p>
      <p>Adam, ışıklı saate bir göz attı, sonra onlukları Rimski’nin elinden koparırcasına çekip aldı.</p>
      <p>Beş dakika sonra ekspres, istasyonun camlı kubbesini ardında bırakıp karanlıklara dalıyor, Rimski’yi alıp götürüyordu.</p>
    </section>
  <div style="display:none;"><a id="GBS.0216.02"/></div></body>
</html>