<?xml version="1.0" encoding="UTF-8" standalone="no"?><html xmlns="http://www.w3.org/1999/xhtml">
	<head>
		<title>Usta ile Margarita</title>
		<link href="main.css" rel="stylesheet" type="text/css"/>
<meta name="Adept.resource" value="urn:uuid:9a306e4f-5f83-29ee-fd04-e3fd7b236a56"/>
	</head>
	<body xmlns:epub="http://www.idpf.org/2007/ops" class="chapter" epub:type="chapter"><div style="display:none;"><a id="GBS.0142.01"/></div>
    <section>
      <header>
        <h1 class="ch">9</h1>
        <h2>Korovyev’in muziplikleri</h2>
      </header>
      <p>Bir süre önce ölen Berlioz’un yaşadığı, Moskova, Sadovaya Caddesi’ndeki 302 numaralı binanın “Kiracılar Birliği Başkanı” Nikanor İvanoviç Bosoy’un başında binbir dert vardı. Her şey, bir gün önce, çarşambayı perşembeye bağlayan gece başlamıştı.</p>
      <p>Gece yarısı, önceden bildiğimiz gibi, Jeldıbin’in de içinde bulunduğu bir kurul,<a id="GBS.0142.02"/> binanın kapısını çalıp Nikanor İvanoviç’i çağırmış, ona Berlioz’un ölümünü bildirmiş, daha sonra hep birlikte 50 numaralı daireye gidilmişti.</p>
      <p>Ölenin yazılarıyla eşyası mühürlenmişti. Hizmetçi Grunya da, uçarı Styopa Bogdanoviç de o sırada dairede yoktu. Kurul, Nikanor İvanoviç’e kâğıtların elden geçirilip sıraya konacağını söylemiş, dairenin –yani eskiden kuyumcunun karısına ait olan çalışma<a id="GBS.0142.03"/> odası, yemek odası ve salon– Kiracılar Birliği’nin emrine verildiğini bildirmişti. Geri kalan eşyası, mirasçıları çıkana dek, Nikanor İvanoviç’in denetiminde, yaşadığı evde tutulacaktı.</p>
      <p>Berlioz’un ölüm haberi, eve doğaüstü bir hızla yayıldı; perşembe günü, sabahın yedisinden başlayarak sürüyle adam Bosoy’a telefon etti. Sonra, ellerine, ölenin dairesine geçmeye hak kazandığını belirten<a id="GBS.0142.04"/> yazılarla birtakım insanlar gelmeye başladı. İki saat içinde, Nikanor İvanoviç’e sunulan yazılı başvuruların sayısı otuz ikiyi buldu.</p>
      <p>İçlerinde her türlü insan vardı: yakarma, tehdit, iğrenç hikâyeler, ihbarlar, dairenin onarımını üstlerine alacaklarını söyleyenler, dar bir evde dayanılmaz koşullarda yaşadıklarını, haydutlarla iç içe daha fazla yaşamanın imkânsız olduğunu belirtenler...<a id="GBS.0142.05"/> Yazılarda çarpıcı bir sanat gücüyle kaleme alınmış, 31 numaralı daireden çalınıp ceket cebine doldurulan <em>pelmeni</em>’lerle<a class="si-noteref" epub:type="noteref" href="#f25" id="ref_f25">25</a> ilgili bir öykü, iki intihar tehdidi, bir gizli gebelik açıklaması vardı.</p>
      <p>Nikanor İvanoviç, dairesinin kapısına çağrılıyor, kulağına bir şeyler fısıldanıyor, göz kırpılıyor, kendisine bu işten kârlı çıkacağı hissettiriliyordu.</p>
      <p>İşkence öğleden sonraya kadar sarktı,<a id="GBS.0143.01"/> o saatte Nikanor İvanoviç çareyi apartmandan kaçmakta buldu. Ana kapının hemen yanındaki kapıcı odasına sığındı. Ama orada da yine nöbet tutulduğunu ve yolunun beklendiğini görünce kaçmak zorunda kaldı. Asfaltlanmış avluda peşinden geldiklerini görüp 6 numaralı apartmanın merdivenlerin gizlenerek peşindekilerin ellerinden kurtulabildi. Oradan yere batasıca 50 numaralı dairenin bulunduğu beşinci<a id="GBS.0143.02"/> kata çıktı. Şişman ve tıknefes bir adam olan Nikanor İvanoviç, sahanlıkta soluk alıp kapıyı çaldı. Kapıyı açan olmadı. İkinci, sonra da üçüncü kere çaldı. Homurdanmaya, alçak sesle sövüp saymaya başladı. Ama kapı yine açılmadı. Sabrı tükenen Nikanor İvanoviç cebinden bir deste anahtar çıkardı –daire anahtarlarının yedeklerini kapıcı odasında saklıyordu– hiç çekinmeden kapıyı açıp içeri girdi. Yarı<a id="GBS.0143.03"/> karanlıkta, “Hey kadın!” diye bağırdı. “Neydi adın? Grunya mı? Burada mısın?” </p>
      <p>Karşılık veren olmadı.</p>
      <p>O zaman, Nikanor İvanoviç, koltuğunun altındaki evrak çantasından marangozların kullandığı türden tahta bir metre çıkardı, müteveffa Berlioz’un çalışma odasının kapısındaki mührü söküp kapıyı açtı, bir adım attı. Evet, bir adım attı ama orada kalakaldı. Şaşkınlıktan olduğu yerde<a id="GBS.0143.04"/> sıçrayarak kapının eşiğine çakıldı sanki.</p>
      <p>Ölmüş adamın masasında yabancı biri oturuyordu. Zayıf, uzun boylu, kareli ceketli, jokey şapkalı, burnunun ucunda kelebekgözlüğü olan... Kısacası hep aynı kişi...</p>
      <p>Şaşkına dönen Nikanor İvanoviç, “Kimsiniz yoldaş?” diye sordu.</p>
      <p>Titrek, keskin bir tenor sesiyle bu beklenmedik yoldaş, “Ha! Nikanor İvanoviç!” diye bağırdı.</p>
      <p>Birden<a id="GBS.0143.05"/> yerinden zıplayıp Kiracılar Birliği Başkanı’nı ani ve kaba bir el sıkışıyla selamladı. Bu karşılama töreni Nikanor İvanoviç’in hoşuna gitmemişti. Kuşkuyla, “Özür dilerim,” dedi, “ama kimsiniz siz? Resmî bir görevli mi?”</p>
      <p>Yabancı, dostça bir yakınlıkla, “Hey, Nikanor İvanoviç!” diye bağırdı. “Resmî olan nedir, resmî olmayan nedir? Her şey, biraz da insanın bakış açısına bağlıdır. Bütün bunlar<a id="GBS.0144.01"/> göreceli şeyler, uydurma şeyler. Bugün resmî biri değilim ama yarın hop, resmî bir görevli oluveririm! Ya da tam tersi Nikanor İvanoviç. Hem daha neler olabilir!”</p>
      <p>Bütün bu görüşler, binanın başkan yöneticisini hiç de tatmin etmedi. Zaten doğuştan kuşkucu Nikanor İvanoviç, bunca gevezelikten adamın resmî biri değil, aksine parazitin teki olabileceği sonucuna vardı.</p>
      <p>“Siz kendinizi<a id="GBS.0144.02"/> ne sanıyorsunuz! Soyadınız ne?” diye başkan gitgide kabalaşan bir sesle devam etti. Yabancıya doğru da bir adım attı.</p>
      <p>Apartman yöneticisinin kabalığı karşısında hiç bozulmayan adam, “Soyadım mı?” dedi. “Korovyev diyelim. İyi ama iki lokma bir şey yemek ister misiniz? Aramızda teklif yok ha!..”</p>
      <p>(Pek hoş olmasa da, Nikanor İvanoviç’in yaradılıştan kaba biri olduğunu söylemek gerek.)</p><div style="display:none;"><a id="GBS.0144.03"/></div>
      <p>“Ne diyorsunuz siz?” diye bağırdı, kendinden geçip. “Bir kere ölünün oturduğu bölüme yerleşmek yasak! Burada işiniz ne sizin?”</p>
      <p>Yabancı, hiç bozulmadan, saygıyla apartman yöneticisine bir koltuk gösterdi.</p>
      <p>“Oturun Nikanor İvanoviç!”</p>
      <p>İyiden iyiye çılgına dönen Nikanor İvanoviç, koltuğu itip böğürdü:</p>
      <p>“Kim olduğunuzu söyleyecek misiniz?”</p>
      <p>Korovyev adıyla kendini<a id="GBS.0144.04"/> tanıtan adam, boyasız kırmızı pabuçlarının topuklarını birbirine vurup, “Efendim, bu apartmanda oturan bir yabancının çevirmeni olarak buradayım,” dedi.</p>
      <p>Nikanor İvanoviç’in ağzı açık kaldı. Bu apartmanda bir yabancı, hem de tercümanı da olan bir yabancının bulunması onu çok şaşırtmıştı, bilgi istedi. Çevirmen, olanları açık açık anlattı. Yabancı sanatçı Bay Woland, Varyete Tiyatrosu Müdürü<a id="GBS.0144.05"/> Styopa Bogdanoviç Lihodeyev’in nazik çağrısı üzerine, gösteriler süresince, bir hafta kadar onun dairesinde kalmayı kabul etmişti. Lihodeyev bu konuda Nikanor İvanoviç’e de bir yazı yazmış ve konuğun geçici kiracılar listesine geçirilmesini rica etmişti. Kendisi bu süre boyunca Yalta’da kalacaktı. </p>
      <p>Şaşkına dönen başkan, “Bana bir şey yazmadı,” dedi.</p>
      <p>“Evrak çantanızı karıştırın Nikanor<a id="GBS.0145.01"/> İvanoviç,” dedi Korovyev, tatlılıkla.</p>
      <p>Omuz silken Nikanor İvanoviç çantayı açtı ve içinde Lihodeyev’in mektubunu buldu. Açık zarfa şaşkın şaşkın bakarken, “Okuduğum bir mektubu nasıl unutmuş olabilirim?” diye söylendi.</p>
      <p>“Arada bir olur Nikanor İvanoviç,” diye kıkırdadı Korovyev. “Dalgınlık, basit bir dalgınlık. Aşırı yorgunluk ve tansiyon yükselmesi, işte sevgili dostumuz Nikanor<a id="GBS.0145.02"/> İvanoviç’in rahatsızlığı! Ben de akıl almayacak kadar dalgınımdır. Fırsat çıkar da iki kadeh atarsak size yaşamımdan bazı bölümleri anlatırım, kahkahadan kırılırsınız!”</p>
      <p>“Peki, Lihodeyev ne zaman Yalta’ya gidiyor?” </p>
      <p>“Gitti canım, çoktan gitti!” diye bağırdı çevirmen. “Yalta’ya varmıştır bile. Nerede kaldığını şeytan bilir!” Çevirmen kollarını bir yel değirmeninin kanatları gibi salladı.</p><div style="display:none;"><a id="GBS.0145.03"/></div>
      <p>Nikanor İvanoviç, yabancıyı görmek istediğini söyledi, ama çevirmenin kesin olmazıyla karşılaştı. Görmek olanaksızdı. Şu sıra meşguldü. Kedi’yi yetiştirmekle uğraşıyordu.</p>
      <p>“İsterseniz Kedi’yi gösterebilirim ama,” dedi Korovyev.</p>
      <p>Bunu da Nikanor İvanoviç istemedi. Çevirmen, apartman yöneticisine o an beklenmedik, ama çok ilginç bir öneride bulundu: Bay Woland, her ne pahasına<a id="GBS.0145.04"/> olursa olsun otelde yaşamak istemediğine, rahatına da çok düşkün olduğuna göre, Kiracılar Birliği, bir haftalığına, yani Woland’ın Moskova’daki gösterileri boyunca ölene ait üç oda da dahil bütün daireyi ona kiralayamaz mıydı?</p>
      <p>“Ölen için fark etmez nasılsa,” dedi Korovyev. “Ama bu apartmanda yapacak hiçbir işinin kalmadığını kabul edersiniz sanırım.”</p>
      <p>Ne yapacağını bilemeyen Nikanor<a id="GBS.0145.05"/> İvanoviç, aslında yabancıların Metropol Oteli’nde kalmalarının gerektiğini, özel daire tutmalarının...</p>
      <p>“Size söylemem gerek,” diye fısıldadı Korovyev. “Çok huysuzdur! İstemiyor, sevmiyor otelleri!” Parmağını cılız boynuna götürüp bir sır verircesine, “Biliyor musunuz, turistlerden bezdim, burama geldi,” dedi. “Canımdan bezdirdiler, öldürecekler beni bir gün. Ya, en son rastladığım köpoğlu<a id="GBS.0146.01"/> gibi, adamı gözetleyip dururlar ya da huysuzluklarıyla başınızın etini yerler: Yok şu iyi değil, yok bu kötü! Hem birliğiniz için çok yararlı, çok iyi olacak bu iş. Bizimki paraya hiç bakmaz.” Korovyev çevresine göz attıktan sonra Nikanor İvanoviç’in kulağına eğildi. “Kendisi milyonerdir!” dedi.</p>
      <p>Çevirmenin önerisinde açık, son derece yararlı bir yan vardı. Teklifi ciddiydi. Ama işin tuhafı,<a id="GBS.0146.02"/> konuşmasında, elbiselerinde, gereksizliği hemen belli olan o iğrenç gözlüğünde ciddiyetten yoksun bir şey seziliyordu. Sonunda apartman yöneticisinin kafasında belli belirsiz, ama sıkıcı bir izlenim belirdi. Yine de teklifi kabul etmeye karar verdi. Kiracılar Birliği’nin kasasında büyük bir gedik vardı. Sonbaharda apartmanın ısıtılması için mazot alınması gerekiyordu, ama mazotun hangi parayla<a id="GBS.0146.03"/> alınacağı belli değildi. Turistin parasıyla bu iş halledilebilirdi belki... Her zaman ihtiyatlı ve pratik davranan Nikanor İvanoviç, önce sorunun Yabancılar Bürosu’yla konuşulmasının, bu işe önce onların bir çare bulmasının gerektiğini belirtti.</p>
      <p>“Tabii!” dedi Korovyev. “Tabii bir çare bulunması gerek! Kesinlikle! İşte telefon Nikanor İvanoviç, bitirin bu işi!”</p>
      <p>Apartman yöneticisini,<a id="GBS.0146.04"/> giriş kapısının yanındaki telefona sürüklerken fısıldadı:</p>
      <p>“Paraya gelince; o yönden hiç utanıp sıkılmayın. Ondan almazsanız kimden alacaksınız? Nice’teki villasını bir görseniz! Gelecek yaz ya da yurtdışına çıktığınızda özel olarak gidip görün: Soluğunuz kesilecek!”</p>
      <p>Yabancılar Bürosu’yla konuşuldu, telefonla her şey halledildi. Hem iş öylesine çabuk bitti ki, Kiracılar Birliği Başkanı’nın<a id="GBS.0146.05"/> ağzı açık kaldı. Görünüşe bakılırsa Büro’daki memurlar, Bay Woland’ın, Lihodeyev’in apartmanında oturma niyetini biliyorlar, bunda da bir sakınca görmüyorlardı.</p>
      <p>“Mükemmel!” diye bağırdı Korovyev.</p>
      <p>Çevirmenin kulakları sağır eden çenebazlığı karşısında aptala dönen apartman yöneticisi, Kiracılar Birliği’nin 50 numaralı daireyi bir hafta süreyle sanatçı Woland’ın emrine vermeyi kabul<a id="GBS.0147.01"/> ettiğini, karşılığının...</p>
      <p>Burada biraz duraksayan Nikanor İvanoviç ekledi:</p>
      <p>“Günde beş yüz ruble olduğunu bildirir.”</p>
      <p>Korovyev, son sözleriyle Kiracılar Birliği Başkanı’nı iyice şaşırttı. İçinden kocaman Kedi’nin boğuk seslerinin yükseldiği kapısı kapalı odaya doğru hırsız gibi bakıp, “Yani bir haftalığı üç bin beş yüz rubleye geliyor, öyle mi?”</p>
      <p>Nikanor İvanoviç, karşısındakinin:<a id="GBS.0147.02"/> “Siz de amma açgözlüymüşsünüz!” diyeceğini sanmıştı. Oysa Korovyev, çok başka bir şey söyledi:</p>
      <p>“Yok canım, bu para değil Nikanor İvanoviç! Beş bin isteyin, öder!”</p>
      <p>Şaşkınlığının içinde suçlu suçlu gülümseyen Nikanor İvanoviç, kendini ölenin çalışma masasının başında bulduğuna şaşırdı. Orada Korovyev büyük bir ustalık ve çabuklukla kira kontratını iki nüsha olarak hazırladı. Ardından<a id="GBS.0147.03"/> yatak odasında kayboldu, ama hemen geri döndü: İki kâğıtta da yabancının kocaman imzası vardı. Başkan da kontratı imzaladı, Korovyev, ondan bir de makbuz istedi.</p>
      <p>“Yazıyla Nikanor İvanoviç, beş bin rublelik...” Sonra, işin ciddiyetiyle hiç bağdaşmayan bir davranışla, “<em>Ein, zwei, drei</em>!..” deyip apartman yöneticisinin önüne beş tomar gıcır gıcır banknot koydu. Ardından Korovyev’in, “Dostluk<a id="GBS.0147.04"/> başka, alışveriş başka!” ya da “Sahibinin gözü, atı semirtir!” gibi sözlü maskaralıkları arasında paralar sayıldı. Apartman yöneticisi parayı saydıktan sonra Korovyev, misafir olarak kaydedilmesi için yabancının pasaportunu verdi. Nikanor İvanoviç, anlaşma ve parayla birlikte pasaportu da evrak çantasına yerleştirdi. Ardından da, utana sıkıla, yabancının gösterileri için davetiye istedi.</p>
      <p><a id="GBS.0147.05"/>“Eğer mümkünse...”</p>
      <p>“Bu da sorulur mu?” diye kişnedi Korovyev. “Ne kadar bilet istiyorsunuz? On iki tane mi Nikador İvanoviç, on beş tane mi?”</p>
      <p>Aptallaşan adam, kendisiyle karısı Pelageya Antonovna için yalnızca iki bilet rica ettiğini söyledi.</p>
      <p>Korovyev hemen cebinden bir defter çıkardı, birinci sırada, iki kişilik yer için bir davetiyeye kocaman imzasını attı. Sol eliyle davetiyeyi<a id="GBS.0148.01"/> Nikanor İvanoviç’in cebine, sağ eliyle de hışırdayan bir tomar parayı avcuna sıkıştırdı.</p>
      <p>Nikanor İvanoviç avcuna göz attı, kıpkırmızı kesildi, parayı geri verecek oldu, “Yasaktır,” diye kekeledi.</p>
      <p>“Susun canım!” dedi Korovyev, onun kulağına eğilip. “Bizde yasak ama yabancılarda oluyor. Sanatçı bunu hakaret sayar Nikanor İvanoviç, iyi olmaz. O kadar uğraştınız üstelik...”</p>
      <p>Çevresine<a id="GBS.0148.02"/> bakınan apartman yöneticisi, güç duyulan bir sesle, “Büyük bir tehlikeye atılıyoruz ama,” dedi.</p>
      <p>“Hadi canım siz de, tanık var mı? Ha nerede tanıklar? Ne korkuyorsunuz?”</p>
      <p>Apartman yöneticisi, sonradan bir çeşit mucize olduğunu anlattı: Para tomarı kendiliğinden evrak çantasına girmişti. Bir an sonra, gevşemiş, hatta tutmaz olmuş bacaklarla, kendini merdivende buluvermişti. Kafasında<a id="GBS.0148.03"/> bir sürü düşünce dolanıp duruyordu: Nice’teki villa, Kedi’nin terbiye edilişi, görünürde hiç tanık bulunmamasının verdiği güven, bedava biletin Pelageya Antonovna’nın çok hoşuna gideceği... Bu düşünceler çok karışıktı, fakat hoşuna da gidiyordu. Buna rağmen ruhunun derinlerinde bir yere bir iğne saplanmıştı sanki. Kuşku yaratan bir iğneydi bu. Bunun yanı sıra, merdivenden inerken, başkanı bir düşünce<a id="GBS.0148.04"/> yıldırım gibi çarpmıştı: “Eğer kapıda mühür varsa şu çevirmen içeri nasıl girebilmiş? Ve nasıl olmuş da o –Nikanor İvanoviç– bunu sormamış?” Belli bir süre başkan, koyun gibi merdivenlere bakakaldı. Sonradan da buna önem vermemeye ve bu karışık soruyla kafasını yormamaya karar verdi... Kiracılar Birliği Başkanı apartmandan çıkar çıkmaz, derinden gelen bir ses yatak odasından, “Bu Nikanor İvanoviç<a id="GBS.0148.05"/> hoşuma gitmedi. Namussuzun, tefecinin biri. Bir daha buraya ayak basmamasını sağlayamaz mıyız?” dedi.</p>
      <p>Nerede olduğu belli olmayan Korovyev, titremek bir yana, son derece açık ve kalınca bir sesle, “Efendimiz, siz emredin yeter,” dedi.</p>
      <p>Uğursuz çevirmen, hemen giriş kapısının önünde bitip telefonda bir numara çevirdi, ağlamaklı bir sesle, “Alo!” dedi. “Sadovaya Caddesi, 302 numaralı<a id="GBS.0149.01"/> apartmanımızın Kiracılar Birliği Başkanı Nikanor İvanoviç Bosoy’un döviz kaçakçılığı yaptığını size bildirmek, vatandaşlık görevimdir. Şu anda bile, 35 numaralı dairesinde, tuvaletin hava deliğine gizlenmiş, gazete kâğıdına sarılı dört yüz dolarlık bir paket var. Ben, aynı binanın 11 numaralı dairesinde oturan Timofey Kvastsov. Ama lütfen, adım bu işe karıştırılmasın. Sözü geçen Kiracılar Birliği<a id="GBS.0149.02"/> Başkanı’nın benden öç almaya kalkmasından korkuyorum.”</p>
      <p>Ve, telefonu kapadı alçak!</p>
      <p>Bundan sonra 50 numaralı dairede olup bitenlerden haberimiz yok. Ama Nikanor İvanoviç’in evinde neler yaşandığını biliyoruz. Eve varır varmaz tuvalete kapanan Nikanor İvanoviç, çevirmenin kendisine zorla verdiği tomarı evrak çantasından çıkardı: Tomarda dört yüz ruble bulunduğunu gördü. Hemen paraları<a id="GBS.0149.03"/> bir gazete kâğıdına sarıp paketi hava deliğine tıktı.</p>
      <p>Beş dakika sonra, Kiracılar Birliği Başkanı küçük bir yemek odasında, masa başına çöküyordu. Karısı mutfaktan, dilim dilim kesilmiş bol sarmısaklı ringa balığı filetosu getirdi. Nikanor İvanoviç, ufak bir şarap kadehine votka doldurup bir dikişte içti, ikinci bir kadeh daha yuvarladı, çatalıyla üç parça ringa balığını önüne aldı... Ve<a id="GBS.0149.04"/> kapı çalındı. Tam da, Pelageya Antonovna’nın, dumanı tüten çorba kâsesini getirdiği sırada çalınmıştı kapı. Kıvamlı borç çorbasının içinde benzersiz bir şeyin, ilikli bir kemiğin bulunduğunu anlamak için çorbaya bir kere bakmak yeterdi.</p>
      <p>Nikanor İvanoviç tükürüğünü yuttu, çoban köpeği gibi hırladı:</p>
      <p>“S......rin gidin! Rahat yemek de yiyemez olduk be!.. Kimseyi sokma içeri, ben evde<a id="GBS.0149.05"/> yokum... Daire için de başımızı ağrıtmaktan vazgeçsinler, bir hafta sonra Kiracılar Birliği’nin toplantısı var.”</p>
      <p>Karısı kapıyı açmaya giderken, Nikanor İvanoviç, kepçeyle dumanı tüten sıvıya girişmiş, bir yanı kırık ilikli kemiği çıkarmaya çalışıyordu. Aynı anda, arkalarında nedense sapsarı kesilmiş Pelageya Antonovna’yla iki kişi yemek odasına girdi. Onlara bir göz atan Nikanor İvanoviç’in<a id="GBS.0150.01"/> de yüzü kâğıt gibi oldu, hemen ayağa kalktı.</p>
      <p>Odaya girenlerin ilkinin üstünde yandan ilikli beyaz <em>tolstovka</em> vardı.</p>
      <p>“Helanın yeri neresi?” diye kaygılı bir tavırla sordu. Masadan boğuk bir gürültü geldi. Nikanor İvanoviç, elindeki kepçeyi düşürmüştü.</p>
      <p>“Buradan, buradan,” dedi Pelageya Antonovna telaşla.</p>
      <p>Yeni gelenler koridora daldılar.</p>
      <p>“Ne istiyorsunuz?” diye sordu<a id="GBS.0150.02"/> Nikanor İvanoviç cılız bir sesle. “Böyle şey görülmemiştir. Kâğıtlarınız nerede?.. Özür dilerim ama...”</p>
      <p>İlki, derhal bir kâğıt gösterdi Nikanor İvanoviç’e. Tuvaletteki arkalıksız iskemleye tüneyen ikincisiyse eliyle hava deliğini karıştırmaya başlamıştı bile. Nikanor İvanoviç’in gözü karardı. Gazete kâğıdı ortaya çıktı; tomar göründü. İçinde de ruble değil üzerinde kim bilir hangi ihtiyarın<a id="GBS.0150.03"/> resmi bulunan yeşilli, mavili yabancı paralar vardı. Zaten Nikanor İvanoviç, bütün bunları doğru düzgün göremiyordu. Gözlerinin önünde birtakım lekeler uçuşmaktaydı. Birinci adam, “Hava deliğinde dolarlar,” dedi.</p>
      <p>Sonra tatlı, terbiyeli bir sesle, “Bu küçük paket sizin mi?” diye sordu.</p>
      <p>“Hayır!” diye bağırdı Nikanor İvanoviç gök gürültüsü gibi bir sesle. “Düş... düşmanlar onları hava<a id="GBS.0150.04"/> deliğine saklamış!..”</p>
      <p>“Olabilir,” dedi ilk adam, sonra yine tatlılıkla ekledi: “Şimdi bize, geri kalanları vermeniz gerekiyor.”</p>
      <p>“Ama bir şeyim yok! Tanrı adına yemin ederim ki, bu paraları elime bile almadım,” dedi yönetici umutsuzlukla.</p>
      <p>Sonra bir komodine atılıp çekmeceyi büyük gürültüyle açtı, bitmek bilmeyen bağırtılarla evrak çantasını çıkardı:</p>
      <p>“Anlaşma burada...<a id="GBS.0150.05"/> o namussuz çevirmen... o... Korovyev... kelebekgözlük takıyor...”</p>
      <p>Çantayı açtı, baktı, elini içine soktu, morardı, çantayı çorba kâsesinin üstüne düşürdü. Çantada ne Styopa’nın mektubu vardı ne yazılı anlaşma ne yabancının pasaportu ne para ne davetiye. Marangoz metresi dışında hiçbir şey yoktu tek kelimeyle.</p>
      <p>“Yoldaşlar!” diye haykırdı başkan. “Yakalayın! Evde kötü ruhlar var!”</p><div style="display:none;"><a id="GBS.0151.01"/></div>
      <p>O an, Pelageya Antonovna’nın aklından neler geçti, kim bilir... Yalnız, ellerini kavuşturup bağırdı: </p>
      <p> “İtiraf et, İvaniç! Senin gibisine cezada indirim yaparlar!”</p>
      <p>Gözleri kan çanağına dönen Nikanor İvanoviç yumruklarını karısının tepesinde sıkıp homurdandı:</p>
      <p>“Hay uğursuz hayvan!”</p>
      <p>Sonra güçten düşüp kaçınılmaz sonuca boyun eğip kendini bir sandalyeye bıraktı.</p><div style="display:none;"><a id="GBS.0151.02"/></div>
      <p>Bu sırada, sahanlıkta, apartman yöneticisinin kapısı önünde Timofey Kondratyeviç Kvastsov merak içinde bir kulağını dayıyordu anahtar deliğine, bir gözünü.</p>
      <p>Beş dakika sonra, Kiracılar Birliği Başkanı’nın, avluda iki kişiyle birlikte çıkışa doğru yürüdüğü görüldü.</p>
      <p>Sonradan, Nikanor İvanoviç’in kendinden geçtiğini, sarhoş bir adam gibi sendelediğini, ne idüğü belirsiz şeyler<a id="GBS.0151.03"/> söylediğini anlattılar.</p>
      <p>Bir saat sonra ise tam Timofey Kondratyeviç, ballandıra ballandıra öteki kiracılara başkanın nasıl “silinip süpürüldüğünü” anlatırken 11 numaralı daireye bir yabancı girdi. Parmağıyla Timofey Kondratyeviç’i mutfağın dışına çağırdı, giriş kapısının önüne götürdü, ona bir şeyler söyledi, sonra iki adam, birlikte gözden kayboldu.</p>
    </section>
	<section class="si-footnotes" epub:type="footnotes">
	<aside class="si-footnote" epub:type="footnote" id="f25"><a class="si-backref" href="#ref_f25">25</a>. (Rus.) Bir tür mantı. (Y.N.)</aside><div style="display:none;"><a id="GBS.0151.04"/></div>
  </section>
  <div style="display:none;"><a id="GBS.0151.05"/></div></body>
</html>