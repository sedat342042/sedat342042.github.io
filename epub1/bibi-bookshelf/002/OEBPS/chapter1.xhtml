<?xml version="1.0" encoding="UTF-8" standalone="no"?><html xmlns="http://www.w3.org/1999/xhtml">
	<head>
		<title>Usta ile Margarita</title>
		<link href="main.css" rel="stylesheet" type="text/css"/>
<meta name="Adept.resource" value="urn:uuid:9a306e4f-5f83-29ee-fd04-e3fd7b236a56"/>
	</head>
	<body xmlns:epub="http://www.idpf.org/2007/ops" class="chapter" epub:type="chapter"><div style="display:none;"><a id="GBS.0043.01"/></div>
    <section>
      <header>
        <h1 class="ch">1</h1>
        <h2>Yabancılarla sakın konuşmayın</h2>
      </header>
      <p>Sıcak bir ilkbahar günü biterken, Patriarşiye Göleti gezisinde iki yurttaş göründü. İlki kırk yaşlarındaydı; açık gri bir yazlık elbise giymişti, kısa boylu, şişman denecek kadar tombul, seyrek siyah saçlı, sinekkaydı tıraşlıydı. Yüzü, inanılmaz boyutlarda koskocaman bağa çerçeveli bir gözlükle örtülüydü. Oldukça iyi cinsten<a id="GBS.0043.02"/> şapkasını, sokaklarda satılan börekler gibi avcunda buruşturmuştu. Ensesine ittiği kareli kasketinin altından karmakarışık kızıl saçları fışkıran iriyarı arkadaşı, bir kovboy gömleği, beyaz buruşuk bir pantolon, siyah keten pabuçlar giymişti.</p>
      <p>İlki, kalınca bir edebiyat dergisinin genel yayın müdürü, Moskova’nın en büyük edebiyat kuruluşlarından biri olan, kısa adıyla MASSOLİT’in<a class="si-noteref" epub:type="noteref" href="#f6" id="ref_f6">6</a> başkanı<a id="GBS.0043.03"/> Mihail Aleksandroviç Berlioz’dan başkası değildi. Genç adama gelince; o da daha çok Biezdomni<a class="si-noteref" epub:type="noteref" href="#f7" id="ref_f7">7</a> adıyla tanınan şair İvan Nikolayeviç Ponirev’di.</p>
      <p>Yeni yeşermiş ıhlamurların gölgesine ulaşmalarıyla, üstünde “Bira ve Meşrubat” yazan renkli barakaya koşmaları bir oldu.</p>
      <p>Bu tüyler ürpertici mayıs akşamındaki ilk tuhaflığı burada belirtmek gerek: Ne barakanın çevresinde, ne de iki yanı ağaçlarla<a id="GBS.0043.04"/> kaplı Malaya Bronnaya Sokağı’na paralel geçitte birileri vardı. Güneşte kaynayan Moskova sokaklarında soluk alınmaz olduğu, Sadovaya çevreyolunun ötesinde bir yerlerde güneşin fırın gibi bir sise gömüldüğü bu saatte ne ıhlamurların altında gezinen vardı, ne de gelip banklara oturan. Ağaçlarla kaplı geçit ıssızdı.</p>
      <p>Berlioz, barakayı işleten kadına, “Bana Narzan madensuyu verin,” dedi.</p>
 <div style="display:none;"><a id="GBS.0043.05"/></div>     <p>Kadın, nedense alınmış gibi, şaşkın bir sesle, “Narzan suyu yok,” dedi.</p>
      <p>Biezdomni’nin sesi ıslığa dönüşüp çatallaştı:</p>
      <p>“Biranız var mı?.. Biranız?..”</p>
      <p>“Getirecekler,” diye karşılık verdi kadın. “Bu akşam getirecekler.”</p>
      <p>“İçecek ne var peki?”</p>
      <p>“Kayısılı madensuyu ama soğuk değil.”</p>
      <p>“Olsun, verin, verin, verin!”</p>
      <p>Kayısılı madensuyu bardaklara dolarken<a id="GBS.0044.01"/> sarı sarı köpürdü. Ortalık berber dükkânı gibi koktu. Kayısı suyunu içen iki edebiyatçı hıçkırmaya koyuldular. Parayı ödeyip sırtlarını Bronnaya Sokağı’na dönerek bir banka çöktüler.</p>
      <p>Yalnızca Berlioz’u ilgilendiren ikinci tuhaf olay o anda meydana geldi. Hıçkırığı birden kesildi. Yüreği, göğsünde büyük gürültüyle gümledi, sonra birden yok oluverdi, sanki bilinmeyen bir yere uçtu. Ardından<a id="GBS.0044.02"/> da hemen döndü yerine. Yüreğine kör bir iğne saplanmış gibi geldi Berlioz’a. Ayrıca öylesine büyük ve tarifsiz bir dehşete kapıldı ki, o an tabanları yağlayıp ardına bile bakmadan kaçmak geçti içinden.</p>
      <p>Kendisini ürküten korkunç şeyin ne olduğunu anlayamadan, büyük bir üzüntüyle, bakışlarını çevresinde gezdirdi. Sarardı, mendiliyle alnını kuruladı. Düşünmeye başladı: “Neyim var yahu? İlk<a id="GBS.0044.03"/> kez böyle bir şey başıma geliyor. Anlaşılan yüreğim bana oyun oynamaya başladı... Aşırı yorgunluk... Belki de işi gücü bırakıp bir süre Kislovodsk’taki kaplıcalarda dinlensem iyi olur...”</p>
      <p>Tam bunları kafasından geçirirken, önündeki boğucu hava bir anda yoğunlaştı; çabucak, saydam ve çok garip görünüşlü bir yurttaşın koyuluğuna dönüştü. Adamın küçücük kafasında bir jokey kasketi vardı, havaya<a id="GBS.0044.04"/> karışan gölgesi, kareli, kötü bir ceketin içine gömülmüştü. Söz konusu yurttaş, upuzun boylu –iki metreye yakın– daracık omuzlu, inanılmayacak kadar da zayıftı. Yüzünde enikonu alaycı bir ifade olduğunu da bilmenizi isterim.</p>
      <p>Berlioz’un hayatı, onu böylesi olağanüstü olaylara hazırlamamıştı hiç. Berlioz iyice sarardı, gözleri yuvalarından uğradı, kendi kendine, korku içinde, “Bu olanaksız!”<a id="GBS.0044.05"/> dedi.</p>
      <p>Ne yazık ki, gözüyle gördüğüne göre, demek ki olabiliyordu. Upuzun, saydam adam yere basmadan, iki yana sallanıp duruyordu; tam Berlioz’un karşısında.</p>
      <p>Berlioz, büyük bir dehşete kapıldı; gözlerini kapadı. Açtığında her şey olup bitmişti. Kareli ceket kaybolmuş, Berlioz’un yüreğine dalıp çıkan kör iğne de uçmuştu.</p>
      <p>“Hay aksi şeytan!” diye haykırdı Genel Yayın Müdürü. “Düşün<a id="GBS.0045.01"/> İvan, güneş çarpmasından az kaldı ölecektim. Bir hayal gördüm ki, öfff!” Gülmeye çalıştı; gözlerinden dehşet parıltıları silinmemişti, elleri titriyordu. Yavaş yavaş kendine geldi. Mendiliyle yelpazelendi, ardından titremeyen bir sesle, kayısı suyu yüzünden yarım bıraktığı söylevine devam etti: “Güzel. Ha...”</p>
      <p>Daha sonra anlaşılacağı gibi, bu söylev Hz. İsa’yla ilgiliydi. Kısacası, Genel<a id="GBS.0045.02"/> Yayın Müdürü, Şair’e, derginin gelecek sayısı için, dine karşı büyük bir şiir ısmarlamıştı. İvan Nikolayeviç de bu şiiri inanılmayacak kadar kısa sürede yazmıştı, ama Genel Yayın Müdürü, sonuçtan pek hoşnut kalmamıştı. Biezdomni, şiirin kahramanını –Hz. İsa– en karanlık renklere bulamıştı. Genel Yayın Müdürü’nün düşüncesine göre, bütün şiirin yeniden yazılması gerekiyordu. Bu nedenlerle Berlioz,<a id="GBS.0045.03"/> Şair’in yararına, temel yanlışına parmak basmasını sağlamak için İsa hakkında bir çeşit söylev çekmeye girişmişti.</p>
      <p>Bu durumda, İvan Nikolayeviç’in yaratıcı güçten yoksunluğunun mu, yoksa konu hakkında hiçbir bilgisinin olmayışının mı kurbanı olduğunu belirtmek zor. Neyse! Çizdiği İsa... Çok canlıydı. Bol bol en kötü çizgilerle çizilmiş de olsa, hiç kuşkusuz yaşamıştı!</p>
      <p>Berlioz da<a id="GBS.0045.04"/> Şair’e işin önemli yanını, İsa’nın nasıl olduğunu değil –iyi ya da kötü– canlı olarak İsa’nın var olmadığını, onunla ilgili öykülerin baştan sona uydurma, hem de en bayağısından birer masal olduğunu göstermek istiyordu.</p>
      <p>Genel Yayın Müdürü’nün, eşine az rastlanır bilgelikte biri olduğu unutulmamalı. Nitekim, büyük bir ustalıkla, İskenderiyeli ünlü Philon ya da parlak Flavius gibi eski tarihçilerin,<a id="GBS.0045.05"/> İsa’nın varlığına kıyısından köşesinden bile değinmediklerini belirtti. Mihail Aleksandroviç, bilgisinin derinliğini ve sağlamlığını göstererek, Tacitus'un <em>Annales</em>’inin XV. kitabının 44. bölümünde yer alan, İsa’nın çektiği işkencenin anlatıldığı ünlü parçanın sahte olduğunu, kitaba sonradan eklendiğini de açıkladı.</p>
      <p>Şair için bütün bunlar çok yeniydi. Yeşil gözlerinin bütün canlılığıyla<a id="GBS.0046.01"/> Mihail Aleksandroviç’e bakıyor, onu dikkatle dinliyordu. Sadece arada sırada tutan hıçkırığını bastıramıyor, alçak sesle kayısı suyuna sövüyordu.</p>
      <p>“Bir tek Doğu dini yoktur ki,” diyor Berlioz, “dünyaya bir tanrı getiren el değmedik bir bakiresi olmasın. Hıristiyanlar da, yeni bir şey uydurmadan, tıpatıp aynı biçimde yarattılar İsa’larını. Aslında İsa hiç yaşamadı. Bunun üzerinde durmak,<a id="GBS.0046.02"/> ağırlığı özellikle bu noktaya vermek gerek...”</p>
      <p>Berlioz’un tenor sesi, ıssız geçitte çın çın ötüyordu. Mihail Aleksandroviç, kafa göz yarma tehlikesiyle karşılaşmadan, ancak üstün bilgelikteki kişilerin içinde dolaşabilecekleri labirentlere gömüldükçe, Şair, onun attığı her adımda yerin ve göğün oğlu, Mısır tanrısı Osiris, Fenike tanrısı Tammuz, Babil tanrısı Marduk, hatta ve hatta, ötekiler<a id="GBS.0046.03"/> kadar tanınmamasına karşın yüzyıllar önce Meksika’daki Aztekler tarafından pek sevilen, korkunç tanrı Huitzli-Poçli üzerine tuhaf ve çok yararlı şeyler öğrendi. Berlioz’un, Azteklerin nasıl hamurdan Huitzli-Poçli heykelcikleri yaptıklarını anlattığı sırada geçitte biri göründü.</p>
      <p>Sonradan –doğrusu istenirse iş işten geçmişti bile– yayımladıkları bildirilerde, çeşitli kuruluşlar bu adamı tanımlamaya<a id="GBS.0046.04"/> çalıştılar. Bildiriler karşılaştırıldığında şaşırtıcı bir sonuç ortaya çıkıyor. Bunlardan birinde yeni gelenin kısa boylu, altın dişli, sağ ayağı aksayan biri olduğu söyleniyordu. Öbürü dev yapılı, dişleri platin, sol bacağı topal, diyordu. Bir üçüncüsü ise, kısaca adamın hiçbir özelliği olmadığını belirtiyordu. Bu bildirilerden hiçbirinin bir değer taşımadığını kabul etmek zorundayız.</p>
      <p><a id="GBS.0046.05"/>Yeni gelen, her şeyden önce topallamıyordu. Boyuna gelince; ne bir dev ne bir cüceydi, uzunca boylu olduğu söylenebilirdi. Dişleri kaplamaydı, ama sol taraftakiler platin, sağ taraftakiler altındı. Gri, iyi kumaştan bir elbise, elbisesinin renginde yabancı malı ayakkabılar giymişti. Çapkınca kulağının üstüne yıkılmış gri bir bere, koltuğunun altına sıkıştırdığı, fino köpeği kafası oyulmuş kamış baston<a id="GBS.0047.01"/> giyimini tamamlıyordu. Kırkını çoktan bulmuş olmalıydı. Ağzı hafif yamuktu. Sinekkaydı tıraşlıydı. Esmerdi, sağ gözü kara, sol gözü, nedendir bilinmez, yeşildi. Kaşları da karaydı ama biri öbüründen yukarıdaydı. Kısacası, o bir yabancıydı.</p>
      <p>Genel Yayın Müdürü ile Şair’in oturduğu bankın önünden geçerken yabancı onlara yan yan baktı, duraladı ve birden iki dostun birkaç adım ötesindeki ikinci<a id="GBS.0047.02"/> banka çöküverdi.</p>
      <p>“Alman olmalı,” diye düşündü Berlioz. Biezdomni de kendi kendine, “İngiliz,” diye düşündü, “üstelik bu havada eldiven takmış; hayret, terletmiyor mu?” </p>
      <p>O sırada yabancı, dört köşe gölü çevreleyen yüksek yapılara göz atıyordu. İlk kez orada bulunduğu, görüntüyle ilgilendiği belliydi. Gözleri, Mihail Aleksandroviç için sonsuza dek kaybolacak bir güneşin göz kamaştırıcı<a id="GBS.0047.03"/> ışınlarını yansıtan üst kat camlarında oyalandı bir süre, oradan da akşamın gölgelendirdiği alt kat pencerelerine indi. Nedense alaycı ve hoşgörülü bir gülümseyişle gözlerini kıstı, ellerini bastonunun topuzunda kavuşturdu, çenesini de ellerinin üstüne dayadı.</p>
      <p>“Bak İvan,” diyordu Berlioz, “diyelim ki, Tanrı’nın oğlu İsa bölümü çok güzel, çok alaycı. Yalnız –işin püf noktası da burada– İsa’dan<a id="GBS.0047.04"/> önce yığınla tanrının yığınla oğlu oldu; Fenikeli Adonis, Frigyalı Attis, İranlı Mitra gibi. Aslında bunların hiçbiri doğmadı, hiçbiri yaşamadı. İsa da ne doğdu ne yaşadı. Yapman gereken, onun doğumunu ya da Müneccim Krallar’ın gelişini anlatmak yerine bu konuyla ilgili söylentilerin saçmalığını belirtmek olmalı. Oysa insan, senin öykünü okurken İsa’nın gerçekten doğduğuna inanıyor!..”</p>
      <p><a id="GBS.0047.05"/>Tam o anda Biezdomni, kendisini rahatsız eden hıçkırığını birden kesmeyi denedi. Soluğunu tuttu, bunun sonucunda daha çok ve daha acılı bir biçimde hıçkırmaya başladı. Berlioz da söylevini kesti; çünkü yabancı, yerinden kalkmış onlara doğru geliyordu. İki yazar, adama şaşkınlıkla baktılar.</p>
      <p>Yabancı, değişik bir şiveyle ama sözcükleri örselemeden, “Özür dilerim beyler,” dedi, “kusuruma bakmayın.<a id="GBS.0048.01"/> Size yabancıyım. Sözünüzü yarıda kesmek durumunda kaldım... Derin konuşmanızın konusu beni öylesine ilgilendirdi ki...”</p>
      <p>Konuşurken bir yandan da saygıyla beresini çıkardı. İki dostun kalkıp yabancıyı selamlamaktan başka çareleri kalmamıştı.</p>
      <p>“Hayır! Hayır! Bu adam Fransız olmalı,” diye düşündü Berlioz.</p>
      <p>Biezdomni de, “Bir Polonyalı...” diye geçirdi aklından.</p>
      <p>Yabancının<a id="GBS.0048.02"/> söze başlar başlamaz Şair üzerinde kötü bir izlenim bıraktığını belirtmek gerekli. Berlioz’a ise hoş, daha doğrusu hoş değil de, nasıl demeli, ilginç gelmişti anlayacağınız.</p>
      <p>Yabancı yine saygıyla, “Oturmama izin verir misiniz?” diye sordu. </p>
      <p>İki dost, isteksizce sıkıştılar. Adam büyük bir rahatlıkla aralarına çökerek hemen konuşmalarına katıldı. Yeşil gözünü Berlioz’a dikerek, “Yanılmıyorsam,<a id="GBS.0048.03"/> İsa’nın hiç yaşamadığını belirtmeyi gerekli buluyordunuz?” dedi.</p>
      <p>Berlioz, gayet nazik, “Hayır, yanılmadınız,” dedi. “Söylediğim buydu.”</p>
      <p>“Ah, ne ilginç!” diye bağırdı yabancı.</p>
      <p>Biezdomni kaşlarını çattı, “Hay şeytan, ona ne bundan!” diye düşündü.</p>
      <p>Yabancı, sağ gözünü Biezdomni’ye çevirdi:</p>
      <p>“Siz de dostunuzla aynı görüşte misiniz?”</p>
      <p>Abartılmış deyimleri, dolaylı<a id="GBS.0048.04"/> anlatımı seven Şair, “Bir kere değil, yüz kere evet!” dedi.</p>
      <p>“Hayret!” diye haykırdı yeniden beklenmedik adam.</p>
      <p>Ardından, nedense, bir hırsız gibi çevresine bakınıp kalın sesini alçaltarak, “Başınızı ağrıtıyorsam bağışlayın. Yanlış anlamadıysam, her şey bir yana siz, Tanrı’ya inanmıyorsunuz?”</p>
      <p>Onlara korku dolu bir bakış fırlatarak heyecanla ekledi:</p>
      <p>“Kimseye söylemeyeceğime<a id="GBS.0048.05"/> yemin ederim!”</p>
      <p>Turistin kaygısı karşısında Berlioz hafifçe gülümseyerek, “Gerçekten de Tanrı’ya inanmıyoruz,” dedi. “Ama bu, üzerinde büyük rahatlıkla konuşabileceğimiz bir konu.”</p>
      <p>Yabancı, arkaya yaslandı, meraktan neredeyse cırtlaklaşan bir sesle bağırdı: “Tanrıtanımaz kişilersiniz demek?”</p>
      <p>Berlioz, gülümseyerek, “Evet öyle,” dedi. “Tanrıtanımaz kişileriz biz.”</p>
      <p>“Yapıştıkça<a id="GBS.0049.01"/> yapışıyor bu ithal malı kene,” diye düşündü Biezdomni öfkeyle.</p>
      <p>Şaşkınlık içindeki yabancı, “Ama bu harika bir şey!” diye haykırdı; sonra iki edebiyatçıya bakabilmek için başını hiç durmadan iki yana döndürmeye koyuldu.</p>
      <p>Berlioz, diplomatça bir incelikle açıkladı:</p>
      <p>“Ülkemizde Tanrı’ya inanmamak kimseyi şaşırtmaz. Uzun süredir, bilinçli olarak halkımızın büyük çoğunluğu, bu türden<a id="GBS.0049.02"/> masallara inanmayı bıraktı.”</p>
      <p>Yabancının kafasından tuhaf bir şey geçmiş olmalı, çünkü yerinden kalktı, şaşkın şaşkın Genel Yayın Müdürü’nün eline yapışıp şu sözleri söyleyerek onunla tokalaştı: </p>
      <p>“Size yürekten teşekkür etmeme izin verin!” </p>
      <p>Gözlerini kırpıştıran Biezdomni, “Ona niye teşekkür ettiğinizi öğrenebilir miyiz?” dedi.</p>
      <p>Tuhaf adam, parmağını çok şey anlatan bir<a id="GBS.0049.03"/> biçimde salladı, “Benim gibi bir yolcu için çok büyük önemi, ilginç bir yanı olan bir haberden ötürü,” karşılığını verdi.</p>
      <p>Bu önemli haberin yabancı üzerinde büyük etki uyandırdığı gerçekti, çünkü her pencereden Tanrı’ya inanmayan biri çıkacakmış gibi ürkek ürkek evlere baktı. </p>
      <p>“Hayır, bu adam İngiliz olamaz,” diye düşündü Berlioz.</p>
      <p> Biezdomni ise, “Her şey bir yana, Rusçayı<a id="GBS.0049.04"/> iyi biliyor,” diye geçirdi aklından. “Dilimizi nereden öğrendi acaba?” Sonra yine somurttu.</p>
      <p>Bir süre kuşkuyla düşünen yabancı misafir, “İyi ama,” dedi, “izin verirseniz size sorayım: Tanrı’nın varlığını gösteren kanıtlara ne diyorsunuz? Herkesin bildiği gibi bunların sayısı beştir.”</p>
      <p>“Yazık!” diye, merhametle karşılık verdi Berlioz. “Bu kanıtlar beş para etmez. İnsanlık, hepsini tavan<a id="GBS.0049.05"/> arasına kaldıralı çok oldu. Akıl yönünden, Tanrı’nın varlığıyla ilgili hiçbir kanıtın benimsenemeyeceğini kabul edersiniz.”</p>
      <p>“Bravo!” diye bağırdı yabancı. “Bravo! Kelimesi kelimesine, o ihtiyar Immanuel delisinin görüşünü tekrarladınız. Beş kanıtı da baştan başa yıktı, bu doğru. Ama, aynı fırsattan yararlanıp sanki kendi kendisiyle alay edercesine, kendi elleriyle bir altıncı kanıt yarattı.<a id="GBS.0050.01"/> Matrak değil mi?”</p>
      <p>İncelikle gülümseyen, derin bilgilere sahip Genel Yayın Müdürü, “Kant’ın kanıtı da, öbürlerinden daha inandırıcı değildi,” dedi. “Bu konuda Schiller, Kant’ın görüşlerinin ancak köleleri tatmin edeceğini söylememiş miydi? David Strauss’a gelince; o da bu sözde kanıta gülüp geçmekle yetindi.”</p>
      <p>Berlioz hem konuşuyor, hem düşünüyordu: “Kim olabilir acaba? Hem Rusçayı<a id="GBS.0050.02"/> bu kadar iyi nasıl konuşuyor?”</p>
      <p>Ortada fol yok yumurta yokken İvan Nikolayeviç birden bağırdı:</p>
      <p>“Sizin Kant’ınızı, kanıtlarıyla birlikte, üç yıllığına Solovets Adaları’na<a class="si-noteref" epub:type="noteref" href="#f8" id="ref_f8">8</a> gönderirdim ben!”</p>
      <p>Berlioz utancından kıpkırmızı kesildi.</p>
      <p>“İvan!” diye fısıldadı.</p>
      <p>Kant’ı Solovets Adaları’na yollama düşüncesi, yabancıyı kızdırmamış, tam tersine onu kendinden geçirmişti.</p>
 <div style="display:none;"><a id="GBS.0050.03"/></div>     <p>“Mükemmel, mükemmel!” diye haykırdı. Berlioz’ dan ayırmadığı yeşil gözü parıldadı. “Tam ona gereken şey! Hem, günün birinde kendisiyle yemek yerken dedim ki: Kusuruma bakmayın profesör, ama gördüğünüz gibi görüşleriniz biraz tutarsız. Kuşkusuz bilgece, ama anlaşılır gibi değil. Size gülerler!”</p>
      <p>Berlioz’un gözleri fal taşı gibi açıldı. “Kant’la yemek yerken mi? Benimle dalga mı geçiyor!”<a id="GBS.0050.04"/> diye düşündü.</p>
      <p>Berlioz’un şaşkınlığını umursamayan başka iklimlerin insanı, Şair’e döndü:</p>
      <p>“Ne yazık,” dedi, “Kant’ı Solovets Adaları’na yollamak olanaksız. Nedeni de çok açık; yüz bilmem kaç yıldır Solovets’ten çok daha uzak bir yerde kendisi. Hem ne yaparlarsa yapsınlar, onu oradan çıkaramazlar, bana inanın!”</p>
      <p>Ateşli Şair, “Üzüldüm!” dedi.</p>
      <p>Gözü parlayan yabancı, “İnanın,<a id="GBS.0050.05"/> ben de çok üzülüyorum!” diyerek onu doğruladı. “Ama, asıl kafamı kurcalayan sorun şu,” diye devam etti ardından: “Tanrı yoksa, insan hayatını ve genellikle dünyadaki varlıkların düzenini yöneten kim?”</p>
      <p>Kızgın Şair, telaşlı telaşlı, “Her şeyi yöneten insandır,” dedi.</p>
      <p>Soru pek açık değildi ya, neyse.</p>
      <p>Yabancı, tatlılıkla, “Beni bağışlayın,” dedi. “Yönetmek için gereken şudur:<a id="GBS.0051.01"/> En azından uzun vadeli, kesin bir planınız olmalı. Size şöyle sorayım: Bin yıl gibi çok gülünç bir süre için plan yapamazken ve kendi yarınını bile garanti edemezken, insanoğlu neyi, nasıl yönetebilir?” Berlioz’a döndü: “Bakın, şöyle düşünelim. Örneğin, siz... Başlıyorsunuz yönetmeye, kendinize ve başkalarına dilediğinizi yaptırıyorsunuz. Kısacası, nasıl denir, bu işin zevkine varıyorsunuz. Ve birden...<a id="GBS.0051.02"/> Hah hah hah ha!.. Ciğerinizde kötü huylu bir tümör...”</p>
      <p>Yabancı, bu fikir çok hoşuna gitmiş gibi, açgözlülükle güldü.</p>
      <p>“Evet, kötü huylu bir tümör,” diye gözlerini kapayıp kedi gibi mırıldanarak yineledi: “İşte yönetiminizin sonu! Başkalarının sonu artık size vız gelir. Tek ilgilendiğiniz kendi sonunuzdur. Yakınlarınız, dostlarınız yalan söylemeye başlarlar. Felaketi sezer, en ünlü<a id="GBS.0051.03"/> doktorlara koşarsınız, sonra şarlatanlara başvurur, en sonunda da falcılara kadar düşersiniz. Bütün bunların boşuna olduğunu söylemem gereksiz. Siz de bunu anlıyorsunuzdur. Her şey acı bir sonla noktalanır: Kısa bir süre önce dünyayı yönettiğini sanan kişi, kendini tahtadan bir kutunun içinde kaskatı kesilmiş bulur. Çevresi de, başka bir şey yapılamayacağını düşünüp onu yakar, kül eder. Daha da kötüsü:<a id="GBS.0051.04"/> Örneğin –bundan önemsiz ne olabilir– insan Kislovodsk’ta bir süre kalıp dinlenmeyi de kurabilir (yabancı, Berlioz’a göz kırptı); derken anlaşılmaz bir biçimde, birdenbire ayağı kayar ve bir tramvayın altında eziliverir! Başına böyle bir olay gelen kişinin, olayı kendisinin yönettiği söylenebilir mi? Bunu isteyenin bir başkası, çok başka biri olduğunu düşünmek daha akla yatkın değil mi?” </p>
      <p><a id="GBS.0051.05"/>Yabancı tuhaf bir kahkaha attı.</p>
      <p>Berlioz, rahatsız eden kötü huylu bir tümör ve tramvay hikâyesini büyük bir dikkatle dinlemişti. Şimdi, kaygı verici bir düşünce kafasını kurcalamaktaydı: “Bu adam yabancı değil... Yabancı değil bu adam,” diyordu kendi kendine. “Her şey bir yana, çok tuhaf biri... Çok tuhaf biri... Ama kim olabilir?”</p>
      <p>Yabancı, ansızın Biezdomni’ye, “Sigara içmek istediğinizi<a id="GBS.0052.01"/> görüyorum,” dedi. “Hangi marka sigara içersiniz?”</p>
      <p>Gerçekten sigarası kalmayan Şair şaşırdı, somurtarak karşılık verdi:</p>
      <p>“Neden sordunuz? Birkaç marka birden mi taşırsınız?” </p>
      <p>“Hangi marka sigara içersiniz?” diye yineledi yabancı.</p>
      <p>“Naşa Marka,”<a class="si-noteref" epub:type="noteref" href="#f9" id="ref_f9">9</a> dedi Biezdomni, yüzünü ekşiterek.</p>
      <p>Tuhaf adam hemen cebinden bir sigara tabakası çıkarıp Biezdomni’ye tuttu.</p>
      <p>“İşte,<a id="GBS.0052.02"/> Naşa Marka sigaraları.”</p>
      <p>Tabakada Naşa Marka sigaralarının bulunmasından çok, tabakanın kendisi, Genel Yayın Müdürü’yle Şair’i şaşırtmıştı. Kapağı, mavili beyazlı binlerce parıltı saçan elmas bir üçgenle süslü, akıl almaz boyutlarda altın bir tabakaydı bu.</p>
      <p>İki edebiyatçının düşünceleri, farklı yönlere kaydı.</p>
      <p>Berlioz, “Evet, bu adam yabancı!” derken, Biezdomni, “Cehenneme kadar<a id="GBS.0052.03"/> yolu var artık,” diye söyleniyordu. </p>
      <p>Şair ve tabakanın sahibi birer sigara alıp yaktılar.</p>
      <p>Sigara içmeyen Berlioz da reddetti.</p>
      <p>Tartışmayı sürdürmeye kararlı olan Berlioz, “Ona karşı söylenmesi gereken şu,” diye düşünüyordu. “Evet, insanoğlu ölümlü, kimse bu gerçeği yadsıyamaz. Ama asıl önemlisi...”</p>
      <p>Yabancı, ağzını açmasına bile fırsat vermedi:</p>
      <p>“Evet, insanoğlu<a id="GBS.0052.04"/> ölümlü,” dedi. “Ama bu kadarla kalsa çok önemli değil. İşin kötüsü, insan hiç beklenmedik bir anda ölüyor. İşte işin püf noktası bu. Ve insan, akşama ne yapacağını bile bilecek durumda değil.”</p>
      <p>“Sorunu, ne kadar da saçma bir biçimde ortaya koyuyor,” diye düşünen Berlioz, karşılık verdi: “Burada ileri gidiyorsunuz. Örneğin ben, bu akşam ne yapacağımı aşağı yukarı biliyorum. Tabii, Bronnaya<a id="GBS.0052.05"/> Sokağı’nda başıma kiremit düşmezse...”</p>
      <p>“Nerede olursa olsun, hiç kimsenin kafasına durup dururken kiremit düşmez,” diyerek büyük bir ciddiyetle onun sözünü kesti yabancı. “Sizin, özellikle bu yönde çekinmeniz gereken bir şey yok. Başka türlü öleceksiniz siz.”</p>
      <p>Berlioz, iyiden iyiye saçmalaşan konuşmayı sürdürmeye kararlı, çok açık bir alaycılıkla sordu: “Herhalde, nasıl öleceğimi<a id="GBS.0053.01"/> tam olarak biliyorsunuzdur? Bana söyler misiniz?”</p>
      <p>“Sevinerek,” diye karşılık verdi yabancı. Bakışlarıyla Berlioz’u ölçtü, biçti, sanki sırtına elbise dikecekmişçesine. Dişlerinin arasından, “Bir, iki... Merkür ikinci burçta... Ay kayboldu... Altı –akşama bir felaket– yedi...” diye mırıldandı. Ardından da neşe içinde haykırdı: “Başınızı kesecekler!”</p>
      <p>Bu saygısızlık karşısında şaşkına<a id="GBS.0053.02"/> dönen Biezdomni patavatsız yabancıyı nefretle süzdü. </p>
      <p>Berlioz, kıs kıs gülerek sordu: “Öyle mi? Kim kesecek? Düşman mı? Müdahaleciler mi?”</p>
      <p>“Hayır,” dedi öteki. “Komünist Gençlik Örgütü’nden bir Rus kadını.”</p>
      <p>Bu tatsız şakadan hoşlanmayan Berlioz, “Hımm!” diye homurdandı. “Özür dilerim, ama pek akıl alır gibi değil.”</p>
      <p>“Asıl ben sizden özür dilerim,” dedi yabancı, “ama<a id="GBS.0053.03"/> söylediğim gerçeğin ta kendisi. Ha, öyle ya, eğer sır değilse, bu akşam ne yapmayı düşündüğünüzü sormak istiyordum.”</p>
      <p>“Sır değil elbette. İlkin Sadovaya Caddesi’ndeki evime gideceğim. Akşam saat onda da, MASSOLİT’teki toplantıya başkanlık edeceğim.”</p>
      <p>Yabancı, “Hayır, bu kesinlikle olamaz!” dedi.</p>
      <p>“Neden?”</p>
      <p>Yabancı, gözlerini kırpıştırarak, akşam serinliğinde hızlı hızlı<a id="GBS.0053.04"/> kanat çırparak gökyüzünde çizgiler çizen kara kuşlara baktı.</p>
      <p>“Çünkü Annuşka, ayçiçeğiyağını aldı bir kere. Almakla da kalmadı, üstelik devirip döktü. Bu nedenle toplantı yapılamayacak.”</p>
      <p>Tahmin edebileceğiniz gibi, ıhlamurların altına sessizlik çökmüştü. </p>
      <p>Saçma sapan konuşup duran gevezeyi tepeden tırnağa süzen Berlioz, bir anlık sessizlikten sonra, “Kusura, bakmayın ama,”<a id="GBS.0053.05"/> dedi, “ayçiçeğiyağının burada işi ne? Annuşka da kim oluyor?”</p>
      <p>Bir anda bu can sıkıcı adama savaş açmaya karar verdiği görülen Biezdomni, “Ben size, ayçiçeğiyağının burada ne işi olduğunu söyleyeceğim,” dedi. “Bakar mısınız buraya yoldaş! Sakın siz, bir akıl hastalığı kliniğinde bulunmuş olmayasınız?”</p>
      <p>Mihail Aleksandroviç, alçak sesle, “İvan!” diye atıldı.</p>
      <p>Ama yabancı, hiç<a id="GBS.0054.01"/> de hakarete uğramış gibi değildi. Şen bir kahkaha attı, “Elbette, elbette, hem de bir kereden fazla bulundum,” dedi gülerek. Oysa, Şair’den ayırmadığı tek gözü gülmüyordu. “Nerede bulunmadım ki ben? Tek canımı sıkan, profesöre şizofreninin ne olduğunu sormamış olmam. Eh bunu da ona siz sorarsınız İvan Nikolayeviç!”</p>
      <p>“Adımı nereden biliyorsunuz!”</p>
      <p>“Aman İvan Nikolayeviç, sizi tanımayan<a id="GBS.0054.02"/> mı var?” Cebinden bir önceki günün <em>Literaturnaya Gazeta</em>’sını çıkardı. İvan Nikolayeviç, birinci sayfada yazdığı şiirlerin yanında fotoğrafının da yer aldığını görebildi. Oysa bir gün önce onu sevindiren, başarı ve ününün bu elle tutulur belirtisi şimdi hiç hoşuna gitmiyordu.</p>
      <p>Yüzü sarararak, “Kusura bakmayın, bizi bir dakika yalnız bırakır mısınız?” dedi. “Dostuma söyleyeceklerim var da.”</p><div style="display:none;"><a id="GBS.0054.03"/></div>
      <p>“Tabii! Memnuniyetle!” diye bağırdı yabancı. “Ihlamurlar altında insan o kadar rahat eder ki. Hem, acelem de yok.”</p>
      <p>Şair, Berlioz’u köşeye çekti, “Dinle Mişa<a class="si-noteref" epub:type="noteref" href="#f10" id="ref_f10">10</a>,” diye fısıldadı. “Bu adam turist murist değil. Casusun biri. Aramıza sızan bir sığınmacı. Kâğıtlarını iste, yoksa kaçar ve...”</p>
      <p>Berlioz, kuşkuyla, “Öyle mi dersin,” diye söylendi. İçinden de, “Haklı!” diye geçiriyordu.</p><div style="display:none;"><a id="GBS.0054.04"/></div>
      <p>Şair, kulağına eğildi.</p>
      <p>“Emin ol, aptal numarası yapıp ağzımızdan laf almak istiyor. Rusçasının ne kadar iyi olduğunu görüyorsun!”</p>
      <p>Şair, yan gözle yabancıya baktı. Tüymesinden korkuyordu.</p>
      <p>“Gel, onu oyalamamız gerek. Yoksa kaçacak.”</p>
      <p>Berlioz’un koluna yapışıp onu banka sürükledi.</p>
      <p>Ayakta duran yabancının elinde, koyu gri kapaklı bir defter, kâğıdının en iyi<a id="GBS.0054.05"/> cinsten olduğu anlaşılan kalın bir zarf, bir kartvizit vardı.</p>
      <p>“Bağışlayın,” dedi, “konuşmanın heyecanıyla kendimi tanıtmayı unuttum gitti. İşte kartım, pasaportum, birtakım incelemelerde bulunmam için Moskova’ya gelmem için yollanan çağrı da bu.”</p>
      <p>Yabancı, iki edebiyatçıyı utanç içinde bırakan derin bir bakışla bu anlamlı sözlerin altını çizdi. İkisi de allak bullak olmuştu. </p>
  <div style="display:none;"><a id="GBS.0055.01"/></div>    <p>Kendisine uzatılan kâğıtları saygılı bir hareketle iten Berlioz, “Hay aksi şeytan, hepsini duydu...” diye düşündü. Şair, kartvizite yan gözle bakmış, Latin harfleriyle basılmış “Profesör” sözcüğünü ve adamın adının baş harfi “W”yi görmüştü.</p>
      <p>Genel Yayın Müdürü, şaşkın şaşkın, “Memnun olduk, memnun olduk!” diyebildi.</p>
      <p>Yabancı da, kâğıtlarını el çabukluğuyla yok etti.</p>
      <p>Bağlar<a id="GBS.0055.02"/> böylece yeniden kurulunca üç adam banka oturdu.</p>
      <p>“Demek, uzman olarak davetlisiniz Profesör?” dedi Berlioz.</p>
      <p>“Evet, uzman olarak.”</p>
      <p>“Şey... Alman mısınız?” dedi Biezdomni.</p>
      <p>Profesör, “Ben mi?” diye sorup bir an durakladı. “Neyse... Evet, öyle isterseniz öyle olsun.”</p>
      <p>“Rusçayı çok iyi konuşuyorsunuz,” dedi Biezdomni.</p>
      <p>“Ben dil bilirim. Pek çok dili iyi bilirim<a id="GBS.0055.03"/> hem de.”</p>
      <p>“Hangi alanda uzmansınız?” diye sordu Berlioz.</p>
      <p>“Kara büyü alanında uzmanım.”</p>
      <p>Berlioz yerinden sıçrayarak, “Bir bu eksikti!” dedi kendi kendine.</p>
      <p>“Buraya kara büyü uzmanı olarak mı çağrıldınız?” diye kekeledi.</p>
      <p>“Tabii,” dedi Profesör. “Biliyor musunuz, kısa süre önce Devlet Kütüphanesi’nde, X. yüzyılın ünlü kara büyücüsü Gerberd d’Aurillac’ın gerçek elyazmaları<a id="GBS.0055.04"/> bulundu. Yeryüzünde bu elyazmalarını çözebilecek tek uzman benim.”</p>
      <p>İyiden iyiye rahatlayan Berlioz, büyük bir saygıyla, “Haaa! Demek tarihçisiniz?” diye sordu.</p>
      <p>“Evet, tarihçiyim,” dedi bilgin. Ardından da, ortada hiçbir neden yokken ekledi: “Ve bu akşam, Patriarşiye Göleti Parkı’nın çevresinde ilginç olaylar olacak!”</p>
      <p>Genel Yayın Müdürü ile Şair, yine apışıp kaldılar.</p>
      <p><a id="GBS.0055.05"/>Profesör, yaklaşmaları için onlara işaret etti. İkisi de eğilince fısıldadı: “Bilin ki, İsa gerçekten yaşadı!”</p>
      <p>Berlioz hızla doğruldu, biraz zorlama bir gülümsemeyle, “Bakın Profesör,” dedi, “engin bilginize büyük saygımız var. Ama bu konuda izin verirseniz, ayrı görüşlerdeyiz.”</p>
      <p>Tuhaf Profesör, “Görüş mörüş söz konusu olamaz,” dedi. “İsa yaşadı, hepsi bu kadar!”</p>
      <p>“Ama birkaç<a id="GBS.0056.01"/> kanıt gerekmez mi?” diye atıldı Berlioz.</p>
      <p>“Bütün kanıtlar gereksizdir!” diyerek onun sözünü kesti Profesör.</p>
      <p>Gizemli bir biçimde dili hiç çalmadan, tatlı bir sesle anlatmaya başladı: “Her şey çok açık. 14 Nisan'da gün ağarırken Büyük Herodes Sarayı’nın iki kanadını ayıran avlunun sütunları altında...”</p>
    </section>
	<section class="si-footnotes" epub:type="footnotes">
	<aside class="si-footnote" epub:type="footnote" id="f6"><a class="si-backref" href="#ref_f6">6</a>. (Rus.) Açılımı, Moskovskaya Assotsiatsiya Literatorov (Moskova Yazarlar<div style="display:none;"><a id="GBS.0056.02"/></div> Birliği). (Y.N.)</aside>
    <aside class="si-footnote" epub:type="footnote" id="f7"><a class="si-backref" href="#ref_f7">7</a>. (Rus.) Evsiz. (Y.N.)</aside>
    <aside class="si-footnote" epub:type="footnote" id="f8"><a class="si-backref" href="#ref_f8">8</a>. Solovets Adaları, Arhangelsk yakınındadır; orada inzivaya çekilmek için bir kale-manastır vardır. (Y.N.)</aside>
    <aside class="si-footnote" epub:type="footnote" id="f9"><a class="si-backref" href="#ref_f9">9</a>. (Rus.) Bizim Marka. (Y.N.)</aside>
		<aside class="si-footnote" epub:type="footnote" id="f10"><a class="si-backref" href="#ref_f10">10</a>. (Rus.) Mişa, “Mihail” adının kısaltması. Aile arasında ya da yakın dostlar tarafından kullanılır. (Y.N.)</aside>
  </section>
  <div style="display:none;"><a id="GBS.0056.03"/></div></body>
</html>