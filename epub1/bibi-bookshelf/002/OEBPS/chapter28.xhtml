<?xml version="1.0" encoding="UTF-8" standalone="no"?><html xmlns="http://www.w3.org/1999/xhtml">
	<head>
		<title>Usta ile Margarita</title>
		<link href="main.css" rel="stylesheet" type="text/css"/>
<meta name="Adept.resource" value="urn:uuid:9a306e4f-5f83-29ee-fd04-e3fd7b236a56"/>
	</head>
	<body xmlns:epub="http://www.idpf.org/2007/ops" class="chapter" epub:type="chapter"><div style="display:none;"><a id="GBS.0431.01"/></div>
    <section>
      <header>
        <h1 class="ch">28</h1>
        <h2>Korovyev ile Behennot’un son serüvenleri</h2>
      </header>
      <p>Bu gölgeler gerçekten var mıydı, yoksa Sadovaya Caddesi’ndeki uğursuz evde oturan dehşet içindeki insanlar bir halüsinasyon mu gördüler, bunu kesinlikle belirtmek mümkün değil. Gerçek bile olsalar, daha sonra nereye yöneldiklerini bilen yok. Nerde ayrıldıklarını bile söyleyecek durumda değiliz; tek bildiğimiz,<a id="GBS.0431.02"/> Sadovaya Caddesi’ndeki yangın başladıktan aşağı yukarı on beş dakika sonra, kareli elbiseli ve uzun boylu bir yoldaşın, yanında kocaman bir kara kediyle, Smolensk Meydanı’ndaki Torgsin’in<a class="si-noteref" epub:type="noteref" href="#f49" id="ref_f49">49</a> vitrininin önüne vardığıdır.</p>
      <p>Yoldaş, yayaların arasından ustaca süzüldü ve mağazanın dış kapısını açtı. Ama tam o sırada, çok zayıf ve kötü yürekli bir kapıcı yolunu kesip sinirli bir tavırla, “Kedilere<a id="GBS.0431.03"/> yasaktır!” dedi.</p>
      <p>Eğri büğrü elini, sağır olduğunu belirtircesine kulağına götüren uzun boylu yoldaş, titrek sesiyle, “Özür dilerim,” dedi. “Kedilere yasak mı dediniz? İyi ama nerede kedi gördünüz siz?”</p>
      <p>Kapıcı gözlerini iyice açtı. Açılmayacak gibi de değildi doğrusu: Yoldaşın ayakları dibinde kedi medi yoktu, buna karşılık ardında, içeri girmek için kalabalığın arasından geçmeye<a id="GBS.0431.04"/> çalışan göbekli biri vardı. Bu şişman adamın kafasına yırtık bir kasket geçirilmişti, yüzü gerçekten hafiften kedilerinkine benziyordu, koltuğunun altında da bir gazocağı vardı.</p>
      <p>Görünürde bir neden olmamasına karşın, bu çift, insan sevgisinden yoksun kapıcıya sevimsiz geldi.</p>
      <p>Güveler tarafından yenmiş gibi duran, kırlaşmış gür kaşlarının arasından öfkeyle bakarak, “Burada alınan malların<a id="GBS.0431.05"/> karşılığı dövizle ödenir,” dedi.</p>
      <p>Kırık camlı saplı gözlüğünün ardından gözü pırıl pırıl parlayan uzun boylu yoldaş, titrek sesiyle, “Dostum,” dedi, “bende döviz olmadığını nereden biliyorsunuz? Kılığıma bakarak mı söylüyorsunuz bunu? Ey kapıcıların incisi, asla böyle bir şey yapmayın! Büyük, hem çok büyük bir hataya düşebilirsiniz. Ünlü Halife Harun Reşit’in hikâyesini okusanız yeter. Ama<a id="GBS.0432.01"/> şimdilik bu hikâyeyi bir yana bırakıp şefinize başvurmak ve sizinle ilgili birtakım şikâyetlerde bulunmak zorundayım. Konuşmamızın sonucunda, camları pırıl pırıl parlayan bu iki kapı arasındaki görevinizden ayrılmak zorunda kalacaksınız.”</p>
      <p>Zorla mağazaya girmeye çalışan, kedi suratlı şişko, “Belki gazocağım döviz doludur!” diye araya girdi. Arkalarına yığılmış bekleyen kalabalık sinirlenip<a id="GBS.0432.02"/> sabırsızlanıyordu. Kapıcı bu garip çifte, kuşku ve tiksintiyle baktı ama kenara çekildi. İki eski dostumuz, Korovyev’le Behennot dükkâna girdiler. Yaptıkları ilk iş, çevrelerini kolaçan etmek oldu. Sonra Korovyev, mağazanın öbür ucundan duyulan bir sesle, “Nefis bir mağaza! Çok, çok güzel bir mağaza!” diye bağırdı.</p>
      <p>Tezgâhlarda birikmiş müşteriler başlarını çevirdi; nedendir bilinmez, övgüleri<a id="GBS.0432.03"/> çok sağlam temellere dayandığı halde, bu sözleri söyleyene şaşkınlıkla baktılar.</p>
      <p>Yüzlerce ve yüzlerce top rengârenk basma, pamuklu, muslin ve parça kumaşlar tezgâhların üzerine yığılmıştı. İlerde yığınla ayakkabı kutusu görülüyor, bu kutuların yanındaki daracık küçük iskemlelerde oturan kadınlar, sağ ayaklarında eski ve aşınmış bir ayakkabı ile sol ayaklarındaki yeni ve pırıl pırıl ayakkabıyı<a id="GBS.0432.04"/> düşünceli düşünceli yerdeki halıya vuruyorlardı. Mağazanın dibindeki gramofonlar içerisini müzik ve şarkı sesleriyle dolduruyordu. </p>
      <p>Bütün bu güzelliklere boş veren Korovyev’le Behennot, yiyecek ve şekerleme bölümlerinin birleştiği yere yürüdüler. Orası daha rahattı: Başörtülü ya da bereli kadınlar, kumaş tezgâhında olduğu gibi itişip kakışmıyorlardı.</p>
      <p>Tezgâhın önündeki, kısa boylu,<a id="GBS.0432.05"/> dikdörtgen gövdeli, yanakları masmavi kesilinceye kadar sakallarını kazımış, gözüne bağa gözlük takmış, kafasına yepyeni, kamburu zamburu olmayan bir şapka geçirmiş, mor bir pardösüyle kızıl rugan eldivenler giymiş adam emir verircesine anlaşılmaz böğürtüler çıkarıyordu. Mavi başlıklı ve kar gibi beyaz gömlekli bir satıcı bu mor müşteriye hizmet etmekteydi. İyice sivriltilmiş, Matta Levi’nin çaldığı<a id="GBS.0433.01"/> bıçağı andıran bıçağıyla, pembe bir somonbalığının yağlı, sulanıp duran etini, gümüşsü parıltılar saçan, yılanlarınkini andıran derisinden ayırıyordu.</p>
      <p>Korovyev, tumturaklı bir sesle, “Bu bölüm de mükemmel,” dedi. Sonra parmağıyla mor sırtı gösterip ekledi: “Bu yabancı da şirin biri.”</p>
      <p>“Hayır Fagot hayır,” dedi Kedi düşünceli düşünceli. “Yanılıyorsun dostum; bana kalırsa, bu mor beyefendinin<a id="GBS.0433.02"/> yüzünde bir şey eksik.”</p>
      <p>Morlu sırt ürperdi, ama bu herhalde bir rastlantı olmalıydı. Çünkü yabancı, Korovyev’le arkadaşının Rusça konuşmalarını anlayamazdı.</p>
      <p>“İyidir?” diye sordu mor yabancı sert sert.</p>
      <p>Ağır ve dikkatli hareketlerle deriyi kesen satıcı, “Harika!” cevabını verdi.</p>
      <p>Yabancı kabaca, “Ben iyiyi sever, kötü sevmez,” dedi.</p>
      <p>“İyi olmaz mı!” dedi satıcı kendinden<a id="GBS.0433.03"/> emin.</p>
      <p>Dostlarımız, bu söz üzerine yabancıdan ve somonbalığından uzaklaşıp şekerleme bölümünün ucuna vardılar.</p>
      <p>Korovyev, kırmızı yanaklı genç bir satıcı kıza, “Bugün hava çok sıcak,” dedi, kızdan hiç cevap alamadı. “Mandalinalar kaça?” diye sordu bunun üzerine.</p>
      <p>“Kilosu otuz kopek,” dedi satıcı kız.</p>
      <p>“Her şey ateş pahası,” diye söyledi Korovyev içini çekerek. “Vay... vay...<a id="GBS.0433.04"/> vay!” Bir an düşündü, sonra arkadaşına, “Yesene Behennot,” dedi.</p>
      <p>Şişko, gazocağını koltuğunun altına kıstırdı, piramidin tepesindeki mandalinayı aldığı gibi kabuğuyla yutuverdi ve bir ikinci mandalina kaptı.</p>
      <p>Satıcı kız dehşete kapıldı.</p>
      <p>“Deli misiniz?” diye bağırdı yanaklarının rengi solarak. “Fişiniz! Nerede fişiniz?”</p>
      <p>Elindeki şeker maşasını da bıraktı.</p>
      <p>Tezgâhın<a id="GBS.0433.05"/> üzerinden eğilip satıcı kıza göz kırpan Korovyev, “Sevgilim, miniğim, güzelim benim,” dedi. “Bugün fazla dövizimiz yok. Ne yapalım? Ama size yemin ederim ki, gelecek sefer, hem de hemen pazartesi günü bütün borcumuzu tıkır tıkır ödeyeceğiz! Çok yakında, Sadovaya Caddesi’nde, yanan evde oturuyoruz...”</p>
      <p>Behennot, üçüncü bir mandalinayı yuttuktan sonra ayağını, çikolata parçalarından ustalıkla<a id="GBS.0434.01"/> inşa edilmiş bir binanın içine soktu, tabii bu hareketinin sonucunda ne var ne yoksa devrildi. Behennot, çekip aldığı bir çikolatayı yaldızıyla yedi bitirdi. Balık satılan bölümde, satıcılar, ellerinde bıçaklarıyla donup kalmışlardı sanki. Mor giysili yabancı hırsızlara döndü, bu hareketiyle Behennot’un yanıldığı ortaya çıktı: Yüzünde hiç eksik yoktu, tam tersine birtakım fazlalıklar, sarkık yanaklarla<a id="GBS.0434.02"/> delice bakışlar vardı.</p>
      <p>Kıpkırmızı yüzü sapsarı kesilen satıcı kız, mağazanın içini çınlatan bir sesle haykırdı:</p>
      <p>“<em>Palossiç</em>! <em>Palossiç</em>!”<a class="si-noteref" epub:type="noteref" href="#f50" id="ref_f50">50</a></p>
      <p>Bu çığlık üzerine, kumaş bölümündeki kalabalık koşarak oraya geldi. Behennot ise şekerlemelerin çekiciliğine karşı koyup üzerinde “Kerç ringası, birinci sınıf” yazılı fıçıya ayağını daldırdı. Bir çift ringa çıkarıp mideye indirdi, kuyruklarını<a id="GBS.0434.03"/> tükürdü.</p>
      <p>Şekerleme bölümünden, yeni bir umutsuz, “<em>Palossiç</em>!” çığlığı geldi. Balık bölümünde çalışan zavallı bir satıcı böğürdü:</p>
      <p>“Ne oluyorsun be namussuz herif!”</p>
      <p>Bu arada da, Pavel Yossivoviç aceleyle olay yerine geliyordu. Heybetli bir adamdı bu. Beyaz gömleği, bir santral memurununki kadar temizdi, cebinden kaleminin ucu görünüyordu. Pavel Yossivoviç’in tecrübeli bir adam<a id="GBS.0434.04"/> olduğu belliydi. Behennot’un ağzında üçüncü ringanın kuyruğunu görmesiyle durumu kavrayıp anlaması bir oldu, bu küstahlarla gereksiz tartışmalara girmeksizin, eliyle bir hareket yaptı ve emretti:</p>
      <p>“Düdüğünü çal!”</p>
      <p>Kapıcı hızla camlı kapılardan içeri daldı ve hemen, Smolensk Meydanı’nın köşesinde, kötü olay habercisi tatsız bir düdük sesi duyuldu. Kalabalık, iki serserinin çevresinde<a id="GBS.0434.05"/> halka oldu. Tam bu sıra, Korovyev işe karıştı.</p>
      <p>“Yoldaşlar!” diye bağırdı, ince ama ortalığı çınlatan bir sesle. “Nedir bütün bu olanlar? Ha? İzninizle hepinize soruyorum! İşte yoksul bir adam.” Korovyev Behennot’u gösterirken sesini titretti, Behennot da hemen yüzüne üzgün bir hava verdi. “İşte günlerini gazocağı onarmakla geçiren yoksul bir adam. Karnı aç... Nereden bulsun dövizi?”</p>
 <div style="display:none;"><a id="GBS.0435.01"/></div>     <p>Genellikle sakin ve ciddi bir adam olan Pavel Yossivoviç, “Bırak şimdi bunları!” dedi ve sabırsız bir hareket yaptı.</p>
      <p>Kapıcının düdüğü, keyifli keyifli, bir kere daha öttü.</p>
      <p>Ama Korovyev, Pavel Yossivoviç’in araya girmesine bozulmayarak, devam etti:</p>
      <p>“Ha, nereden bulsun? Sorarım hepinize! Açlık ve susuzluktan bitkin düşmüş, ateşi var! Ne olmuş, bu zavallı, tadına bakmak için<a id="GBS.0435.02"/> bir mandalina almış. Topu topu üç kopek değerinde bir mandalina. Hemen başlıyorlar ilkbaharda ormanları dolduran bülbüller gibi ötüşmeye, polisi rahatsız etmeye, onu bunu işinden alıkoymaya!” Korovyev, bunu söylerken mor giysili şişko müşteriyi gösterdi, adamın yüzündeki kuşku iyice yoğunlaştı. “Bu da kim ha? Nereden geliyor? Niçin burada? O olmadan çok mu sıkılıyorduk sanki? Kendisini çağıran<a id="GBS.0435.03"/> oldu mu, söyleyin? Tabii,” diye böğürdü eski kilise şarkıcısı alaylı bir ifadeyle dudak bükerek, “gördüğünüz gibi güzel bir mor giysisi var, yayınbalığı yemekten şiştikçe şişmiş, cepleri yabancı paralarla dolup taşıyor! Yurttaşlarımıza ne oluyor peki? Yurtaşlarımıza? Ah, bu durum beni çok üzdü. Çok, çok üzdü!” diye inledi Korovyev.</p>
      <p>Bu aptalca, uygunsuz ve herhalde siyasi yönden zararlı<a id="GBS.0435.04"/> söylev Pavel Yossivoviç’i öfkeden titretti. Ama garip bir şekilde, biriken kalabalığın bakışlarından, pek çok kişinin Korovyev’i hoşnutlukla dinlediği anlaşılıyordu. Kirli ve yırtık yenini gözlerine götüren Behennot acılı bir sesle, “Bir kurbanın savunmasını üzerine aldığın için sağ ol, sadık dost!” diye bağırınca bir mucize oldu. Şekerleme bölümünden üç tane bademli pasta alan, yoksul ama temiz giyimli,<a id="GBS.0435.05"/> sakin ve kibar görünüşlü, ufak tefek bir ihtiyar bir anda değişiverdi. Kıpkırmızı kesildi, gözlerinde kavgacı bir parıltı yanıp söndü, içinde pastaların bulunduğu küçük kesekâğıdını yere çaldı, cılız ve çocuksu bir sesle haykırdı:</p>
      <p>“Doğru!”</p>
      <p>Bunun ardından, tezgâhın üzerindeki tepsilerden birini kaptı, Behennot’un devirdiği çikolatadan yapılma Eyfel Kulesi’nin kalıntılarını da yere<a id="GBS.0436.01"/> döktü, tepsiyi havaya kaldırdı, sol eliyle yabancının şapkasını uçurup tepsiyi adamın kabak kafasına indirdi. Çıkan gürültü, bir kamyonun tepesinden yere atılan sac tabakasının sesini andırıyordu. Sapsarı kesilen şişko yabancı geri geri gidip Kerç ringalarının doldurulduğu fıçıya oturdu ve çevreye salamura fışkırttı. Derken ikinci bir mucize baş gösterdi. Fıçıya düşen morlu müşteri, pürüzsüz bir<a id="GBS.0436.02"/> Rusçayla, hiç dili çalmadan, “Adam öldürüyorlar! Polis yok mu! Haydutlar canıma kıyıyor!” diye haykırmaya koyuldu. Herhalde o âna kadar ona yabancı gelen lisanı, sarsıntı nedeniyle, tamamen kapıvermişti.</p>
      <p>O an, kapıcının düdük sesleri kesildi, heyecan içindeki müşteri kalabalığının arasında parıldayarak hızla yaklaşan bir çift polis miğferi görüldü. Ama alçak Behennot gazocağını kaptı, teknesindeki<a id="GBS.0436.03"/> suyla halvetteki hamam iskemlelerini ıslatan hamamcı çırağı gibi, şekerleme bölümünün tezgâhına gaz püskürttü, hemen ardından da tezgâh alev aldı. Alevler yükselip tezgâh boyunca ilerleyerek meyve sepetlerini süsleyen kâğıttan yapılma güzel şeritleri tutuşturdu. Satıcı kadınlar haykırarak kaçıştılar. Tam tezgâhtan uzaklaşmışlardı ki, pencerelerdeki tül perdeler alev aldı. Bu arada da,<a id="GBS.0436.04"/> sürekli tutuşan gaz dükkânın içine yayılıyordu.</p>
      <p>Şekerleme tezgâhının önüne yığılan kalabalık, dehşet çığlıkları atarak, karmakarışık bir halde geri çekildi. Yoluna çıkan Pavel Yossivoviç’i, artık hiç gereği kalmadığından çiğnedi. Balık satılan bölümde, satıcılar ellerinde sivri bıçaklarıyla, tek sıra halinde servis kapısına koşup kapının ardında kayboldular.</p>
      <p>Mor giysili yoldaş, balık<a id="GBS.0436.05"/> fıçısından kurtuldu. Balık salamurasına bulanmış halde, yayınbalıklarının üzerinden tezgâhı aşıp satıcıların ardından atıldı. Kaçışan kalabalığın itmesiyle, kapı camları şangırdayarak yerlere döküldü. Bizim iki serseriye –Korovyev ile Behennot oburu– gelince onlar da kaçtı ama nasıl ve nereden tüydüklerini kimse göremedi. Sonradan yabancı mağazadaki yangının görgü tanıkları, iki serserinin tavana<a id="GBS.0437.01"/> kadar uçup orada çocukların oynadığı balonlar gibi patladıklarını anlattılar. Tabii, olayların gerçekten böyle olup bittiğinden insan kuşku duyabilir. Ama bir şey bilmiyorsa, ne gelir elinden.</p>
      <p>Buna karşılık, bilinen tek şey, Smolensk Meydanı’ndaki olaylardan tam bir dakika sonra, Behennot ile Korovyev’in bulvarın kıyısındaki kaldırımda, tam Griboyedov’un teyzesinin evinin önünde durduklarıdır.<a id="GBS.0437.02"/> Korovyev evi çevreleyen tellerin önüne dikilip, “İşte!” dedi. “Yazarlar Evi değil mi? Biliyor musun Behennot, bu evle ilgili çok iyi ve övgü dolu sözler işittim. Bu eve dikkatle bak dostum. Şu damın altında, yığınla üstün yeteneğin gizlenip olgunlaştığını düşünmek büyük bir zevktir.”</p>
      <p>Krem rengi binayla sütunlarını daha iyi görebilmek için, tellerin altındaki alçak duvara çıkan Behennot,<a id="GBS.0437.03"/> “Limonlukta yetiştirilen ananas gibi,” dedi.</p>
      <p>Hiç ayrılmadığı yoldaşıyla aynı fikirde olduğunu belirtti Korovyev.</p>
      <p>“Çok doğru,” dedi. “Gelecekte çıkacak bir <em>Don Quijote</em>, bir <em>Faust</em> ya da yine gelecekte göreceğimiz <em>Ölü Canlar</em> yazarının burada olgunlaştığını düşündükçe tatlı bir ürkeklik doluyor yüreğime! Ne dersin!”</p>
      <p>“Ürkütücü bir düşünce,” diyerek onu doğruladı Behennot.</p>
      <p><a id="GBS.0437.04"/>“Evet,” diye devam etti Korovyev, “çatısının altında hayatlarını Melpomene, Polymene ve Thalie’ye<a class="si-noteref" epub:type="noteref" href="#f51" id="ref_f51">51</a> adamış birkaç bin münzevinin yaşadığı bu limonluğun içinde şaşırtıcı bitkilerin büyümesini bekleyebiliriz. İçlerinden biri, ilk eser olarak halka bir <em>Müfettiş</em> ya da en kötü haliyle bir <em>Yevgeni Onegin</em> sunarsa kopacak gürültüyü düşünebiliyor musun?”</p>
      <p>Her zaman dostuyla fikir birliğinde olan Behennot,<a id="GBS.0437.05"/> “Bunu düşünmekten kolay ne var,” dedi.</p>
      <p>“Evet,” dedi Korovyev de düşünceli bir tavırla parmağını havaya kaldırıp, “ama!.. Ama diyor ve bu ‘ama’yı tekrarlıyorum!.. Bu narin limonluk bitkilerinin, görünmeyen birtakım mikropların saldırısına uğramaması, köklerinden kemirilmemeleri, çürümemeleri gerekli! Bu iş ananasların da başına gelir! Öyle ya, onların da başına gelir tabii!”</p>
      <p>Yuvarlak<a id="GBS.0438.01"/> başını teller arasındaki bir delikten geçiren Behennot, “Şu pergolanın altında ne yapıyorlar acaba?” diye sordu.</p>
      <p>“Yemek yiyorlar,” dedi Korovyev. “Şunu da ekleyeyim dostum, burada hiç fena sayılmayacak, üstelik pahalı da olmayan bir lokanta var. Canım uzun bir yolculuğa çıkmak üzere olan rastgele bir turist gibi, iki lokma yemekle koca bir bardak buzlu bira çekiyor.”</p>
      <p>“Benim de,”<a id="GBS.0438.02"/> diye cevap verdi Behennot.</p>
      <p>Böylece iki serseri, doğru lokantanın önünden uzanan ve başına gelecek felaketten habersiz pergolaya giden ıhlamur ağaçlarının gölgelediği asfalt yola girdiler. Soluk yüzlü, kısa, beyaz çoraplı ve ucu arkasından sarkan küçük beyaz başlıklı, çok sıkıntılı görünüşlü bir kadın, pergolanın girişinin yanında, kafes boyunca yükselen yeşilliğin hemen altına konmuş bir<a id="GBS.0438.03"/> bambu koltukta oturuyordu. Önündeki basit mutfak masasına kalın bir defter konulmuştu, muhasebe defterlerine benziyordu tıpkı. Nedendir bilinmez, kadın, lokantaya girenlerin adlarını yazıyordu buraya. Korovyev’le Behennot da bu kadın tarafından durduruldu.</p>
      <p>Korovyev’in kırık gözlük camını ve Behennot’un gazocağıyla sırtındaki giysinin yırtık dirseğini şaşkın bakışlarla inceleyen kadın, “Kimlik<a id="GBS.0438.04"/> kartlarınız?” diye sordu.</p>
      <p>“Binlerce kere özür dilerim ama ne kartından söz ediyorsunuz?” diye sordu Korovyev şaşkın şaşkın.</p>
      <p>“Yazar mısınız?” diye sordu kadın bu kez.</p>
      <p>“Tabii,” diye cevap verdi Korovyev şişinerek.</p>
      <p>“Kartlarınız?” diye tekrarladı yine kadın.</p>
      <p>“Güzelim,” diye başladı Korovyev okşayıcı bir sesle.</p>
      <p>“Ben güzel müzel değilim...” diye onun sözünü<a id="GBS.0438.05"/> kesti kadın.</p>
      <p>“Ne yazık ki!” dedi Korovyev üzgün üzgün, sonra da sözlerine devam etti: “Çok tatlı bir şeydir gerçi, gene de güzel olmamak hoşunuza gidiyorsa siz bilirsiniz. Ama söyleyin bana: Dostoyevski’nin yazar olduğuna inanmak için kendisinden kimlik kartı mı istemeniz gerekirdi? Hiçbir kimlik kartı gerekmeksizin rastgele bir eserinden beş yaprak alın, karşınızdaki adamın yazar olduğunu<a id="GBS.0439.01"/> hemen anlarsınız. Hem, onun bir kimlik kartı edindiğini de hiç sanmıyorum! Sen ne dersin?” diye sordu Korovyev Behennot’a.</p>
      <p>Gazocağını kalın defterin yanına bırakmış, isten kararan alnını silmekle uğraşan Behennot, “Hayatı boyunca yazar olduğunu gösterir bir kimlik kartı bulunmadığına bahse girerim!” dedi.</p>
      <p>Korovyev’in mantık örgüsü karşısında iyiden iyiye şaşıran kadın, “Siz Dostoyevski<a id="GBS.0439.02"/> değilsiniz,” dedi.</p>
      <p>“Hah hah ha! Kim bilir, kim bilir?” diye söylendi Korovyev.</p>
      <p>Şimdiden, kendine güveninin azaldığını ortaya koyan bir sesle, “Dostoyevski öldü,” dedi kadın.</p>
      <p>“Protesto ediyorum!” diye ateşli bir sesle haykırdı Behennot. “Dostoyevski ölümsüzdür!”</p>
      <p>“Kimlik kartlarınız yoldaşlar,” dedi kadın.</p>
      <p>Bir türlü inadından vazgeçmeyen Korovyev, “İnsaf edin,<a id="GBS.0439.03"/> artık bu iş gülünç olmaya başladı,” dedi. “Bir yazar, kimliğini kartıyla değil yazdıklarıyla ispatlar. Kafamda üst üste yığılan tasarılar hakkında ne biliyorsunuz? Ya da şu kafanın içinde biriken tasarılar hakkında?”</p>
      <p>Behennot’un başını gösterdi, kadın rahat rahat inceleyebilsin diye olacak, Behennot da hemen kasketini çıkardı.</p>
      <p>“Yolu tıkamayın yoldaşlar,” dedi sinirlenmeye başlayan<a id="GBS.0439.04"/> kadın.</p>
      <p>Korovyev’le Behennot, gri elbiseli ve beyaz gömlekli, kravatsız, yakası ceketinin üstüne çıkarılmış, koltuğunun altında gazetesiyle gelen bir yazara yol vermek için kenara çekildiler. Yazar, kadını tatlılıkla selamladı, geçerken deftere belli belirsiz bir imza attı ve pergolanın altına yürüdü.</p>
      <p>Korovyev kederli bir yüzle, “Yazık ki,” dedi, “birlikte düşlediğimiz o buzlu bira<a id="GBS.0439.05"/> bardağını bize değil ona verecekler! Durumumuz üzücü ve sıkıcı, ne yapacağımı da bilmiyorum.”</p>
      <p>Cevap yerine, Behennot acı acı kollarını açtı, sonra kedi tüyüne çok benzeyen kısa ve sık saçlarla kaplı başına kasketini geçirdi.</p>
      <p>Tam o sırada, sakin ama emredici bir ses, kadının tepesinden, “Bırakın girsinler Sofya Pavlovna,” dedi.</p>
      <p>Kadın şaşkınlıkla arkasına döndü. Kafesleri kaplayan<a id="GBS.0440.01"/> asma yaprakları arasında bir gece elbisesinin beyaz göğüslüğü ve sipsivri bir korsan sakalı belirmişti. Adam, iki serseriyi dostça bir bakışla karşıladı, hatta eliyle içeriye davet etti. Yönettiği lokantada, Arçibald Arçibaldoviç’in tartışılmaz bir otoritesi vardı. Bu nedenle, Sofya Pavlovna da, her şeyi kabullendiğini gösteren bir sesle Korovyev’e sordu:</p>
      <p>“Soyadınız nedir?”</p>
      <p>“Panayev,”<a id="GBS.0440.02"/> diye cevap verdi Korovyev kibarca.</p>
      <p>Kadın bu soyadını yazdı, sonra soran bakışlarını Behennot’a yöneltti.</p>
      <p>Nedendir bilinmez, Behennot gazocağını göstererek, “Skabiçevski,” diye miyavladı.</p>
      <p>Sofya Pavlovna bu adı da kaydetti, sonra defteri, imzalatmak üzere konukların önüne sürdü. “Panayev” adının karşısına Korovyev “Skabiçevski” imzasını attı, “Skabiçevski”nin karşısını da Behennot<a id="GBS.0440.03"/> “Panayev” diye imzaladı.</p>
      <p>Sofya Pavlovna’yı iyiden iyiye sersemleten Arçibald Arçibaldoviç, çekici bir gülümseyişle, konuklarını, pergolanın en uzak ve gölgelik köşesinde, hemen yakınında kafes deliklerinin arasından güneş ışınlarının sızarak neşeyle oynaştığı en iyi masaya götürdü. Şaşkınlıktan gözlerini kırpıştıran Sofya Pavlovna, bu beklenmedik konukların garip imzalarını incelemeye daldı.</p><div style="display:none;"><a id="GBS.0440.04"/></div>
      <p>Arçibald Arçibaldoviç, Sofya Pavlovna kadar garsonları da şaşırttı. Masanın iskemlelerinden birini eliyle çekip Korovyev’i oturmaya davet ederken garsonlardan birine göz kırptı, öbürüne bir şeyler mırıldandı, garsonlar, biri ateşten kararmış potinlerinin dibine, yere, elindeki gazocağını bırakmış olan yeni konukların çevresinde dört dönmeye koyuldular.</p>
      <p>Hemen, sarı lekeli eski örtü<a id="GBS.0440.05"/> masanın üstünden kayboluverdi, yerine de Bedevi maşlahından daha beyaz ve takır takır kolalı yeni bir örtü kanat gibi açılıverdi. Korovyev’in kulağına eğilen Arçibald Arçibaldoviç, “Size nasıl bir ziyafet çekebilirim?” dedi. “Mimarlar kongresi için verilecek yemekte sunulmak üzere, özel olarak hazırlanmış <em>balıçok</em><a class="si-noteref" epub:type="noteref" href="#f52" id="ref_f52">52</a> filetom var, size de bir parça ayırabilirim.”</p>
      <p>Sandalyesinin arkalığına iyice<a id="GBS.0441.01"/> yaslanan Korovyev, tüm iyi niyetiyle, “Siz... Eh!.. Bize meze verin şimdilik...” diye mırıldandı.</p>
      <p>Karşısındakinin içinden geçenleri sezmişçesine gözlerini kapayan Arçibaldoviç, “Anladım,” dedi.</p>
      <p>Patronun, bu çok kuşkulu konuklara nasıl davrandığını gören garsonlar, kendi kuşkularını bir yana bırakıp ciddiyetle işe koyuldular. İçlerinden biri, cebinden bir izmarit çıkarıp dudakları<a id="GBS.0441.02"/> arasına kıstıran Behennot’a kibrit çakıyor, bir başkası yeşil kristalleri tıngırdatarak koşup her tabağın önüne bir küçük içki kadehi, bir şarap bardağı ve incecik camdan yapılma balon kadehler yerleştiriyordu. Bu balon kadehlerle, bez tentenin altında madensuyu içmek çok zevkli olurdu. Gerçekten de iki konuk, Griboyedov’un unutulmaz pergolasının bez tentesi altında Narzan madensuyu içiyorlardı şimdi.</p><div style="display:none;"><a id="GBS.0441.03"/></div>
      <p>“Daha sonra, bir ormantavuğu filetosuna ne dersiniz?” diye mırıldandı Arçibaldoviç.</p>
      <p>Kırık camlı gözlük takan konuk, korsan gemisi kaptanı kılıklı adamın teklifini yürekten onayladı, gereksiz eğreti gözlüğünün ardından iyilik dolu bakışlarını ona çevirdi.</p>
      <p>Önündeki domuz kızartmasını bitirmek üzere olan karısıyla birlikte, komşu masada yemek yiyen romancı Petrakov-Suhovey, bütün<a id="GBS.0441.04"/> yazarlara özgü o gözlemci yanıyla Arçibald Arçibaldoviç’in gayretkeşliğini fark etmiş ve buna çok, çok şaşırmıştı. Saygıdeğer bir kadın olan karısına gelince; korsanın Korovyev’e gösterdiği özeni kıskanıyordu. Küçücük kaşığıyla bardağına birkaç kere vurdu hatta. “Ne yani, unutulduk mu? Geliyor mu bizim dondurma? Neler oluyor burada?”</p>
      <p>Ama Arçibald Arçibaldoviç, Petrakova’ya tatlılıkla gülümsedikten<a id="GBS.0441.05"/> sonra, sevgili konuklarının yanından kımıldamadan kadına bir garson yollamakla yetindi. Bu Arçibald Arçibaldoviç becerikli adamdı gerçekten de! Üstelik de iyi bir gözlemciydi, hem belki yazarlar kadar usta bir gözlemci. Arçibald Arçibaldoviç’in, Varyete Tiyatrosu’ndaki gösteriden ve son günlerde meydana gelen olaylardan haberi vardı, “Kedi”den ve “kareli pantolon giymiş adam”dan söz edildiğini<a id="GBS.0442.01"/> duymuştu; ama birçoklarının tersine, bütün bu anlatılanlar Arçibald Arçibaldoviç’in bir kulağından girip öbüründen çıkmamıştı. Arçibaldoviç, bu konukların kim olduğunu hemen anlamıştı. Anlayınca da, tabii, onlarla dalaşmak tehlikesini göze alamamıştı. Sofya Pavlovna da burnunun ucunu göremiyordu! Bu ikisinin pergolaya girişini yasaklamak da iyi fikirdi hani! Zaten Sofya Pavlovna’dan ne beklenebilirdi?..</p><div style="display:none;"><a id="GBS.0442.02"/></div>
      <p>Kendini beğenmiş bir tavırla küçük kaşığını buzlu kremasına daldıran Petrakova, büyü yapılmışçasına bir anda yiyeceklerle dolan, gülünç giyimli maskaraların masasına kötü kötü bakıyordu. Parlatılıncaya dek yıkanmış salata yaprakları, taze havyarla dolu tabağı süslüyor, özel olarak getirilmiş küçük bir masanın üzerinde, hop, üzeri iyice buğulanmış bir şampanya kovası beliriveriyordu...</p>
<div style="display:none;"><a id="GBS.0442.03"/></div>      <p>Ancak her şeyin kusursuz olduğuna emin olup garsonlardan birinin, içinde bir şeyler kaynayan üstü kapalı kabı koşturduğunu gördükten sonra, Arçibald Arçibaldoviç, iki esrarlı konuğun yanından ayrılabildi. Ayrılmadan önce de, “Özür dilerim!” dedi. “Bir dakikaya kadar geleceğim! Ormantavuğu filetolarına bizzat göz atmak istiyorum!”</p>
      <p>Arçibaldoviç yürüdü ve lokantanın içinde gözden kayboldu.<a id="GBS.0442.04"/> Arçibald Arçibaldoviç’in bundan sonraki hareketlerini bir gözleyen olsa, hiç kuşkusuz biraz esrar kokusu alırdı.</p>
      <p>Patron, ormantavuğu filetolarına göz atmak için mutfağa hiç uğramadan, doğru lokantanın kilerine koştu. Anahtarıyla kileri açtı, içine kapandı, gömleğinin kollarını lekelememeye dikkat ederek bir buzluktan özenle iki koca <em>balıçok</em> çıkardı. Balıkları bir gazete kâğıdına sardı,<a id="GBS.0442.05"/> iyice bağladığı paketi bir kenara koydu. Sonra yan odaya geçti, ince paltosuyla şapkasının yerinde olup olmadığına baktı, ancak ondan sonra, aşçıbaşının, kendisinin konuklarına söz verdiği ormantavuğu filetolarını özenle kestiği mutfağa geçti.</p>
      <p>Arçibald Arçibaldoviç’in hareketlerinde garip ve anlaşılmaz bir yan yoktu, ancak olaylara yüzeysel bakan bir gözlemci davranışlarını böyle yorumlayabilirdi.<a id="GBS.0443.01"/> Arçibald Arçibaldoviç’in tutumu mükemmel bir mantıkla, önceki olayların gelişimini izliyordu. Yakın geçmişteki olaylar hakkında bildikleri ve özellikle akıl almaz sezgisi, Griboyedov lokantası patronuna, iki konuğun bol ve lüks yemeği kısa sürede bitireceğini haber veriyordu. Sezgisi eski korsanı asla yanıltmamıştı; bu kez de öyle oldu.</p>
      <p>Korovyev’le Behennot, iki kere damıtılmış, buzlu,<a id="GBS.0443.02"/> nefis Moskovskaya votkasıyla dolu küçük bardaklarını ikinci kez tokuşturuyorlardı ki, her konudaki şaşırtıcı bilgisiyle Moskova’ya ün salan gazeteci Boba Kandalupski, ter ve heyecan içinde, pergolanın altında görünüverdi. Doğru Petrakov’ların masasına gidip oturdu. Ağzına kadar kâğıt dolu çantasını masanın üzerine bıraktı, hemen ardından dudaklarını Petrakov’un kulağının içine sokup çok ilginç olduğu<a id="GBS.0443.03"/> anlaşılan bir şeyler fısıldamaya koyuldu. Merakını yenemeyen Bayan Petrakova da, kulağını, Boba’nın kalın ve gevşek dudaklarına dayadı. Boba Kandalupski, zaman zaman kaçamak bakışlarla çevresini süzerek durmadan bir şeyler fısıldıyor, söylediklerinden bazıları kulağa çalınıyordu:</p>
      <p>“Namussuzum!.. Sadavoya Caddesi, Sadovaya Caddesi!..” Boba sesini iyice alçalttı. “Kurşun işlemiyor hiçbirine!..<a id="GBS.0443.04"/> Mermiler... mermiler... gaz... yangın... mermiler...”</p>
      <p>Sinirlenen Bayan Petrakova’nın Boba’nın dilediğinden çok daha yüksek çıkan kontralto sesi, “Böylesine iğrenç söylentileri yayan yalancıları ihbar etmeli!” dedi. “Önemi yok, hepsi yola getirilir zaten! Bütün bu dedikodular hepimize öyle zarar veriyor ki!” </p>
      <p>Bayan Petrakova’nın sözlerine inanmayışı Boba’yı şaşırtmıştı, öfkeyle, “Dedikodu<a id="GBS.0443.05"/> mu dediniz Antonida Porfiriyevna?” diye bağırdı. “Anlatıyorum size, hiçbirine kurşun işlemiyor!.. Bir de yangın çıktı... Onlar havaya uçtu, havaya!”</p>
      <p>Hikâyesinde geçen kişilerin iki adım ötede oturmuş anlatılanları zevkle dinlediklerinden habersiz, mırıl mırıl konuşmaya devam ediyordu.</p>
      <p>İki konuğun sevinci de aslında kısa sürdü. Deri çizmeli, beli kemerli, eli tabancalı üç adam lokantadan<a id="GBS.0444.01"/> geçip pergolaya çıktılar. Adamlardan birincisi gök gürültüsünü andıran bir sesle, “Kimse yerinden kıpırdamasın!” diye bağırdı.</p>
      <p>Hemen ardından, üçü birden Korovyev’le Behennot’un başına nişan alıp ateş etmeye koyuldular. Tabanca mermileriyle delik deşik olan iki dost hemen havaya karıştılar. Gazocağından bir alev sütunu fışkırdı ve doğru tenteye doğru yürüdü. Tentede, kapkara kenarlı koca<a id="GBS.0444.02"/> bir delik belirdi ve çatırdayarak hızla yayılmaya koyuldu. Alevler bu deliği kaplayıp oradan da Griboyedov Evi’nin damına tırmandılar. İkinci katta, çalışma odalarından birinin içine bırakılmış kâğıt dolu dosyalar bir anda tutuşuverdi. Alevler perdeye atladı ve yangın, biri üstüne üflüyormuşçasına homurdanarak, döne döne Griboyedov Evi’ni sardı.</p>
      <p>Birkaç saniye sonra, dış kapıya yönelen asfalt<a id="GBS.0444.03"/> yolda –aynı kapıdan, çarşamba akşamı, herkesin kulağını tıkadığı ilk felaket habercisi zavallı İvan Biezdomni girmişti– Sofya Pavlovna, Boba, Petrakova ve Petrakov, ayrıca yemeğini bitirememiş yazarlar koşmaya başlamıştı.</p>
      <p>Tam zamanında yan kapılardan birine yönelen Arçibald Arçibaldoviç’e gelince; ölçülü ve sakin adımlarla, alevler içinde kalan yelkenlisini herkesten sonra terk eden bir<a id="GBS.0444.04"/> kaptan gibi, hiç telaş etmeden dışarı çıktı. İpek astarlı paltosu sırtında, buzun içinde kütüğe dönmüş iki iri <em>balıçok</em> da koltuğunun altındaydı.</p>
    </section>
	<section class="si-footnotes" epub:type="footnotes">
	<aside class="si-footnote" epub:type="footnote" id="f49"><a class="si-backref" href="#ref_f49">49</a>. 1930’larda açılan ve devlet bütçesine katkı sağlamak için yabancıların dövizle alışveriş yapabildikleri mağaza. (Y.N.)</aside>
		<aside class="si-footnote" epub:type="footnote" id="f50"><a class="si-backref" href="#ref_f50">50</a>. Pavel Yossivoviç adının kısaltılmışı. (Y.N.)</aside>
		<aside class="si-footnote" epub:type="footnote" id="f51"><a class="si-backref" href="#ref_f51">51</a>. Melpomene: Trajedi yazarlarının ilham perisi; Polymnia: Lirik<div style="display:none;"><a id="GBS.0444.05"/></div> şiir yazanların ilham perisi; Thalia: Maskeyle tasvir edilen güldürü ve küçük şiir yazanların ilham perisi. (Y.N.)</aside>
		<aside class="si-footnote" epub:type="footnote" id="f52"><a class="si-backref" href="#ref_f52">52</a>. (Rus.) Tütsülenmiş ya da tuzlanmış mersinbalığı gibi değerli balık. (Y.N.)</aside>
  </section>
  <div style="display:none;"><a id="GBS.0444.06"/></div></body>
</html>