<?xml version="1.0" encoding="UTF-8" standalone="no"?><html xmlns="http://www.w3.org/1999/xhtml">
	<head>
		<title>Usta ile Margarita</title>
		<link href="main.css" rel="stylesheet" type="text/css"/>
<meta name="Adept.resource" value="urn:uuid:9a306e4f-5f83-29ee-fd04-e3fd7b236a56"/>
	</head>
	<body xmlns:epub="http://www.idpf.org/2007/ops" class="chapter" epub:type="chapter"><div style="display:none;"><a id="GBS.0378.01"/></div>
    <section>
      <header>
        <h1 class="ch">25</h1>
        <h2>Vali, Yahuda İskariyot’u nasıl kurtarmaya çalıştı</h2>
      </header>
      <p>Akdeniz’den gelen karanlıklar, Vali’nin nefret ettiği kentin üzerine yayıldı. Tapınağı ürkütücü Antonia Kalesi’ne bağlayan tahta köprüler kayboldu, gökyüzünden inen yoğun karanlık, hipodroma hâkim kanatlı tanrıları, mazgalları, pazarları, kervansarayları, daracık sokakları ve havuzlarıyla Büyük Herodes<a id="GBS.0378.02"/> Sarayı’nı yutuverdi... Böylece büyük Kudüs şehri, sanki daha önce hiç var olmamış gibi, yeryüzünden bir anda silinerek gözden kayboldu. Karanlıklar, her şeyi yutuyor, Kudüs ve çevresindeki tüm yaratıklara dehşet saçıyordu. Denizden gelen garip bulut, nisan ayının on dördüne rastlayan o gün, akşama doğru kentin üzerine çöktü.</p>
      <p>Bulutun kapkara karnı, cellatların mahkûmların işini mızraklarla<a id="GBS.0378.03"/> alelacele bitirdikleri Golgota Tepesi’ne değiyor, tapınağın bulunduğu tepeye birikiyor, is rengi dalgaları, şehrin alt taraflarına yayılıp yolları kaplıyordu. Daracık pencerelerden sızıyor, eğri büğrü sokaklara süzülüyor, insanları evlere doğru kovalıyordu. Gırtlağına kadar çıkan suyu boşaltmakta acele etmeksizin zaman zaman alevden şimşekler saçmakla yetiniyordu. Bir ışık, kara duman kümesini<a id="GBS.0378.04"/> deştiğinde karanlığın bağrında açılan yarıktan, bir kaya gibi, parlak kabuklarla kaplı tapınağın gösterişli kütlesi yükseliveriyordu. Ama ışık hemen sönüyor ve tapınak yeniden kapkara bir boşluğa gömülüyordu. Tapınak birkaç kere görünüp kayboldu, her seferinde de yok oluşunu felaket habercisi bir gümbürtü izledi.</p>
      <p>Öteki titrek ışıklar, tapınağın hemen karşısında Batı Tepesi’nin üstündeki<a id="GBS.0378.05"/> Büyük Herodes Sarayı’nı boşluktan çekip çıkarıverdi, oyuk gözlü ürkütücü altın heykeller, gökyüzüne uzanmış kollarıyla, karanlıkta beliriverdiler. Sonra gök kubbenin ışığı söndü, gök gürültüsünün boğuk çatırtısı, altın heykelleri yeniden boşluğa itti.</p>
      <p>Sağanak birden boşanıverdi ve fırtına kasırgaya dönüştü. Öğlene doğru, bahçedeki mermer sıralardan birinin yakınında, Vali ile Hahambaşı’nın<a id="GBS.0379.01"/> görüştüğü yere düşen yıldırım büyük bir gürültüyle koca bir servi ağacını, kibrit çöpü gibi kırıverdi. İri damlalara karışan toz gibi suyla birlikte, sökülen güller, manolya yaprakları, minik dallar ve kumlar sundurmanın altına kondu. Kasırga bahçeyi altüst ediyordu.</p>
      <p>O sırada, sütunların altında bir tek kişi duruyordu, o da Vali’ydi.</p>
      <p>Koltukta değildi şimdi, üzeri yiyecekler ve şarap<a id="GBS.0379.02"/> testileriyle dolu alçak bir masanın yanındaki sedire uzanmıştı. Masanın öbür yanında ikinci bir sedir vardı ama boştu. Vali’nin ayaklarının dibinde, testi kırıklarına karışan kan kırmızısı bir gölcük vardı; kimse de gelip temizlemiyordu onu. Fırtınadan önce Vali’ye sofra kuran hizmetkâr, nedendir bilinmez, kötü hizmet etmekten çekindiği için kendine olan güvenini yitirmiş, Pilatus’un bakışlarına<a id="GBS.0379.03"/> katlanamaz olmuştu. Öfkelenen Vali de, “Hizmet ederken yüzüme bakmaktan niye çekiniyorsun? Sakın bir şey çalmış olmayasın?” diyerek şarap testisini mozaik kaplı zemine vurup kırmıştı.</p>
      <p>Afrikalı hizmetkârın kara suratı kurşuniye dönüşmüş, gözleri ölümcül bir korkuyla dolmuş, bedeni titremeye başlamıştı. Neredeyse bir testi de o kıracaktı. Ama Vali’nin öfkesi saman alevi gibi parlayıp sönmüştü.<a id="GBS.0379.04"/> Afrikalı, testi kırıklarını toplayıp kıpkırmızı lekeyi silmek üzere atılmış ama Vali onu bir el hareketiyle kovmuş, köle de kaçıp gitmişti. Şarap lekesi de böylece yerde kalmıştı.</p>
      <p>Kasırga patladığında, Afrikalı, başı eğik çıplak bir beyaz kadın heykelinin bulunduğu oyukta gizleniyordu; istenmediği bir anda Vali’nin gözüne çarpmaktan korkuyor, öte yandan, orada beklerken sesini duyamamaktan<a id="GBS.0379.05"/> çekiniyordu.</p>
      <p>Fırtınanın yarı karanlığında yatağına uzanmış yatan Vali, koca koca yudumlarla devirdiği şarap kupasını kendi eliyle dolduruyordu. Zaman zaman elini uzatıp ekmekten ufak parçalar koparıp yiyor, birkaç istiridye yutuyor, limon çiğniyor ve yeniden şarap içiyordu.</p>
      <p>Bardaktan boşanırcasına yağan yağmurun uğultusu, sarayın damını yamyassı edecekmiş gibi patlayan gök gürültüleri,<a id="GBS.0380.01"/> balkonun merdivenlerine çarpan damlaların şakırtısı olmasa, Vali’nin homurdanarak kendi kendine konuştuğu duyulabilirdi. Göğü aydınlatan ateşin geçici parıltıları devamlı bir ışığa dönüşse olup biteni gözleyen biri, uykusuz geçen son birkaç gece ve şarap yüzünden Vali’nin gözlerinin kıpkırmızı kesildiğini, kendisinin zaman zaman, ayaklarının dibindeki kızıl birikintiye sürüklenen iki beyaz<a id="GBS.0380.02"/> güle baktığı halde yüzünü durmadan bahçeye, su ve kum kasırgasının olduğu yere çevirdiğini, sanki birini, hem de sabırsızlıkla beklediğini fark ederdi.</p>
      <p>Aradan biraz zaman geçti, Vali’nin gözleri önünde, yağmur perdesi biraz aralandı. Bütün öfkesine rağmen, kasırga hafifliyordu. Artık dalların çatırtısı ve yere düşüşü duyulmaz olmuştu. Şimşekler, gök gürültüleri seyrelmeye başlamıştı. Kudüs’ün<a id="GBS.0380.03"/> üzerine serilen artık beyaz püsküllü mor bir kefen değil, pamuksu ve kurşuni yağmur sonrası bulutlarıyla her zamanki gökyüzüydü. Fırtına, Lût Gölü’ne doğru kaçıyordu.</p>
      <p>Şimdi yağmurun sesini, oluklarda koşuşan ve çağlayanlar halinde, saatler önce Vali’nin meydanda kararı okumak üzere indiği büyük merdivenden dökülen suların sesinden ayırmak mümkündü. Sonunda, sesi hiç duyulmaz olmuş bir çeşmenin<a id="GBS.0380.04"/> şakırtısı da kulağa gelmeye başlandı. Gökyüzü aydınlandı. Doğuya doğru koşan gri okyanusta mavi pencereler açıldı.</p>
      <p>Tam o sırada yağmurun zayıflayıp seyrelen tıkırtısının arasında, Vali, yüzlerce at toynağının boğuk sesine karışan, epey uzaktan gelen trompetlerin çağrısını duydu. Bunun üzerine kıpırtısızlığından sıyrıldı, yüzü canlandı. Golgota Tepesi’nden gelen süvari birliğiydi bu. Sesin<a id="GBS.0380.05"/> geldiği yöne bakılırsa atlılar, kararın okunduğu meydandan geçmekteydiler.</p>
      <p>Sonunda Vali, önce yolda gıcırdayan, sonra bahçenin üst kısmında, hemen sundurmanın karşısındaki balkonun merdivenlerini kaplayan suları şakırdatan, sabırsızlıkla beklediği ayak seslerini duydu, boynunu uzattı, gözleri sevinçle parladı.</p>
      <p>İki mermer aslanın arasında, önce, kukuletayla gizlenmiş bir baş, sonra<a id="GBS.0381.01"/> sırılsıklam bir paltoya sarınmış bir gövde göründü. Kararın ilanından önce, sarayın karanlık bir odasında, alçak sesle Vali’yle konuşan ve işkence sürerken üç ayaklı tabureye oturup elindeki sopayla oynayan adamdı bu.</p>
      <p>Kukuletalı adam, su birikintilerine aldırmadan balkonu geçti, sundurmanın mozaikli zemininde yürüdü, kolunu kaldırıp tatlı ve gür tenor sesiyle, “Valimize esenlik ve mutluluk!”<a id="GBS.0381.02"/> dedi.</p>
      <p>Adam Latince konuşuyordu.</p>
      <p>“Ey tanrılar!” dedi Pilatus. “İliklerinize kadar ıslanmışsınız! Ne müthiş kasırga değil mi? Rica ederim, hemen girin içeri, lütfen değiştirin üstünüzü.”</p>
      <p>Yeni gelen kukuletasını arkaya atınca, alnına yapışan saçlarıyla ıslak kafası ortaya çıktı. Tıraşlı yüzünde saygılı bir gülümseme dolaştı, bu hafif yağmurun kendisine en ufak bir rahatsızlık<a id="GBS.0381.03"/> vermediğini belirterek üstünü değiştirmeyi reddetti. Pilatus ellerini çırparak, “İtiraz istemiyorum,” dedi.</p>
      <p>Bu ses, ondan gizlenen köleleri yerlerinden çıkardı. Pilatus onlara, konuğun isteklerini yerine getirmesini, hemen ardından da kendisine sıcak yiyecek sunmasını emretti.</p>
      <p>Kukuletalı adamın başını kurulayıp elbise ve pabuçlarını değiştirmesi, üstüne çekidüzen vermesi hiç de uzun<a id="GBS.0381.04"/> sürmedi. Az sonra, sırtında mor bir asker paltosu, ayaklarında temiz sandallarla, saçları taranmış olarak yeniden sundurmada boy gösterdi.</p>
      <p>Bu arada güneş de Kudüs semalarında yeniden görünmüştü. Akdeniz’e gömülüp kaybolmadan önce, Vali’nin nefret ettiği kente veda ışınları gönderdi, birkaç ışık da sundurmanın basamaklarını altın sarısına buladı. Hayata dönen çeşme neşeyle şakıyor, güvercinler<a id="GBS.0381.05"/> yine bahçenin yollarında geziniyor, kırık dalların üzerinden atlayıp ıslak kumların içinde debelenip duruyorlardı. Kırmızı lekeler silinmiş, kırıklar toplanmıştı ve masanın üzerinden etten dumanlar yükseliyordu.</p>
      <p>Masaya yaklaşan adam, “Sayın Vali emirlerinizi bekliyorum,” dedi.</p>
      <p>Pilatus, ona boş yatağı işaret ederek dostça, “Oturup şarap içmeden hiçbir şey duyamayacaksınız,” dedi.</p><div style="display:none;"><a id="GBS.0382.01"/></div>
      <p>Adam yatağa uzandı, köle ona pekmez kıvamında bir kupa koyu kırmızı şarap sundu. Bir başka hizmetkâr, dikkatle Pilatus’un omzu üzerinden eğilip kupasını doldurdu. Sonra Vali, eliyle işaret ederek ikisini de uzaklaştırdı.</p>
      <p>Konuğu yemek yiyip şarap içerken Pilatus da ağır ağır şarabını yudumluyor, gözkapaklarının daracık aralığından onu süzüyordu. Karşısındaki orta yaşlı, yuvarlak, sevimli<a id="GBS.0382.02"/> bir yüzü olan, irice burunlu bir adamdı. Saç rengini tam olarak kestirebilmek mümkün değildi; saçları henüz ıslak olduğu için, rengi de açık görünüyordu. Misafirin milliyetini çıkartabilmek de zordu. Yüzünün başlıca özelliği, yansıttığı safça ifadeydi; öte yandan gözleri ya da daha doğrusu karşısındakine yönelttiği bakışları biraz zedeliyordu bunu. Genellikle, ufak gözlerini yarı aralık gözkapaklarının<a id="GBS.0382.03"/> ardında gizliyordu, hafifçe şiş ve biraz garipti bu gözkapakları. Aralarından sızan ince bakış, kötülük izi taşımayan bir kurnazlıkla parıldıyordu. Vali’nin konuğu şakayı seven biriydi hiç kuşkusuz. Ama zaman zaman, birden gözlerini açarak bu şakacı patırtıyı ortadan kaldırıyor, Vali’nin burnunda bir leke olup olmadığını anlamak ister gibi ısrarla ona bakıyordu. Bu kısa sürüyor, gözkapakları<a id="GBS.0382.04"/> yine iniyor, aralık gitgide daralıyor, bakıştaki parıltı yeniden kurnaz ve yumuşak bir zekâyı sergilemeye başlıyordu.</p>
      <p>Konuk ikinci bir kupa şarabı da geri çevirmedi, keyif aldığını hiç gizlemeden birkaç istiridye yuttu, pişmiş sebzelerden tattı, bir parça et yedi. Karnı doyunca şarabı övdü:</p>
      <p>“Çok iyi bir bağın üzümü. Falerno değil mi?”</p>
      <p>“Hayır, Caecuban şarabı. Otuz yıllık,”<a id="GBS.0382.05"/> diye cevap verdi Vali kibarca.</p>
      <p>Ardından konuk, elini yüreğine götürerek gerçekten karnının doyduğunu belirtti ve bir lokma daha almak istemedi. Bunun üzerine Pilatus kupasını doldurdu, konuk da onu izledi. İki adam, et yemeğinin içine birkaç damla şarap akıttılar, Vali kupasını kaldırarak yüksek sesle, “Şerefimize ve senin şerefine Caesar, Romalıların babası, insanların en iyisi, en sevileni!..”</p><div style="display:none;"><a id="GBS.0383.01"/></div>
      <p>Kupalarını bir dikişte boşalttılar, Afrikalı köleler yiyecekleri götürdüler, masanın üzerinde meyveden ve şarap testilerinden başka şey bırakmadılar. Sonra, Vali hizmetkârları uzaklaştırarak sütunların altında konuğuyla yalnız kaldı.</p>
      <p>“Eh,” dedi Pilatus, alçak sesle, “şehirde esen hava hakkında bana neler söyleyeceksiniz?”</p>
      <p>İster istemez, bakışları bahçedeki teraslardan öteye,<a id="GBS.0383.02"/> sarayın altında, son güneş ışınlarıyla altın rengine bürünen damlarla sütunların ağır ağır silindiği tarafa yöneldi.</p>
      <p>“Bence Sayın Vali,” dedi adam, “Kudüs’ün genel havası artık memnuniyet verici.”</p>
      <p>“Demek, her türlü kargaşa tehlikesinin ortadan kalktığına kefil olabiliriz?”</p>
      <p>Pilatus’a sevgiyle bakan konuk, “Yeryüzünde, yüce Caesar’ın gücünün dışında hiçbir şeye kefil olunamaz,”<a id="GBS.0383.03"/> dedi.</p>
      <p>“Tanrı ona uzun ömür versin!” dedi Pilatus hemen. “Ve de evrensel barış!” Bir an sustuktan sonra devam etti: “Demek, size göre, askerî birlikler geri çekilebilir?”</p>
      <p>“Şehirdeki Yıldırım Lejyon Bölüğü<a class="si-noteref" epub:type="noteref" href="#f45" id="ref_f45">45</a> gidebilir sanıyorum,” diye cevap verdi Pilatus’un konuğu, sonra da ekledi: “Gitmesinin şerefine, şehirde de bir geçit töreni yapsa fena olmaz.”</p>
      <p>“İyi fikir,” diye adamı onayladı<a id="GBS.0383.04"/> Vali. “Öbür gün hareket emrini verip ben de buradan gideceğim. On iki tanrının şöleni adına, Laresler<a class="si-noteref" epub:type="noteref" href="#f46" id="ref_f46">46</a> adına yemin ederim ki, hemen bugün gidebilmek için neler vermezdim.”</p>
      <p>“Sayın Vali, Kudüs’ü sevmiyorlar mı?” diye sordu konuk safça.</p>
      <p>“İnsaf!” diye bağırdı Vali gülümseyerek. “Yeryüzünde insanı daha fazla umutsuzluğa düşüren bir yer yoktur! Doğa ve iklimden bile söz etmiyorum: Buraya<a id="GBS.0383.05"/> her gelişimde hasta olduğum halde, iş bu ikisine kalsa pek aldırmam!.. Ama o törenler!.. Bütün o büyücüler, sihirbazlar, üfürükçüler, kutsal yerlere yüz sürmeye gelenler!.. Yobaz hepsi, yobaz!.. Durup dururken bu yıl gelecek diye tutturdukları mesihin hikâyesi bile, bakın başıma ne kadar dert oldu! Her dakika, çok tatsız bir kıyıma tanık olmayı bekliyorum. Birlikleri oradan oraya göndermekle,<a id="GBS.0384.01"/> şikâyet ve ihbarları okumakla geçiyor vaktim. Bunların en az yarısı da benim hakkımda zaten! Kabul edin ki, insanı can sıkıntısından öldürecek kadar tatsız bir durum! Ah, işin içinde imparatora hizmet etmek olmasa!”</p>
      <p>“Evet, buranın bayramları çok yorucudur,” dedi konuk.</p>
      <p>“Bütün kalbimle, hepsinin en kısa zamanda ortadan kalkmasını diliyorum,” dedi Pilatus hararetle. “İnanır mısınız,<a id="GBS.0384.02"/> şu çıldırtıcı bina –sütun dizisini boydan boya dolaşan Vali’nin eli, açıkça Herodes Sarayı’nı gösteriyordu– beni deli ediyor! Mümkün değil, geceleri orada kalmam. Dünya dünya olalı böyle tuhaf bir mimari görmedi. Evet, artık kendi işimize dönelim bakalım. Her şeyden önce, şu lanet olasıca Barabbas başınıza dert oluyor mu?”</p>
      <p>Bu soru üzerine, konuk, kendine özgü bakışlarını Vali’nin sağ yanağında<a id="GBS.0384.03"/> gezdirdi. Ama ağzını küçümser bir ifadeyle büzmüş olan Vali’nin sıkıntılı gözleri uzaklarda dolaşıyor, şehrin ayakları altında uzanan ve yavaş yavaş alacakaranlıkta kaybolan bölümünde geziniyordu. Konuğunun bakışları da söndü, gözkapakları yeniden kapandı.</p>
      <p>Yuvarlak yüzünü hafifçe buruşturarak, “Artık Barabbas’ın bir kuzudan bile daha zararsız olduğunu kabul etmek gerek,” dedi yabancı. “Bundan<a id="GBS.0384.04"/> böyle, kargaşa çıkarma şansı olmayacak.”</p>
      <p>“Çok mu ünlü oldu?” diye sordu Vali gülümseyerek.</p>
      <p>“Sayın Vali, sorunu her zamanki gibi kusursuzca kavradılar.”</p>
      <p>Siyah bir taşla süslü uzun, ince parmağını kuşkulu bir edayla kaldıran Vali, “Her şeye rağmen,” dedi, “düşünmek gereken...”</p>
      <p>“Yooo, Sayın Vali! Ben Filistin’de bulunduğum sürece Barabbas’ın attığı her adımın izleneceğinden<a id="GBS.0384.05"/> emin olabilirler.”</p>
      <p>“Öyleyse içim rahatladı. Hem, siz buradayken içim hep rahat.”</p>
      <p>“Sayın Vali fazlasıyla yücegönüllü.”</p>
      <p>“Şimdi bana infazdan söz edin,” dedi Pilatus.</p>
      <p>“Sayın Vali en çok neyi öğrenmek isterler?”</p>
      <p>“Kalabalıkta, herhangi bir girişim, kuşkulu bir çalkantı olmadı mı? Tabii, en önemli olan bu.”</p>
      <p>“Hiçbir şey olmadı,” dedi konuk.</p>
      <p>“Mükemmel.<a id="GBS.0385.01"/> Ölüm meleğinin üzerine düşeni yaptığını gözlerinizle gördünüz mü?”</p>
      <p>“Sayın Vali bundan emin olabilirler.”</p>
      <p>“Söyler misiniz?.. Çarmıha gerilmeden önce onlara içecek bir şey verildi mi?”</p>
      <p>“Evet. Ama o –Pilatus’un konuğu gözlerini kapadı– bir şey içmek istemedi.”</p>
      <p>“Kim?” diye sordu Pilatus.</p>
      <p>“Özür dilerim, Hegemon!” diye bağırdı konuk. “Adını söylemedim mi? Ha-Nozri!”</p><div style="display:none;"><a id="GBS.0385.02"/></div>
      <p>Sol gözünün altındaki damarı çırpınmaya başlayan Pilatus yüzünü buruşturarak, “Deli!” dedi. “Güneşin alnında yanarak ölmek! Yasaya uygun olarak sunulanı niye reddeder ki insan? İçeceği geri çevirirken ne dedi?”</p>
      <p>Pilatus’un konuğu yeniden gözlerini kapadı:</p>
      <p>“Hayatı elinden alındığı için kimseyi suçlamadığını, aksine minnet duyduğunu söyledi.”</p>
      <p>“Kime minnettarmış? Kimmiş<a id="GBS.0385.03"/> suçlamadığı?” diye sordu Pilatus boğuk bir sesle.</p>
      <p>“Hegemon, o kadarını söylemedi.”</p>
      <p>“Askerlerin önünde propaganda yapmaya kalkmadı mı?”</p>
      <p>“Hayır Hegemon, bu kez fazla gevezelik etmedi. Yalnız, insanoğlunun en büyük kusurunun ödleklik olduğunu söyledi.”</p>
      <p>Pilatus, konuğunu şaşırtan çatlak bir sesle, “Bunu hangi münasebetle söyledi?” diye sordu.</p>
      <p>“Kimse anlayamadı. Genellikle<a id="GBS.0385.04"/> tuhaf davrandı. Aslında her zaman yaptığı gibi.”</p>
      <p>“Tuhaf sayılabilecek ne yaptı?”</p>
      <p>“Durmadan çevresindekilerin gözlerinin içine bakmaya çalışıyor, biriyle göz göze geldiğinde de dalgın dalgın gülüyordu.”</p>
      <p>“Başka hiçbir şey yapmadı mı?” dedi Pilatus boğuk bir sesle.</p>
      <p>“Hayır, başka hiçbir şey yapmadı.”</p>
      <p>Vali şarap doldururken kupasını masaya çarpıp birazını döktü. Ardından<a id="GBS.0385.05"/> bir dikişte içkisini boşaltıp, “Mesele şu,” dedi. “Şimdiye kadar onun peşinden giden ya da mürit diyebileceğimiz birini bulamadık. Ama hiç müridinin olmadığını da kesinlikle söyleyemeyiz.”</p>
      <p>Vali’yi dikkatle dinleyen konuk söylenenleri başıyla onayladı.</p>
      <p>“Dolayısıyla, beklenmedik bir olayla karşılaşmamak için sizden, üç mahkûmun ölüsünün de hemen, sessiz sedasız yok edilmesini, kimse<a id="GBS.0386.01"/> görmeden, gizlice gömülmesini rica ediyorum. Öyle ki, bir daha kimse onların adını bile duymasın.”</p>
      <p>Konuk, ayağa kalkarak, “Emredersiniz Hegemon,” dedi ve ekledi: “Önemini ve tehlikesini dikkate alarak derhal gidip bu işle ilgilenmeme izin verin.”</p>
      <p>“Hayır, biraz daha kalın,” dedi Vali eliyle konuğunu durdurarak. “Halledilmesi gereken iki sorun daha var. Birincisi şu: Filistin Valisi’ne<a id="GBS.0386.02"/> bağlı gizli örgütün başkanı olarak, yapılması gereken güç işin üstesinden gelmekte gösterdiğiniz olağanüstü yetenek, durumu Roma’ya bildirmemi gerektiriyor ve bu da beni çok mutlu ediyor.”</p>
      <p>Yüzü pembeleşen konuk yerinden kalkıp Vali’nin önünde eğildi, “İmparatorun hizmetinde, üzerime aldığım görevi yerine getirdim sadece,” dedi.</p>
      <p>“Yalnız, sizden, terfi ettirilip başka yere atanma teklifi<a id="GBS.0386.03"/> alırsanız, reddedip burada kalmanızı diliyorum. Sizden ayrılırsam çok üzülürüm. Sizi ödüllendirmenin başka yolunu bulurlar nasılsa.”</p>
      <p>“Emrinizde hizmet vermekten mutluyum, Hegemon.”</p>
      <p>“Ben de bundan büyük zevk duyuyorum. Şimdi sıra ikinci soruna geldi. Bu sorun... Neydi adı? Yahuda İskariyot’la ilgili.”</p>
      <p>Konuk bir an kendine has bakışlarıyla Vali’yi süzdükten sonra her zamanki<a id="GBS.0386.04"/> gibi hızla eski haline döndü.</p>
      <p>Vali, sesini alçaltarak, “Söylentiye göre,” dedi, “bu deli filozofu dostça evinde ağırlamak karşılığında para almış.”</p>
      <p>Gizli örgütün başkanı, “Alacak,” diyerek Vali’nin yanlışını düzeltti.</p>
      <p>“Alacağı paranın miktarı büyük mü?”</p>
      <p>“Bunu kimse bilemez Hegemon.”</p>
      <p>Alttan alta karşısındakini öven bir şaşkınlıkla, “Siz bile mi?” diye sordu Pilatus.</p><div style="display:none;"><a id="GBS.0386.05"/></div>
      <p>“Ne yazık ki ben bile bilemem,” diye cevap verdi adam, soğukkanlılıkla. “Ama bildiğim, parayı bu akşam alacağıdır. Bugün için Kayafa’nın sarayına çağrıldı.”</p>
      <p>“Ah, uyanık ihtiyar!” dedi Vali gülerek. “İhtiyar bir adam herhalde, değil mi?”</p>
      <p>“Sayın Vali hiç yanılmaz, ama bu kez nasılsa yanıldı,” dedi konuk sevimli bir edayla. “Kiryatlı, genç bir adam.”</p>
      <p>“Yok canım! Nasıl biri,<a id="GBS.0387.01"/> kabaca anlatsanıza! Gözü dönmüşlerden mi yoksa?”</p>
      <p>“Hayır, Sayın Vali.”</p>
      <p>“Peki, nasıl?”</p>
      <p>“Çok yakışıklı.”</p>
      <p>“Başka? Herhalde birtakım tutkuları vardır.”</p>
      <p>“Bu koca kentte, herkesi gerektiği gibi tanıyabilmek çok güç, Sayın Vali...”</p>
      <p>“Hayır, hayır, Afranius, yeteneklerinizi olduğundan zayıf göstermeyin.”</p>
      <p>“Bir tek tutkusu var Sayın Vali.” Konuk bir an sustu.<a id="GBS.0387.02"/> “O da para.”</p>
      <p>“Ne iş yapıyor?”</p>
      <p>Afranius gözlerini tavana çevirdi, düşündü, sonra cevap verdi:</p>
      <p>“Sarraflık yapan bir yakınının dükkânında çalışıyor.”</p>
      <p>“Ha, güzel. Güzel, güzel, güzel.” Vali sustu, yalnız olup olmadıklarına baktı, alçak sesle, “Mesele şu,” dedi. “Bu gece öldürüleceğini haber aldım.”</p>
      <p>Bu sözler üzerine konuk, Vali’ye o tuhaf bakışını atmakla kalmadı,<a id="GBS.0387.03"/> bir süre onu süzdü de. Sonra cevap verdi:</p>
      <p>“Sayın Vali, hakkımda belirttiğiniz görüş, gerektiğinden fazla övgü dolu. Bense Roma’ya rapor gönderilmesini hak etmediğim inancındayım. Çünkü bu bilgi bende yok.”</p>
      <p>“Siz, en büyük ödüllere hak kazandınız,” dedi Vali. “Ama böyle bir haber var.”</p>
      <p>“Kimden aldığınızı sorabilir miyim?”</p>
      <p>“İzin verin de şimdilik söylemeyeyim, bir kere<a id="GBS.0387.04"/> bunlar beklenmedik yerlerden gelen bilgiler, kaynakları belirsiz, dolayısıyla da kuşkulu. Ama her şeyi önceden düşünmek zorundayım. Bu benim görevim, üstelik önsezilerime inanırım, şimdiye kadar beni yanıltmadılar. Aldığım habere göre, Ha-Nozri’nin gizli dostlarından biri, sarrafın büyük ihanetine öfkelenmiş ve birtakım insanlarla bir olup onu bu gece öldürecekmiş. Sonra da, aldığı parayı, yanına<a id="GBS.0387.05"/> şu notu ekleyerek Hahambaşı’na iade edecekmiş: ‘Lanet olası paranı geri al.’”</p>
      <p>Gizli örgütün başkanı, o şaşırtıcı bakışını yöneltmedi Hegemon’a, yarı kapalı gözlerle onu dinlemeye devam etti. Pilatus, “Durumu bir düşünün,” dedi. “Bayram gecesi, Hahambaşı için, böyle bir armağan almak hoş olur mu dersiniz?”</p>
      <p>“Hayır, hoş olmadığı gibi,” dedi konuk gülümseyerek, “zannımca ayrıca bir rezalete<a id="GBS.0388.01"/> de yol açabilir Sayın Vali.”</p>
      <p>“Ben de aynı görüşteyim. Onun için bu işle ilgilenmenizi, yani Yahuda İskariyot’un korunması için bütün tedbirleri almanızı rica ediyorum.”</p>
      <p>“Hegemon’un emri yerine getirilecektir,” dedi Afranius, “yalnız içinizi rahatlatmak görevimdir: Canilerin düşündüklerini gerçekleştirmeleri hemen hemen imkânsız. Düşünün,” konuk döndü, sonra sözüne devam etti: “Adamın<a id="GBS.0388.02"/> izini bulmak, öldürmek, kaç para aldığını öğrenmek, sonra bir yolunu bulup bu parayı Kayafa’ya geri vermek, bütün bunları bir gecede yapmak mümkün mü? Üstelik bu gece!”</p>
      <p>“Her şeye rağmen onu bu gece boğazlayacaklar,” dedi Pilatus inatla. “Size söylüyorum, bu içime doğdu! Bugüne kadar önsezilerim beni hiç yanıltmadı.”</p>
      <p>Vali’nin yüzü kasıldı, istemsiz bir hareketle, nemli avuçlarını<a id="GBS.0388.03"/> ovuşturdu.</p>
      <p>“Emredersiniz,” dedi konuk gayet uysal bir edayla. Sonra yerinden kalktı, dikildi, birden kaba bir sesle sordu: “Demek onu öldürecekler Hegemon?”</p>
      <p>“Evet,” dedi Pilatus, “bütün umudum herkesi hayran bırakan hünerinizde.”</p>
      <p>Konuk, harmanisinin altındaki ağır kemeri düzeltti.</p>
      <p>“Saygılarım, şenlik ve esenlik dileklerimle!”</p>
      <p>“Ah!” diye bağırdı Pilatus alçak<a id="GBS.0388.04"/> sesle. “Hepten unutmuştum! Size borcum var!..”</p>
      <p>Konuk şaşırdı.</p>
      <p>“Hayır Sayın Vali, hiç borcunuz yok.”</p>
      <p>“Nasıl yok? Kudüs’e girdiğimizde karşımıza çıkan dilenci sürüsünü unutuyor musunuz? Onlara para atmak istiyordum, üzerimde para yoktu, sizden borç almıştım.”</p>
      <p>“Sayın Vali, sözünü etmeye bile değmez.”</p>
      <p>“Hiçbir şeyi unutmamalı insan, önemsiz olanları bile.”</p>
      <p><a id="GBS.0388.05"/>Pilatus döndü, arkasındaki koltuğun üzerinde duran harmanisini kaldırdı, altındaki deri keseyi alıp konuğuna uzattı. Konuk keseyi aldı, eğildi ve harmanisinin altına gizledi.</p>
      <p>“Cenaze ve Yahuda olayıyla ilgili raporunuzu bu gece istiyorum Afranius, anladınız mı, bu gece. Siz buraya gelir gelir gelmez beni uyandırmaları için nöbetçilere emir vereceğim. Sizi bekliyorum.”</p>
      <p>“Saygılarımı<a id="GBS.0389.01"/> sunarım,” dedi gizli örgütün başkanı. Sonra arkasını dönüp sundurmadan ayrıldı. Ayaklarının altında ıslak kumların gıcırdadığı, iki aslanın arasından geçerken de sandallarının mermerde şakladığı duyuldu. Sonra, merdiveni inen bacakları, ardından gövdesi ve başı kısaldı. En sonra da kukuletası gözden kayboldu. Ancak Afranius iyice uzaklaştıktan sonra Vali, güneşin çekildiğini ve alacakaranlığın çökmekte<a id="GBS.0389.02"/> olduğunu fark etti.</p>
    </section>
	<section class="si-footnotes" epub:type="footnotes">
	<aside class="si-footnote" epub:type="footnote" id="f45"><a class="si-backref" href="#ref_f45">45</a>. Bir lejyonun mevcudu 6000 kişidir. Burada bölük dediğimiz <em>cohors</em> ise aslında lejyonun onda biridir, yani 600 kişiliktir. (Y.N.)</aside>
		<aside class="si-footnote" epub:type="footnote" id="f46"><a class="si-backref" href="#ref_f46">46</a>. Eski Roma’da aileyi koruyan tanrılar. (Y.N.)</aside>
  </section>
  <div style="display:none;"><a id="GBS.0389.03"/></div></body>
</html>