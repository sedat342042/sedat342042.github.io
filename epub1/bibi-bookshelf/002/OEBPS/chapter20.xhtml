<?xml version="1.0" encoding="UTF-8" standalone="no"?><html xmlns="http://www.w3.org/1999/xhtml">
	<head>
		<title>Usta ile Margarita</title>
		<link href="main.css" rel="stylesheet" type="text/css"/>
<meta name="Adept.resource" value="urn:uuid:9a306e4f-5f83-29ee-fd04-e3fd7b236a56"/>
	</head>
	<body xmlns:epub="http://www.idpf.org/2007/ops" class="chapter" epub:type="chapter"><div style="display:none;"><a id="GBS.0297.01"/></div>
    <section>
      <header>
        <h1 class="ch">20</h1>
        <h2>Azazello’nun kremi</h2>
      </header>
      <p>Dolunay, bir akçaağacın dalları arasından, pürüzsüz gecenin karanlığında bütün açıklığıyla seçiliyordu. Bahçede, ıhlamurlarla akasyaların gölgeleri karışık arabeskler çizmekteydi. Cumbalı odanın penceresinin üç kanadı da açıktı; perdenin arasından elektrikli lambanın ışığı hafifçe dışarı sızıyordu. Margarita Nikolayevna’nın odasındaki<a id="GBS.0297.02"/> bütün lambalar yanıktı; inanılmaz bir dağınıklığı aydınlatıyorlardı.</p>
      <p>Korseler, çoraplar ve iç çamaşırları yatak örtüsünün üzerine rastgele fırlatılmıştı, buruşturulmuş iç çamaşırları hırsla ezilip atılmış bir sigara paketiyle birlikte yerde sürünüyordu. Komodinin üstünde, yarıya kadar dolu bir kahve fincanıyla bir sigaranın içinde tüttüğü küllüğün yanına pabuçlar konmuştu. Siyah bir gece<a id="GBS.0297.03"/> elbisesi, iskemlenin arkalığına asılmıştı. Oda parfüm kokuları ve ona karışan, nereden geldiği belirsiz, iyice kızdırılmış ütü kokusuyla doluydu.</p>
      <p>Margarita çıplak bedenine bir bornoz, buna karşılık ayaklarına siyah süet pabuçlar geçirip yüksekçe bir aynanın önüne oturmuştu. Gözlerini, Azazello’nun verdiği kutunun yanında duran altın kol saatinden ayırmıyordu.</p>
      <p>Zaman zaman saatin durduğu,<a id="GBS.0297.04"/> akreple yelkovanın ilerlemediği izlenimine kapılıyordu. Oysa çok ağır da olsa, saatin kadranına yapışırcasına ilerliyordu akreple yelkovan. Sonunda yelkovan, dokuzu yirmi dokuz geçeyi gösterdi. Margarita’nın yüreği deli gibi çarptı, öyle ki bir an elini kutuya değdirmeyi başaramadı bile. Sonra kendini topladı, kutuyu açtı, içinin sarı, yağlı bir kremle dolu olduğunu gördü. Kremden hafif bir<a id="GBS.0297.05"/> koku yükseliyordu, Margarita bunu çamurlu bir bataklıktan yükselen kokuya benzetti. Parmağının ucuyla, avcunun içine bir parça krem sürdü; nemli ormanların, bataklıkların çevresinde biten otların kokusu iyiden iyiye kendini hissettirdi. Margarita, alnını ve yanaklarını da kremlemeye koyuldu.</p>
      <p>Krem kolayca yayılıyor, ânında buharlaşıveriyordu sanki. Biraz ovalandıktan sonra Margarita aynada<a id="GBS.0298.01"/> yeniden kendine bakıp elindeki kutuyu düşürdü. Kutu tam saatin camına düştü, cam çatladı. Margarita gözlerini kapadı, sonra yeniden baktı; bastırılması olanaksız delice bir kahkaha patlattı.</p>
      <p>İncecik, sivri uçlu yoluk kaşları, bambaşka bir parlaklığa bürünen yeşil gözlerinin üzerinde kusursuz birer yay şeklinde kalınlaşıyordu. Ekimden, yani Usta’nın kayboluşundan bu yana burnunun üstünü<a id="GBS.0298.02"/> boydan boya kaplayan ince çizgi yok olmuştu. Şakaklarını donuklaştıran sarı gölgeler ve göz kenarlarındaki belli belirsiz kırışıklıklar da kayboluvermişti. Yanaklarına pespembe bir renk gelmiş, alnı beyaz ve pürüzsüz bir hal almış, berberinin kıvırdığı saçları çözülüp omuzlarına dökülmüştü.</p>
      <p>Otuz yaşındaki Margarita’yı, aynada kendinden dalgalı simsiyah saçlı, ağız dolusu gülen yirmi yaşında<a id="GBS.0298.03"/> bir genç kız seyrediyordu.</p>
      <p>Margarita, sonunda gülmesini tutabildiğinde, bornozun içinden bir hamlede fırladı. Hafif, yağlı kremden bolca alıp çıplak gövdesine sürdü. Gövdesi hemen pembeleşti, alevlendi. Aynı anda da, sanki beynindeki bir iğne yerinden çıkarılmış gibi, akşam, Aleksandr Bahçesi’nde yabancıya rastladığından beri şakaklarını sıkıştıran bitmek bilmez acı dağılıverdi; kol ve<a id="GBS.0298.04"/> bacak kasları sertleşti, sonunda Margarita’nın gövdesi yerçekiminden kurtuldu.</p>
      <p>Hafifçe zıpladı, halının biraz üstünde, havada asılı kaldı. Sonra ağır ağır alçalarak yere kondu.</p>
      <p>“Müthiş bir krem! Müthiş bir krem!” diye bağırdı Margarita kendini bir koltuğa atarak.</p>
      <p>Krem sürmek yalnız dış görünüşünü değiştirmemişti. Her yanında, gövdesinin her hücresinde, varlığının her noktasında<a id="GBS.0298.05"/> batışlarını hissettiği kabarcıklar gibi, sevinç kaynıyordu. Margarita özgür hissediyordu kendini. Her şeyden kurtulmuştu. Üstelik gözü kör eden bir açlıkla, sabahki önsezisinin doğru çıktığını, sonsuza dek dönmemek üzere bu evden ve eski hayatından ayrılacağını anladı. Ama bu yeni, olağanüstü, onu dayanılmaz şekilde yukarılara, açık havaya çeken hayata başlamadan önce yerine getirmesi gereken<a id="GBS.0299.01"/> son bir görevinin bulunduğu düşüncesi eski hayatının içinden fışkırıverdi. Anadan doğma, odasından fırladı, birkaç zıplayışta kocasının çalışma odasına ulaştı. Işığı yaktı ve masaya doğru atıldı. Yazı defterinden bir yaprak kopardı, kalemle, bir çırpıda alelacele, büyük harflerle şu mektubu yazdı:</p>
      <article class="letter">
        <p>Beni bağışla ve mümkün olduğu kadar kısa sürede unut. Bir daha dönmemek üzere senden<a id="GBS.0299.02"/> ayrılıyorum. Beni arama, boşuna çaba harcamış olursun. Başıma gelen felaketler ve çektiğim acılar beni bir büyücü haline getirdi. Artık vakit geldi. Elveda.</p>
        <p class="right">Margarita</p>
      </article>
      <p>Ruhu iyice rahatlamış olan Margarita hızla odasına uçuverdi. Kolları giysilerle dolu olan Nataşa da peşinden içeri daldı. Bir anda, taşıdıkları ne varsa –tahta askılara geçirilmiş yığınla elbise, dantel şallar,<a id="GBS.0299.03"/> içinde kalıplarıyla mavi saten pabuçlar, kemerler– yere yayıldı. Nataşa iki elini kavuşturdu.</p>
      <p>“Ne dersiniz, güzel olmuş muyum?” diye sordu Margarita Nikolayevna boğuk bir sesle.</p>
      <p>“Güzel mi? Tanrım!” dedi Nataşa gerileyerek. “Bunu nasıl yaptınız Margarita Nikolayevna?”</p>
      <p>“Krem sayesinde! Krem, krem!” diye cevap verdi Margarita aynanın önünde dönüp parmağıyla pırıl pırıl altın<a id="GBS.0299.04"/> kutuyu göstererek.</p>
      <p>Nataşa yerlerde sürünen buruşmuş giysileri unutarak aynanın önüne koştu, ihtirasla yanan gözleriyle uzun uzun kreme baktı. Dudaklarından anlaşılmaz mırıltılar döküldü! Margarita’ya döndü, büyük bir hayranlıkla, “Ya teniniz?” dedi. “Söylesenize Margarita Nikolayevna, teniniz pırıl pırıl olmuş.”</p>
      <p>O an kendini topladı, koşup elbiselerden birini yerden kaldırdı ve kırışıklarını<a id="GBS.0299.05"/> düzeltmek için silkelemeye koyuldu.</p>
      <p>“Bırakın! Bırakın!” diye bağırdı Margarita ona. “Hepsinin canı cehenneme! Yok, yok, hepsini kendinize saklayın, beni hatırlarsınız. Evet: Hepsi size hatıram olsun. Odada ne varsa götürün.”</p>
      <p>Nataşa, şaşkınlıktan felce uğramış gibi bir süre Margarita’ya baktı, sonra boynuna atılıp onu öperek haykırdı:</p>
      <p>“İpek gibi! İpek gibi yumuşacık ve parlak!<a id="GBS.0300.01"/> Ya kaşlar, ya kaşlar!”</p>
      <p>“Bütün bu giysileri alın, kokuları da alın, odanıza götürüp bir sandığa saklayın,” diye bağırdı Margarita. “Ama değerli şeyleri bırakın, sonra sizi hırsızlıkla suçlarlar!”</p>
      <p>Nataşa, canını dişine takarak eline her geçeni –elbise, pabuç, çorap, çamaşır– bir bohça yapıp içine doldurdu, koşarak odadan dışarı fırladı.</p>
      <p>Tam o anda, sokağın karşı sırasındaki<a id="GBS.0300.02"/> açık bir pencereden delice bir valsin gürültülü ezgileri dışarı akıverdi. Aynı anda da, bahçeyi çeviren tellerin hemen yanında duran bir otomobilin homurtusu duyuldu.</p>
      <p>Sokağa dalga dalga yayılan ezgileri dinlerken, “Şimdi Azazello telefon edecek!” diye bağırdı Margarita. “Azazello telefon edecek! Yabancı da tehlikeli biri değil, evet, biliyorum şimdi, tehlikeli değil.”</p>
      <p>Araba bir motor<a id="GBS.0300.03"/> gürültüsü içinde uzaklaştı. Bahçe kapısı vuruldu, taş döşeli yolda ayak sesleri duyuldu.</p>
      <p>“Gelen Nikolay İvanoviç, ayak seslerinden tanıdım,” diye düşündü Margarita. “Veda niyetine ona bir şey yapayım, ilginç ve güldürücü bir şey.”</p>
      <p>Margarita hemen perdeyi açtı, pencerenin pervazına yan oturup ellerini dizlerinde kavuşturdu. Ay ışığı sağ yanını yalıyordu. Yüzünü aya doğru kaldırdı;<a id="GBS.0300.04"/> düşünceli, şairane bir edaya büründü. Bahçede ayak sesleri iki kere daha çınladı, sonra birden kesiliverdi. Ayı bir an daha hayran hayran seyreden, görüntüyü tamamlamak için de derinden iç geçiren Margarita, başını bahçeye doğru çevirdi ve gerçekten de büyük evin birinci katında oturan Nikolay İvanoviç’i gördü. Ay ışığı adamı olduğu gibi aydınlatıyordu. Nikolay İvanoviç bahçedeki banklardan birinde<a id="GBS.0300.05"/> oturuyordu, ama kendini oraya birdenbire, istemeden bıraktığı belliydi. Kelebekgözlüğü çarpılmıştı, evrak çantasını kollarında sıkıyordu.</p>
      <p>“Ah, nasılsınız Nikolay İvanoviç?” diye sordu Margarita hüzünlü bir sesle. “İyi akşamlar! Bir toplantıdan mı geliyorsunuz?”</p>
      <p>Nikolay İvanoviç cevap vermedi.</p>
      <p>Bahçeye doğru biraz daha eğilen Margarita, “Ben,” dedi, “gördüğünüz gibi yapayalnızım.<a id="GBS.0301.01"/> Canım sıkılıyor. Aya bakıyor, şu valsi dinliyorum...”</p>
      <p>Margarita, saçının bir perçemini düzeltmek için elini sol şakağında gezdirdi, sonra öfkeli bir sesle, “Hiç de kibar değilsiniz Nikolay İvanoviç!” dedi. “Ne olursa olsun, ben bir kadınım! Biri sizinle konuşurken karşılık vermemek, büyük kabalıktır.”</p>
      <p>Ay ışığında, gri yeleğinin düğmelerinden sivri sakalının kıllarına kadar her şeyi<a id="GBS.0301.02"/> seçilen Nikolay İvanoviç, birden garip bir kahkaha koyuverdi. Sonra yerinden kalktı, şaşkınlık içinde ne yaptığını bilemeden şapkasını çıkaracak yerde evrak çantasını salladı ve bir Rus dansı yapar gibi dizlerini kırdı.</p>
      <p>“Amma da sıkıcısınız Nikolay İvanoviç!” diye devam etti Margarita. “Hem hepinizden ne kadar bıktım, anlatamam! Sizden ayrıldığım için, bilseniz nasıl mutluyum! Cehenneme<a id="GBS.0301.03"/> kadar yolunuz var.”</p>
      <p>Aynı anda, yatak odasında, Margarita’nın arkasında telefon çaldı. Margarita pencere pervazından yere atladı. Nikolay İvanoviç’i tamamen aklından çıkararak ahizeyi kaptı.</p>
      <p>“Ben Azazello!” dedi telefondaki ses.</p>
      <p>“Sevgili, sevgili Azazello!” diye bağırdı Margarita.</p>
      <p>“Vakit tamam. Artık uçun,” dedi Azazello, Margarita’nın içten sevinci karşısında memnuniyet<a id="GBS.0301.04"/> duyduğunu ortaya koyan bir sesle. “Bahçeyi çevreleyen tellerin üzerinden geçerken ‘görünmez’ diye bağıracaksınız. Sonra, alışmak için şehrin üzerinde bir dolaşın, ardından güneye, şehrin dışına, doğru ırmağa gelin. Orada sizi bekliyorlar!”</p>
      <p>Margarita telefonu kapadı, aynı anda, yan odada tahtadan bir bacağa benzer bir şey takırdadı, gelip kapının kanadına çarptı. Margarita hemen kapıyı açtı.<a id="GBS.0301.05"/> Fırçası havaya dikilmiş bir süpürge, dans ederek odaya girdi. Sapının ucuyla yere birkaç kere vurduktan sonra pencereye doğru atıldı. Margarita hayranlık dolu bir çığlık attı, bir sıçrayışta süpürgenin üstüne biniverdi. Ancak son anda, o kargaşada giyinmeyi hepten unuttuğunu hatırladı. Yatağına koştuğu gibi rastladığı ilk şeyi kaptı –gök mavisi bir kombinezon–. Kombinezonu bayrak gibi sallayarak<a id="GBS.0302.01"/> pencereden uçtu. Bahçede vals sesi iyiden iyiye yükselmişti.</p>
      <p>Margarita, pencereden yere doğru süzüldü, hâlâ bankta oturan Nikolay İvanoviç’i gördü. Nikolay İvanoviç taş kesilmiş, üst kat komşularının ışıklı odasından taşan çığlıklar ve gürültülerle sersemlemişti.</p>
      <p>“Elveda Nikolay İvanoviç!” diye bağırdı Margarita onun önünde dans edercesine uçuşarak.</p>
      <p>Nikolay İvanoviç, “Oh!”<a id="GBS.0302.02"/> diyebildi, evrak çantasını düşürdü, iki eliyle arkalığa yapışıp bankın üzerinde kaymaya başladı.</p>
      <p>“Sonsuza kadar elveda! Uçuyorum!” diye bağırdı Margarita sesiyle müziği bastırarak.</p>
      <p>O an gök mavisi kombinezona ihtiyacı olmadığını anlayarak vahşi bir gülüşle bunu Nikolay İvanoviç’in başına doladı. Gözleri kapanan adam sıradan kaydı ve gürültüyle yoldaki taşların üzerine devrildi.</p><div style="display:none;"><a id="GBS.0302.03"/></div>
      <p>Margarita, bunca zamandır içinde acı çektiği evi son kez görmek için döndü, baktı. Işıl ışıl pencerede, Nataşa’nın şaşkınlıktan allak bullak olmuş yüzünü gördü.</p>
      <p>“Elveda Nataşa!” diye bağırdı Margarita ve süpürgesini doğrulttu.</p>
      <p>Sesini daha da yükselterek, “Görünmez! Görünmez!” diye bağırdı.</p>
      <p>Yüzünü hafifçe kamçılayan akçaağacın dalları arasından bahçeyi çevreleyen tellere<a id="GBS.0302.04"/> vardı, üzerlerinden aşıp sokağa uçtu. Ardından, valsin çılgınca, baş döndürücü sesi göklere yükseldi.</p>
    </section>
  <div style="display:none;"><a id="GBS.0302.05"/></div></body>
</html>