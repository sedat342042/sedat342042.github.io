<?xml version="1.0" encoding="UTF-8" standalone="no"?><html xmlns="http://www.w3.org/1999/xhtml">
	<head>
		<title>Usta ile Margarita</title>
		<link href="main.css" rel="stylesheet" type="text/css"/>
<meta name="Adept.resource" value="urn:uuid:9a306e4f-5f83-29ee-fd04-e3fd7b236a56"/>
	</head>
	<body xmlns:epub="http://www.idpf.org/2007/ops" class="chapter" epub:type="chapter"><div style="display:none;"><a id="GBS.0243.01"/></div>
    <section>
      <header>
        <h1 class="ch">17</h1>
        <h2>Hareketli bir gün</h2>
      </header>
      <p>Cuma sabahı, o uğursuz kara büyü gösterisinin ertesi günü, Varyete Tiyatrosu’nda çalışanlardan –Muhasebe Memuru Vasiliy Stepanoviç Lastoçkin, iki yardımcısı, üç daktilo, iki biletçi kız, yer göstericiler, hademeler, temizlikçi kadınlar, kısaca tüm personel– hiç kimse görevi başında değildi. Hepsi işi gücü bırakmış, Sadovaya Caddesi’ne<a id="GBS.0243.02"/> bakan pencerelerin pervazına oturmuş, tiyatronun duvarları altında, sokakta olup bitenlere bakıyorlardı. Sokakta, binlerce meraklıdan oluşan çift sıra kuyruk Kudrinskaya Meydanı’na kadar uzuyordu. Kuyruğun başında da, Moskova tiyatro dünyasında çok iyi bilinen yirmi kadar karaborsacı vardı.</p>
      <p>Çok hareketli ve heyecanlı görünen kuyruk sokaktan geçen vatandaşların dikkatini çekiyor, herkes<a id="GBS.0243.03"/> birbirine bir gece önceki kara büyü gösterisiyle ilgili akıl almaz hikâyeler anlatıyordu. Gösteriyi seyretmeyen Muhasebeci Vasiliy Stepanoviç de bu hikâyeleri duymuş, şaşırıp kalmıştı. Yer göstericiler ağızlarına geleni söylüyor, bu arada gösteriden sonra birtakım kadınların, yarı çıplak sokakta koşuştuklarını anlatıyorlardı. Bu akıl almaz mucizeleri, tatlı ve basit Vasiliy Stepanoviç kirpiklerini<a id="GBS.0243.04"/> kırpıştırarak karşılıyordu. Ne yapabileceğini de kestiremiyordu. Oysa bir şeyler yapmak gerekliydi, bu konuda kafa yorması gereken de Vasiliy Stepanoviç’in ta kendisiydi, çünkü o sıra, tiyatro içinde bulunanların en kıdemlisi oydu.</p>
      <p>Sabahın onuna doğru, bilet almak için biriken tutkulu kalabalık o kadar yoğunlaştı ki, durum polisin kulağına gitti. Yaya ve atlı polisler alışılmamış bir hızla<a id="GBS.0243.05"/> sökün ederek iyi kötü düzeni sağladılar. Yine de, sözde düzene sokulan bu bir kilometrelik yılan, başlı başına bir rezalet örneğiydi; Sadovaya Caddesi’nden geçen vatandaşları şaşırtıyordu.</p>
      <p>Bu, işin dışarıdan görünen yüzüydü. Varyete Tiyatrosu’nun içinde de işler ters gitmeye başlamıştı. Sabahın ilk saatlerinde telefonlar çalmaya başlamış, o zamandan beri, Lihodeyev’in, Rimski’nin, muhasebe<a id="GBS.0244.01"/> müdürlüğünün, veznenin, Varenuha’nın telefonları susmak bilmemişti. Önceleri, Vasiliy Stepanoviç elinden geldiğince bu telefonlara karşılık verdi. Veznedeki kızlar da telefonlara çıktılar, yer göstericiler bile bir şeyler mırıldandı. Ama kısa süre sonra bundan vazgeçtiler: Çünkü sürekli olarak Lihodeyev’in, Varenuha’nın ve Rimski’nin nerede bulunabileceği soruluyordu. Bu sorulara da kimsenin verecek<a id="GBS.0244.02"/> cevabı yoktu. Önceleri, “Lihodeyev evinde” deyip işin içinden sıyrılmaya çalışmışlarsa da, telefon edenler evini aradıklarını, evin ise “Lihodeyev tiyatroda” diye yanıt verdiğini söylemişlerdi. </p>
      <p>Kadının biri büyük bir heyecanla Rimski’yi istedi. Rimski’nin karısından bilgi alması salık verilince, hıçkırarak, kendisinin Rimski’nin karısı olduğunu ve kocasını hiçbir yerde bulamadığını bildirdi.<a id="GBS.0244.03"/> İşler iyiden iyiye çatallaşıyordu. Bir temizlikçi kadın, Muhasebe Müdürü’nün odasını temizlemeye gittiğini, kapıyı ardına kadar açık, ışıkları yanık, bahçeye bakan pencere camını kırık, koltuklarından birini devrilmiş bulduğunu, odada da kimsenin olmadığını önüne gelene anlatıyordu.</p>
      <p>Saat onda Bayan Rimskaya tiyatroda göründü. Hıçkırarak ağlıyor, elini kolunu çaresizlikle sallıyordu. Vasiliy<a id="GBS.0244.04"/> Stepanoviç’in aklı iyice başından gitti, ne tavsiye edeceğini bilemedi. Saat on buçukta ise polis göründü. Polisin sorduğu ilk soru çok aklı başındaydı:</p>
      <p>“Burada ne oluyor yoldaşlar? Ne var?”</p>
      <p>Ne yapacağını şaşıran personel hemen sapsarı kesilen Vasiliy Stepanoviç’i öne çıkartıp arkasına geçti. Böylece öne itilen Muhasebeci, her şeyi apaçık anlatmak zorunda kaldı: Varyete Tiyatrosu<a id="GBS.0244.05"/> Müdürü’nün, Muhasebe Müdürü’nün, yöneticinin kaybolduğunu, bir türlü bulunamadığını, dün akşamki gösteriden sonra sunucunun bir akıl hastanesine götürülmesinin gerektiğini, önceki gece yapılan gösterinin tek kelimeyle bir rezalet olduğunu anlattı.</p>
      <p>Elden geldiğince avutulan Bayan Rimskaya evine götürüldü. Sonra da, özellikle temizlikçi kadının, Muhasebe Müdürü’nün odasını bulması konusundaki<a id="GBS.0245.01"/> hikâyeyle ilgilenildi. Çalışanlardan, işlerinin başına dönmeleri rica edildi, derken, yanlarında kaslı, sivri kulaklı, kül rengi, akıllı bakışlı bir polis köpeğiyle soruşturmacılar göründü. Varyete Tiyatrosu memurları arasında, bu köpeğin ünlü Tuzabuben olduğu söylentileri dolaştı hemen. Gerçekten de oydu. Davranışı herkesi şaşırttı. Köpek, Muhasebe Müdürü’nün odasına girer girmez homurdanmaya,<a id="GBS.0245.02"/> dudaklarını aralayıp sapsarı, koca dişlerini göstermeye başladı. Sonra, gözlerinde kızgınlıkla karışık garip bir hüzün belirtisiyle karın üstü uzandı ve kırık pencereye doğru sürünmeye koyuldu. Korkusunu yenip birden pencerenin pervazına fırladı, uzun incecik ağzını gökyüzüne doğru kaldırıp vahşi, kızgın bir uluma koyuverdi. Pencereden bir türlü ayrılmıyor, homurdanıp ürperiyor, aşağı atlama isteğiyle<a id="GBS.0245.03"/> yanıp tutuştuğu anlaşılıyordu.</p>
      <p>Sonunda köpeği çıkardılar, hayvan hemen ana kapıdan fırladı, soruşturmacıları da peşinden koşturdu. Tuzabuben, soruşturmacıları taksi durağına kadar sürükledi, orada kovaladığı izi kaybetti, bunun üzerine polisler onu alıp götürdüler.</p>
      <p>Tuzabuben gittikten sonra soruşturmacılar, Varenuha’nın çalışma odasına yerleşip önceki gece, gösteri sırasında olup<a id="GBS.0245.04"/> bitenlere tanık olan memurları teker teker çağırarak sorguya çektiler. Her adımda soruşturmacıların beklenmedik güçlüklerle karşılaştıklarını söylemek gerek. İpin ucu sürekli olarak ellerinden kaçıyordu.</p>
      <p>Afişler asılmış mıydı? Evet. Ama gece, afişlerin üstlerine başkaları yapıştırılmış olmalıydı –anlaşılır gibi değildi– çünkü gösteriyle ilgili tek afiş görünmüyordu ortalıkta. Peki o büyücü<a id="GBS.0245.05"/> nereden çıkmıştı? Bilene aşkolsun! İyi ama, bir yazılı anlaşma var mıydı arada? Şaşıran Vasiliy Stepanoviç, “Herhalde,” dedi.</p>
      <p>“Anlaşma yapılsa muhasebeden geçmesi gerekmez miydi?”</p>
      <p>İyiden iyiye aklı başından giden Vasiliy Stepanoviç, “Kesinlikle gerekirdi,” diye karşılık verdi.</p>
      <p>“Öyleyse nerede bu anlaşma?”</p>
      <p>İyiden iyiye sararıp solan, ne diyeceğini bilemeyen Muhasebe<a id="GBS.0246.01"/> Memuru, “Hiçbir yerde yok,” dedi.</p>
      <p>Gerçekten, ne muhasebe dosyalarında ne Muhasebe Müdürü’nün ne Lihodeyev’in ne de Varenuha’nın odasında anlaşmanın izine rastlanmıştı.</p>
      <p>Peki, bu büyücünün adı neydi? Vasiliy Stepanoviç’in haberi yoktu. Gösteriyi izlememişti. Yer göstericiler de bilmiyorlardı adını. Yalnız gişedeki kadınlardan biri alnını kırıştırarak düşündü ve sonunda, “Wo... Woland<a id="GBS.0246.02"/> galiba,” dedi.</p>
      <p>Hayır, belki Woland değil de Foland’dı.</p>
      <p>Yabancılar bürosu arandı: Ne büyücü Woland ne de Foland’ın adını işitmişlerdi.</p>
      <p>Hademe Karpov, büyücünün, Lihodeyev’in apartmanına yerleştiğini sandığını söyledi. Tabii ki hemen apartmana koşuldu, büyücüye müyücüye rastlanmadı. Üstelik Lihodeyev de evde değildi. Hizmetçi Grunya da tüymüştü, nereye gittiğinden kimsenin haberi<a id="GBS.0246.03"/> yoktu. Ya bina yöneticisi Nikanor İvanoviç? Gitmişti. Sekreter Prolejnev de öyle!</p>
      <p>Her neyse, akıllara durgunluk verecek bir olaydı bu: Bütün yöneticiler kaybolmuş, garip ve rezil bir gösteri seyredilmişti. Bunu hazırlayan kimdi, yapan kimdi? Bir gizem.</p>
      <p>Bu arada öğlen yaklaşıyordu; gişeler öğleyin açılırdı. Ama bugün böyle bir şey kesinlikle söz konusu değildi! Hemen Varyete Tiyatrosu’nun<a id="GBS.0246.04"/> kapısına koca bir karton astılar. Kartonun üzerinde, “Bugün gösteri yapılamayacaktır!” diye yazıyordu.</p>
      <p>Kartonun asılması üzerine, binlerce kişilik kuyrukta büyük bir dalgalanma oldu. Biraz kıpırdandıktan sonra kalabalık dağılmak zorunda kaldı. Aradan aşağı yukarı bir saat geçtiğinde de ortalıkta kimseler kalmamıştı. Soruşturmacılar, başka bir yere işe gittiler, bekçiler görev yerlerine<a id="GBS.0246.05"/> geçtiler, memurlara izin verildi, tiyatronun kapıları kapatıldı.</p>
      <p>Muhasebeci Vasiliy Stepanoviç’in acele görülmesi gereken işleri vardı. Önce, geceki olaylarla ilgili bir rapor vermek üzere Eğlence ve Gösteri Komisyonu’na uğrayacak, sonra aynı komisyonun mali bölümüne gecenin hasılatı olan 21.711 rubleyi teslim edecekti.</p>
      <p>Düzenli bir adamdı Vasiliy Stepanoviç. Parayı bir gazete kâğıdına<a id="GBS.0247.01"/> sardı, iple bağladı, çantasının içine yerleştirip yönergelere harfi harfine uyduğunu göstererek otobüs ya da tramvay durağına değil, doğrudan taksilerin bulunduğu yere yöneldi. Taksi durağında üç boş araba vardı. Ama şoförler, koltuğunun altında şişkin çantasıyla koşaradım gelen müşteriyi gördüklerinde, nedendir bilinmez, yüzüne kötü kötü bakarak önünden teker teker geçip gittiler.</p>
      <p>Bu olaya<a id="GBS.0247.02"/> çok şaşan Muhasebeci, uzun süre orada durup şoförlerin yaptıklarına bir anlam vermeye çalıştı.</p>
      <p>Birkaç dakika sonra, bir başka boş araba kaldırımın kenarında durdu. Müşteriyi gören şoförün yüzü ânında dondu.</p>
      <p>Şaşkın şaşkın, boğazını temizleyerek, “Boş musunuz?” dedi Vasiliy Stepanoviç.</p>
      <p>Şoför, müşteriye bakmak zahmetine bile katlanmadan, ekşi ekşi, “Mangırı görelim,” dedi.</p>
<div style="display:none;"><a id="GBS.0247.03"/></div>      <p>İyiden iyiye şaşıran Muhasebeci, değerli çantasını koltuğunun altına iyice kıstırdı. Cüzdanını çıkardı, içinden bir on rublelik çekip şoföre gösterdi.</p>
      <p>Şoför, kısaca, “Gitmeyeceğim!” dedi.</p>
      <p>“Özür dilerim...” diye başlayacak oldu Muhasebeci.</p>
      <p>Şoför sözünü kesti:</p>
      <p>“Üç rubleliklerden var mı?”</p>
      <p>Tamamen kafası karışmış olan Muhasebeci, cüzdanından iki tane üç rublelik<a id="GBS.0247.04"/> çıkarıp şoföre gösterdi.</p>
      <p>“Binin,” dedi şoför. “Gidiyoruz!”</p>
      <p>Taksimetresini öylesine sert açtı ki, neredeyse kıracaktı.</p>
      <p>Vasiliy Stepanoviç, utana sıkıla, “Herhalde bozuk paranız yok,” dedi.</p>
      <p>Dikiz aynasında, kan çanağına dönen bakışları görülen şoför, “Bozuk para mı?” diye kükredi. “Cebim bozuk para dolu! Sabahtan beri üçüncü kez başıma geliyor bu. Bütün arkadaşlara da<a id="GBS.0247.05"/> aynı şey oldu. Onluk veren ilk orospu çocuğunun parasının üstünü iade ettim –tam tamına dört buçuk ruble– beni dolandırdı kahpenin oğlu! Beş dakika sonra aldığım paraya baktım, ne göreyim? On rublenin yerinde bir Narzan madensuyu şişesinin etiketi. –Şoför ağza alınmayacak türden birkaç küfür sıraladı.– Diğeri Zubovskaya Meydanı’nda başıma geldi. Bir onluk daha aldık, üç ruble geri verdik! Herif çekti<a id="GBS.0248.01"/> gitti! Parayı cüzdanıma soktum, koca bir eşekarısı hart, elimi sokup havalanmaz mı!”</p>
      <p>Şoför, bir kez daha, hikâyenin arasını ağza alınmaz küfürlerle donattı:</p>
      <p>“Bir onluk daha gitti bizden! Dün gece bu (...), (...) (ağza alınmayacak iki kelime) Varyete Tiyatrosu’nda, ‘hokkabazım’ diyen bir itoğluit birtakım (...) (bir küfür daha) gösteriler yapmış. Hem de neyle? On rublelik paralarla!..”<a id="GBS.0248.02"/> Muhasebeci birden değişen yüz ifadesiyle, “Varyete” sözcüğünü ömründe ilk kez duyuyor gibiydi. Kendi kendine, “Vay canına!” diye düşündü. </p>
      <p>Gidecekleri yere vardıklarında Muhasebeci, bir aksilik çıkmadan parayı ödedi, binaya girdi, şefin odasına giden koridora daldı. Dalar dalmaz da şaşırıp kaldı. Eğlence bürosunda alışılmamış bir kargaşa hüküm sürüyordu. Başörtüsü çözülmüş, gözleri fal<a id="GBS.0248.03"/> taşı gibi açılmış bir kadın memur, koşarak Muhasebeci’nin önünden geçti. Bilinmeyen birine, “Bir şey yok, bir şey yok!” diye bağırıyordu. “Bir şey yok yavrularım! Ceketle pantolon yerinde ama ceketin içinde bir şey yok!”</p>
      <p>Bir kapının ardında kayboldu ve hemen ardından kırılan bir bardağın sesi duyuldu. Sekreterlikten çıkan, Vasiliy Stepanoviç’in iyi tanıdığı birinci kısım şefi öyle bir durumdaydı<a id="GBS.0248.04"/> ki, Muhasebe Memuru’nu tanımadan önünden geçip kayboldu.</p>
      <p>Apışıp kalan Muhasebeci, sekreterliğe girdi. Burası, aynı zamanda komisyon başkanının bekleme odası olarak kullanılıyordu. Ama işte orada, neredeyse keçileri iyice kaçırıyordu.</p>
      <p>Komisyon başkanının odasında, güçlü bir ses yankılanıyordu. Hiç kuşkusuz bu ses, Komisyon Başkanı Prohor Petroviç’e aitti. Ürken Muhasebeci, “Birini<a id="GBS.0248.05"/> güzelce fırçalıyor galiba,” diye düşündü. O an, bakışları bambaşka türden bir görüntüye takıldı: Prohor Petroviç’in özel sekreteri güzel Anna Riçardovna bir deri koltuğa gömülmüş, ıslak mendilini şakağına bastırmış hüngür hüngür ağlıyordu; başı koltuğun arkalığına kayılmış, upuzun bacakları odanın ortasına kadar uzanmıştı.</p>
      <p>Anna Riçardovna’nın çenesine silme allık yayılmıştı. Gözlerinden<a id="GBS.0249.01"/> akan rimel, şeftali kabuğunu andıran yanaklarında kara kara izler bırakmıştı.</p>
      <p>Muhasebe Memuru’nu fark eder etmez Anna Riçardovna ayağa fırladı, ceketinin yakasına yapışıp bağırarak onu sürüklemeye koyuldu:</p>
      <p>“Şükürler olsun! Nihayet cesur bir adam göründü! Hepsi kaçtı, hepsi bana ihanet etti! Gidelim ona bir bakalım, ne yapacağımı bilmiyorum!”</p>
      <p>Hıçkırarak sürüklediği Muhasebe<a id="GBS.0249.02"/> Memuru’nu başkanın odasına soktu.</p>
      <p>Muhasebeci içeri girer girmez, çantasını yere düşürdü. Aklı allak bullak oldu, olmayacak gibi de değildi hani.</p>
      <p>Koca bir kristal hokkayla süslü koca çalışma masasının başında içi boş bir elbise, bomboş bir kâğıt üzerine dolmakalemle bir şeyler yazıyor, ama kâğıda bir damla mürekkep dökülmüyordu. Elbisenin kravatı vardı, üst cebinde bir dolmakalemin<a id="GBS.0249.03"/> ucu görünüyordu ama gömlek yakasının üstünde ne boyun vardı, ne baş. Kollarının ucunda ise ellerden iz yoktu. Elbise işine dalıp gitmiş gibiydi, çevresindeki kargaşaya aldırdığı yoktu. Ama içeri birilerinin girdiğini duyunca arkasına yaslandı. Yakasının üstündeki boşluktan Muhasebeci’nin çok iyi tanıdığı Prohor Petroviç’in sesi duyuldu:</p>
      <p>“Ne oluyor? Kimseyi görmek istemediğimi kapıya da<a id="GBS.0249.04"/> yazdırdım üstelik!”</p>
      <p>Güzel sekreteri bir çığlık attı, ellerini ovuşturdu:</p>
      <p>“Görüyor musunuz? Görüyor musunuz? Yerinde yok! Görünmüyor! Ne olursunuz, onu geri getirin!”</p>
      <p>Kapının aralığından içeri biri süzüldü, birden “Ah!” diye bağırıp kaçtı. Bacaklarının titrediğini hisseden Muhasebeci, çantasını yerden almayı unutmadan, bir iskemlenin ucuna ilişti. Anna Riçardovna çevresinde<a id="GBS.0249.05"/> dolanıp duruyor, ceketini çekiştirerek bağırıyordu:</p>
      <p>“Küfrettiği zaman onu daima sustururdum! Ama bu sefer azıttı.”</p>
      <p>Güzel kadın, bu sözlerden sonra masaya doğru atıldı. Ağladığı için biraz boğuk çıkan, ama yine de kulağa hoş gelen sesiyle, “Proşa,”<a class="si-noteref" epub:type="noteref" href="#f34" id="ref_f34">34</a> dedi. “Neredesiniz?”</p>
      <p>“Proşa mı? Kiminle konuştuğunuzun farkında mısınız?”</p>
      <p>Koltuğuna iyiden iyiye gömülen elbise, karşısındakini<a id="GBS.0250.01"/> azarlarcasına konuşuyordu.</p>
      <p>“Beni tanımadı! Tanımadı beni! Görüyor musunuz?”</p>
      <p>Sekreter yine hıçkırıklara boğuldu.</p>
      <p>Kolunun ucuyla, birtakım emirler yazmak niyetiyle olacak, önüne bir deste boş kâğıt çeken öfkeli elbise, sinirli sinirli, “Odamda böyle hıçkırmamanızı rica ediyorum!” dedi.</p>
      <p>“Hayır, daha fazla bakamam, dayanamıyorum!” diye haykırdı Anna Riçardovna.</p>
      <p><a id="GBS.0250.02"/>Sonra, koşarak sekreterler odasına sığındı. Muhasebe Memuru da, top mermisi gibi peşinden fırladı.</p>
      <p>Heyecandan titreyerek Muhasebeci’nin koluna yapışan genç kadın, “Şurada oturuyordum,” dedi. “İçeri bir kedi girdi. Kapkara, suaygırı gibi bir kedi. ‘Pissst! Defol!’ diye bağırdım tabii. Çıktı, onun yerine şişko, kafası kedi başı gibi bir adam girdi. ‘Ne oluyorsunuz yoldaş!’ dedi. ‘Gelenlere,<a id="GBS.0250.03"/> pisst, defol, demek nereden çıktı?’ Doğru Prohor Petroviç’in odasına daldı ardından. Tabii, peşinden koşarak, ‘Delirdiniz mi?’ diye bağırdım. Herif hiç aldırmadı, büyük bir küstahlıkla yürüdü, Prohor Petroviç’in karşısındaki koltuğa oturdu. Prohor Petroviç’in altın gibi bir yüreği vardır ama sinirlidir. Aslında, kendini kaybetmemesi gerekirdi. Ama sinirli, üstelik deliler gibi çalışan bir adamdır,<a id="GBS.0250.04"/> düşünün... kendinden geçerek, ‘Haber vermeden girmenize kim izin verdi?’ diye haykırdı. Öbürünün küstahlığına bakın, koltuğa yayılıp, ‘Sizinle iki-üç şey konuşmak istiyorum,’ demez mi? Prohor Petroviç, ‘İşim var!’ dedi. Küstah iyice gevşeyip gülümseyerek ne karşılık verdi biliyor musunuz? ‘Hadi canım, işiniz mişiniz yok!’ Gördünüz mü? Tabii, Prohor Petroviç kendini kaybetti ve bağırdı: ‘Bu ne rezalet!<a id="GBS.0250.05"/> Hemen kovun şu herifi! Ya da, şeytan çarpsın ki...’ Beriki güldü ve, ‘şeytan mı çarpsın?’ dedi. ‘Olmayacak şey değil!’ Bunun üzerine bir çatırtı duyuldu. Ağzımı açıp tek söz etme fırsatını bulamadan, kedi kafalı herif ortadan kayboldu. Masa başında da o gördüğünüz elbise kaldı.”</p>
      <p>İyice açılan, bir yana kayan ağzıyla, Anna Riçardovna yeniden çığlıklar atmaya başladı: “Ve yazıyor, yazıyor,<a id="GBS.0251.01"/> yazıyor! Delirirsiniz! Telefonda konuşuyor! Elbise! Herkes tavşanlar gibi kaçtı!”</p>
      <p>Ayakta dikilmiş titreyip duran Muhasebeci’nin nutku tutulmuştu. Ama kader ona yardım etti. Sert adımlarla iki polis girdi içeri. Onları gören güzel sekreter daha yüksekten hıçkırmaya koyulup parmağıyla başkanının odasını gösterdi. Birinci polis, sakin bir sesle, “Lütfen ağlamayalım yurttaş,” dedi.</p>
      <p><a id="GBS.0251.02"/>Artık odada varlığına ihtiyaç kalmadığını hisseden Muhasebeci dışarı fırladı. Bir dakika geçmeden açık havaya kavuşmuştu. O an, boru sesini andıran bir uğultuyla, kafasından karmakarışık şeyler geçti. Önceki gece gösteriye katılan bir Kedi hakkında yer göstericilerin anlattığı bölük pörçük şeyler aklına geldi. “Haaa!” dedi kendi kendine. “Bizim Kedi’yle az önceki aynı olmasın sakın?”</p>
      <p>Komisyonda<a id="GBS.0251.03"/> işini halledemeyen işine bağlı memur, aynı komisyonun Vaganski Yolu’ndaki şubesine uğramaya karar verdi. Kendini toplamak için de yürüyerek gitmeyi düşündü.</p>
      <p>Eğlence ve Gösteri Komisyonu’nun şubesi, eski, çökmek üzere olan bir konağa yerleşmişti. Bina, bir avlunun dibindeydi; girişindeki somaki sütunlarla ün salmıştı. Ama o gün, somaki sütunlar ziyaretçileri hiç etkilemedi.</p>
      <p>Gelenlerin<a id="GBS.0251.04"/> birkaçı, girişteki küçük masada tiyatro sanatıyla ilgili kitaplar satan genç kızın hüngür hüngür ağladığını görüp şaşırdılar. O sıra genç kız kimseye kitap satmak istemiyor, acıyıp ne olduğunu soranlara sinirli bir el işaretiyle karşılık vererek ağlamaya devam ediyordu. Bu arada, yukarıdan, aşağıdan, Eğlence Komisyonu şubesinin bütün odalarından, en az yirmi telefonun tiz sesi yükseliyordu.</p>
<div style="display:none;"><a id="GBS.0251.05"/></div>      <p>Birden genç kız sustu, ürperdi, isterik bir sesle, “Yine başladı!” diye bağırdı.</p>
      <p>Birden, titrek bir soprano sesiyle şarkı söylemeye koyuldu:</p>
      <blockquote class="poem">
        <p>Ey kutsal deniz, şanlı baykal...</p>
      </blockquote>
      <p>Merdivenin başında beliren genç hademe görünmeyen birine yumruk salladıktan sonra, soğuk bariton sesiyle genç kızın şarkısına katıldı:</p>
      <blockquote class="poem">
        <p>Git sağlam gemi, somon avına...</p><a id="GBS.0252.01"/>
      </blockquote>
      <p>Başka başka sesler de şarkıya katıldı, kısa bir süre sonra gerçek bir koro oluştu, yayıldı, ses bütün binayı kapladı. Hesapların denetlendiği 6 numaralı odada, güçlü ve boğuk bir bas ses ötekilerini bastırıyordu. Telefonların inatla çalan tiz zilleri, koroya eşlik ediyordu sanki.</p>
      <p>
        <span class="ana-metin char-style-override-5" xml:lang="tr-TR">“Ey kuzey rüzgârı, coştur dalgaları!..” diye, merdiven başındaki genç hademe, gırtlağını<a id="GBS.0252.02"/> yırtarcasına haykırdı.</span>
      </p>
      <p>Genç kızın gözlerinden yaşlar boşanıyor, dişlerini sıkmaya çalışıyor, ama ağzı kendiliğinden açılıyor, sesi hademeninkini de bastırıyordu:</p>
      <blockquote class="poem">
        <p>“Yürekli balıkçı, fazla uzaklaşma!..”</p>
      </blockquote>
      <p>Şaşkın ziyaretçileri en çok etkileyen, koro üyelerinin binanın dört köşesine yayıldıkları halde, sanki gözler görünmeyen bir koro şefi tarafından yönetiliyormuşçasına<a id="GBS.0252.03"/> büyük bir uyum içinde söylemeleriydi.</p>
      <p>Vaganski Yolu’ndan geçen yayalar avlunun parmaklıkları önünde duruyor, içerdeki eğlentiye, şenliğe şaşırıp kalıyorlardı.</p>
      <p>İlk dörtlük sona erdiğinde şarkı, sanki görünmeyen koro şefinin işaretiyle birden kesildi. Hademe alçak sesle söverek kayboldu.</p>
      <p>O an, ana kapı açıldı, sırtında, altından uzun beyaz gömleğinin etekleri görünen mevsimlik<a id="GBS.0252.04"/> paltosuyla, bir yoldaş girdi içeri. Yanında da bir polis vardı.</p>
      <p>Masa başındaki genç kız, isterik sesiyle, “Ne olur doktor, bir şey yapın! Yalvarırım size!” diye bağırdı.</p>
      <p>Genel sekreter koşarak merdivenleri indi, utanç ve şaşkınlıktan kıpkırmızı kesilmiş, kekeleyerek, “Gördüğünüz gibi doktor,” dedi. “Bir toplu hipnoz söz konusu. Bu durumda, yapılması gerekli olan...” Ama sözcükler<a id="GBS.0252.05"/> gırtlağında kaldı, cümlesini yarıda kesti, birden tenor sesiyle şarkı söylemeye başladı:</p>
      <blockquote class="poem">
        <p>Şilka ve Nerçinsk korkutmuyor artık...</p>
      </blockquote>
      <p>“Ahmak!” diye bağırdı genç kız. Ama bu sözün kime yöneldiği anlaşılamadı. Çünkü, konuşmaya devam edecek yerde birkaç ses atlayıp kendisi de “Şilka ve Nerçinsk” şarkısına katıldı.</p>
      <p>Doktor, genel sekretere, “Kendinize sahip olun! Durun,<a id="GBS.0253.01"/> kesin şarkıyı!” diye emretti.</p>
      <p>Her şey, genel sekreterin susmak için elinden geleni yaptığını, ama şarkı söylemekten kendini alamadığını ortaya koyuyordu. Koronun eşliğinde, gelip geçen yayalara şunları söyledi:</p>
      <blockquote class="poem">
        <p>Ormanda aç canavar</p>
        <p>Ona dokunmadı,</p>
        <p>Avcıların kuşları da</p>
        <p>Bir yerine değmedi.</p>
      </blockquote>
      <p>Kuple biter bitmez, ilk olarak kıza birkaç damla<a id="GBS.0253.02"/> sakinleştirici verildi. Sonra doktor, genel sekreterle memurlara götürdü ilacı.</p>
      <p>Genç kıza dönen Vasiliy Stepanoviç, birden, “Özür dilerim yurttaş,” dedi. “Burada bir kedi, kara bir kedi gördünüz mü?”</p>
      <p>Genç kız kızgınlıkla, “Kedi mi? Ne kedisi?” diye sordu. “Burada bir eşek var. Duysa da vız gelir, her şeyi anlatacağım.”</p>
      <p>Gerçekten de olup bitenleri anlattı.</p>
      <p>Genç kızın<a id="GBS.0253.03"/> deyimiyle, “şubenin bütün işleri”ni altüst ettikten sonra, buranın müdürü, olur olmaz zamanlarda birtakım toplantılar düzenleme âdeti çıkarmıştı.</p>
      <p>“Şeflerin gözünü boyamak için!” bağırıyordu genç kız. Bir yıl içinde, memurlar arasında çeşitli topluluklar kurdurmuştu. Bunlardan biri Lermontov’un eserleriyle ilgileniyor, bir başkası satranç, biri de maçakızı meraklılarını topluyordu. Ayrıca<a id="GBS.0253.04"/> pinponla ve binicilikle ilgilenenler için de ayrı topluluklar vardı. Yaz olduğunda, nehirde kano yapacaklarını, bir de dağcılık şubesi kurulacağını söylüyordu... Ve o gün, müdür, yemek sırasında kantine girmişti.</p>
      <p>“İğrenç bir orospu çocuğuyla kol kolaydı,” diyordu genç kız. “Nereden çıktığı belli olmayan, pis kareli pantolonlu, kırık camlı kelebekgözlüklü, kötü suratlı bir herif!”</p>
      <p><a id="GBS.0253.05"/>Yine genç kızın anlattığına göre, yanındakini, yemek yiyen memurlara, koro kurup yönetmekte uzman sayılan biri olarak tanıtmıştı.</p>
      <p>Müstakbel dağcıların yüzü asıldı ama müdür, herkesten biraz sabırlı olmasını istedi. Uzmana gelince; şakalaştı, espri yaptı, bu işin çok az zamanlarını alacağını söyledi, üstelik hepsine bir araba yarar sağlayacağına yeminler etti.</p>
      <p>“Tabii,” diyordu genç<a id="GBS.0254.01"/> kız, “şubenin iki yağcısı Fanov ila Kosarçuk, ilk yazılan memurlardı. Öteki memurlar da korodan kurtulamayacaklarını anlayarak, bu yeni topluluğa katılmak zorunda kaldılar. Geri kalan zaman Lermontov, maçakızı ve öbür etkinliklerle dolu olduğundan koro çalışmalarının yemek paydosunda yapılması kararlaştırıldı. Örnek olmak niyetiyle, müdür, sesinin tenor olduğunu açıkladı.”</p>
      <p>Daha sonra olup<a id="GBS.0254.02"/> bitenler bir kâbusu andırıyordu. Kareli pantolonlu koro uzmanı, bağıra bağıra şarkıya başladı: “Do, mi, sol, do!..”</p>
      <p>Derken sustu, korodan kaçmak niyetiyle dolabın ardına gizlenen birkaç utangaç memurun foyasını ortaya çıkardı. Kosarçuk’un eşsiz bir kulağı olduğunu söyledi, inledi, kükredi, herkesten eski bir kilise korosu şefi ve şarkıcısına saygı göstermelerini istedi. Elini bir yerlere<a id="GBS.0254.03"/> çarptı, memurlardan, “Ey Kutsal Deniz” şarkısına başlamalarını rica etti.</p>
      <p>Şarkı başladı, hem de büyük başarıyla başladı. Kareli elbiseli adamın işini iyi bildiği bir gerçekti. İlk dörtlük söylendiğinde, koro şefi özür diledi. “Bir dakika sonra geliyorum,” deyip ortadan kayboldu. Gerçekten bir dakika sonra geleceğini sanıp beklediler. Ama on dakika geçti, gelen giden yoktu. Bütün memurlar<a id="GBS.0254.04"/> sevindi; adam tüymüş, şarkı söylemekten kurtulmuşlardı.</p>
      <p>Tam o anda kendiliklerinden, ikinci dörtlüğü söylemeye başladılar. Hepsini, belki de kulağı söylendiği kadar iyi olmayan, ama fena sayılmayacak hafif bir tenor sese sahip Kosarçuk yönetiyordu. Şarkı bitti. Kilise şarkıcısı yine görünürde yoktu. Hepsi işlerinin başına döndüler ama oturacak fırsat bulamadılar. Hiç istemedikleri halde<a id="GBS.0254.05"/> yeniden şarkıya başladılar. Susmak söz konusu değildi. O andan beri de değişen şey yoktu; bir şarkının ardından üç dakika susuyor, sonra yeni bir şarkıya başlıyor, susuyor ve yine şarkı söylüyorlardı. İşte o an, başlarına gelen felaketin büyüklüğünü anladılar. Müdür, utançtan odasına kapandı.</p>
      <p>Yine o sırada, genç kızın hikâyesi yarıda kaldı. Sakinleştirici bir işe yaramamıştı.</p>
      <p>On<a id="GBS.0255.01"/> beş dakika sonra, üç kamyon, Vaganski Yolu’ndaki parmaklıklı kapıdan içeri giriyordu. Başta müdür, şubede çalışanların hepsi kamyonlara dolduruldu. Avluda hoplayıp duran kamyonlardan ilki sokağa yönelirken, kasasının içinde omuz omuza ayakta duran memurlar aynı anda ağızlarını açtılar. Ünlü bir halk şarkısı bütün sokağı çınlattı. İkinci, derken üçüncü kamyondakiler de, bir ağızdan şarkıya katıldılar.<a id="GBS.0255.02"/> Yol boyu şarkılar sürdü gitti. Bir an önce işlerine yetişmeye çalışan yayalar hiçbir şaşkınlık belirtisi göstermeden, kamyonlara bir göz atmakla yetiniyorlardı. Kamyonların içinde şarkı söyleyenlerin, bir kır gezisine çıktıklarını sanıyordu herkes doğal olarak. Gerçekten de kıra, şehir dışına doğru gidiyorlardı, ama gezinti değildi amaçları. Kamyonlar, Profesör Stravinski’nin akıl hastanesinin<a id="GBS.0255.03"/> yolunu tutmuştu.</p>
      <p>Muhasebe Memuru’na gelince; onun da iyiden iyiye aklı başından gitmişti. Bir çeyrek saat sonra, devletin parasını teslim etmeye kararlı olarak, mali işler bürosuna vardı. Başına gelenlerden ders aldığı için önce uzun salona, üzeri yaldızlı yazılarla dolu, ardında memurların çalıştığı boyalı camlara bir göz attı. Hiçbir kargaşa ya da rezalet belirtisi göremedi. Saygıdeğer<a id="GBS.0255.04"/> bir binada olması gereken sessizlik burada da hüküm sürüyordu.</p>
      <p>Vasiliy Stepanoviç, üzerinde “Vezne” yazılı delikten başını uzattı ve ilk kez gördüğü memuru selamladıktan sonra terbiyelice, bir para yatırma kâğıdı istedi.</p>
      <p>“Ne yapacaksınız?” diye sordu memur.</p>
      <p>Muhasebeci şaşırdı.</p>
      <p>“Para yatıracağım canım. Varyete Tiyatrosu’ndanım ben...”</p>
      <p>“Bir dakika,” dedi memur.<a id="GBS.0255.05"/> Hemen vezneyi kapadı. “Amma da garip iş...” diye düşündü Vasiliy Stepanoviç. Şaşkınlığı çok doğaldı. Hayatında ilk kez başına böyle bir iş geliyordu. Herkes, para almanın ne güç iş olduğunu, bu alanda her zaman çeşitli engelleri aşmak gerektiğini bilir. Ama otuz yıllık muhasebecilik hayatında, Vasiliy Stepanoviç, para almak için güçlük çıkarana rastlamamıştı.</p>
      <p>Sonunda vezne açıldı, muhasebe<a id="GBS.0256.01"/> memuru yine kafasını delikten uzattı.</p>
      <p>“Büyük bir para mı?” diye sordu veznedar.</p>
      <p>“21.711 ruble.”</p>
      <p>Veznedar, alaycı bir sesle, “Ohhoooo!” dedi.</p>
      <p>Sonra Muhasebe Memuru’na yeşil bir kâğıt uzattı.</p>
      <p>İşlemin nasıl yapıldığını iyi bilen memur, göz açıp kapayıncaya kadar kâğıdı doldurup çantasındaki paketin ipini çözdü. Gazete kâğıdını açtı. O an gözleri karardı, bir çeşit<a id="GBS.0256.02"/> acılı inilti koyuverdi.</p>
      <p>Gözlerinin önüne bir yığın yabancı para serilivermişti: Kanada dolarları, İngiliz sterlinleri, Hollanda guldenleri, Letonya latları, Estonya kronları...</p>
      <p>Dünyası yıkılan Muhasebe Memuru’nun tepesinde sert bir ses, “İşte o!” dedi. “Varyete Tiyatrosu’ndaki dolandırıcılardan biri!”</p>
      <p>Ve Vasiliy Stepanoviç oracıkta tutuklanıverdi.</p>
    </section>
	<section class="si-footnotes" epub:type="footnotes">
	<aside class="si-footnote" epub:type="footnote" id="f34"><a class="si-backref" href="#ref_f34">34</a>. (Rus.) Prohor’un<div style="display:none;"><a id="GBS.0256.03"/></div> kısaltması. (Y.N.)</aside>
  </section>
  <div style="display:none;"><a id="GBS.0256.04"/></div></body>
</html>