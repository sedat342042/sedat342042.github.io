<?xml version="1.0" encoding="UTF-8" standalone="no"?><html xmlns="http://www.w3.org/1999/xhtml">
	<head>
		<title>Usta ile Margarita</title>
		<link href="main.css" rel="stylesheet" type="text/css"/>
<meta name="Adept.resource" value="urn:uuid:9a306e4f-5f83-29ee-fd04-e3fd7b236a56"/>
	</head>
	<body xmlns:epub="http://www.idpf.org/2007/ops" class="chapter" epub:type="chapter"><div style="display:none;"><a id="GBS.0168.01"/></div>
    <section>
      <header>
        <h1 class="ch">12</h1>
        <h2>Kara büyü ve sırları açıklanıyor</h2>
      </header>
      <p>Delik deşik sarı melon şapkalı, kırmızı, armut burunlu bir adam, bacağında kareli pantolonu, ayağında cilalı çizmeleriyle, iki tekerlekli, sıradan bir bisikletin tepesinde, Varyete Tiyatrosu’nun sahnesine dalıverdi. Bir fokstrota uyarak sahnede dolandı, bir zafer çığlığı attı; ardından bisiklet arka tekerleği üstünde<a id="GBS.0168.02"/> dikildi. Tek tekerlek üstünde ilerlemeye devam eden küçük adam, bacaklarını havaya kaldırıp arkaya yattı, böylece ön tekerleği yuvasından çıkarıp kulise göndermek ve pedalları elleriyle çevirerek ilerlemek başarısını gösterebildi.</p>
      <p>Ardından şişman, sarışın bir kadın daldı sahneye, bir tekerleğin üzerine takılmış direğin tepesindeki seleye tünemişti. Bir mayo ve yıldızlarla bezenmiş kısa<a id="GBS.0168.03"/> etek giymişti; çemberler çizmeye koyuldu. Karşı karşıya geldiklerinde küçük adam bir “hoş geldin” narasıyla kadını selamladı, sağ ayağıyla da başındaki melon şapkayı kaldırdı.</p>
      <p>Sonunda, sekiz yaşlarında, ihtiyar yüzlü bir çocuk göründü. Büyüklerin arasında otomobil kornalı minicik bisikletiyle gezinmeye koyuldu.</p>
      <p>Birkaç kere döndükten sonra, ürkütücü bir davul gümbürtüsüyle küçük grup,<a id="GBS.0168.04"/> son hızla sahnenin kenarına indi. Ön sıradaki seyirciler, bisikletlilerin orkestranın bulunduğu boşluğa düşeceğini sanıp boğuk haykırışlarla geriye sıçradılar.</p>
      <p>Sahnenin önündeki boşluğa, tam müzisyenlerin tepesine düşecekleri sırada bisikletler duruverdi. Gürültülü bir “Hop!” sesiyle sürücüler aşağı inip seyircileri selamladılar. Sarışın kadın, seyircilere öpücük yağdırırken bacaksız da<a id="GBS.0168.05"/> kaba sesli kornasını öttürüyordu.</p>
      <p>Alkışlar salonu titretti, Yunan tarzı mavi renkli perde bisikletlilerin üstüne kapandı, ışıklı “Çıkış” yazıları söndü, ortadaki kubbenin altında, trapezcilerin halattan ağlarının arasında, güneş gibi aydınlık beyaz yuvarlak lambalar yandı. Üçüncü bölümden önceki ara başlıyordu.</p>
      <p>Giulli ailesinin, bisiklet tekniğinde gösterdiği mucize karşısında kayıtsız<a id="GBS.0169.01"/> kalan tek kişi Grigoriy Daniloviç Rimski’ydi. Yapayalnız çalışma odasında oturmuş, incecik dudaklarını kemiriyor, arada bir yüzünü buruşturuyordu. Lihodeyev’in tuhaf bir biçimde kaybolmasından sonra, şimdi de Varenuha sırra kadem basmıştı.</p>
      <p>Rimski, onun nereye gittiğini biliyordu; ama gitmiş ve... geri dönmemişti! Omuzlarını silkti, kendi kendine, “Peki ama neden?” diye fısıldadı.</p>
      <p><a id="GBS.0169.02"/>İşin tuhafı, Muhasebe Müdürü gibi pratik zekâlı bir adam için en kolayı tabii ki Varenuha’yı gönderdiği yere telefon etmek, orada olup bitenleri öğrenmek değil miydi? Oysa, saat gecenin onu olmuş, ama o telefon etmeye bir türlü karar verememişti.</p>
      <p>Saat tam onda, kendine işkence ederek ahizeyi kaldırdı ve hattın kesilmiş olduğunu fark etti. Tiyatrodan biri gelip binadaki bütün telefonların<a id="GBS.0169.03"/> bozulduğunu bildirdi. Bu olay –tatsız ama doğaüstü değil– nedendir bilinmez, Muhasebe Müdürü’nü hem iyice çökertti hem de telefon etme zorunluğundan kurtulduğu için sevindirdi.</p>
      <p>Aranın başladığını belirten kırmızı ışık Müdür’ün tepesinde göz kırpmaya başladığı sırada bir hademe içeri girerek yabancı sanatçının geldiğini bildirdi. Durup dururken ürperen Muhasebe Müdürü, tiyatroda kendisinden<a id="GBS.0169.04"/> başka yetkili bulunmadığı için, bir fırtına bulutundan daha kasvetli olan bu havada, yabancı sanatçıyı karşılamak için kulise yürüdü.</p>
      <p>Çağrı zilinin ortalığı çınlatmaya başladığı koridorda çeşitli bahanelerle küçük bir meraklı kalabalığı toplanmış, sanatçının odasını seyretmeye koyulmuştu. Parıltılı giysiler ve sarıklarıyla sihirbazlar, beyaz smokinli bir patenci, yüzü bembeyaz pudralanmış<a id="GBS.0169.05"/> bir sunucu, bir de makyajcı vardı aralarında.</p>
      <p>Usta elinden çıkma, alışılmamış uzunluktaki frakı, yüzünün yarısını örten kara maskesiyle yeni şöhret herkesi şaşırtmıştı. Kara büyücünün iki yardımcısı, daha da şaşırtıcıydı: çatlak gözlüklü, kareli elbiseli, uzun boylu bir adamla, arka ayakları üstünde yürüyerek odaya giren, makyaj masasının çıplak ampullerinin çiğ ışığında gözlerini kırpıştırarak,<a id="GBS.0170.01"/> son derece rahat bir tavırla kanepeye uzanan kapkara, şişman, yağlı bir kedi.</p>
      <p>Rimski gülümsemeye çalıştı, bu da yüzüne ekşi ve kızgın bir anlam kazandırdı. Kedinin yanına, kanepeye oturan sessiz büyücüye bir reverans yaptı. Kimse elini uzatmadı. Ama maskara kılıklı adam, büyük bir kayıtsızlıkla kendini Muhasebe Müdürü’ne, öbür ikisini “yardımcısı” olarak tanıttı. Muhasebe Müdürü şaşırdı;<a id="GBS.0170.02"/> üstelik gene tatsız bir şaşkınlıktı bu, anlaşmada hiçbir “yardımcının” sözü edilmemişti.</p>
      <p>Canı sıkılan Grigoriy Daniloviç, tepesine dikilen kareli giysili adama buz gibi bir tonla sanatçının eşyalarının nerede olduğunu sordu. Sihirbazın yardımcısı, titrek bir sesle, “Siz bizim, paha biçilmez kutsal mücevherimizsiniz Müdür Bey,” dedi. “Biz her şeyimizi üstümüzde taşırız. Bakın, <em>ein, zwei,<a id="GBS.0170.03"/> drei!”</em></p>
      <p>Sözleri biter bitmez Müdür’ün gözleri önünde eğri büğrü parmaklarını salladı ve sonra Kedi’nin kulağının içinden Müdür’ün altın saatini, kösteğiyle birlikte çıkarıverdi. O âna kadar saat, Rimski’nin düğmeleri ilikli ceketinin altında, yelek cebindeydi. Köstek de iliklerden birinden geçirilmişti.</p>
      <p>Rimski, elinde olmaksızın elleriyle karnını yokladı. Meraklılardan hayret nidaları<a id="GBS.0170.04"/> yükseldi; onlara dönen makyajcı da marifeti beğendiğini gösteren bir homurtu koyuverdi.</p>
      <p>“Sizin saatiniz mi? Alın, rica ederim!” dedi maskara küstah bir gülümsemeyle. Ardından kirli avcuyla saati, ürkmüş Rimski’ye sundu.</p>
      <p>Sunucu, makyajcıya dönüp, “Tramvayda onun yanında oturmamak en iyisi,” dedi alçak sesle, neşeyle.</p>
      <p>Ama Kedi’nin bir oyunu, saat numarasının pabucunu dama attı.<a id="GBS.0170.05"/> Birden kanepeden kalkıp art ayaklarının üstünde yürüyerek üstü camlı bir sehpaya doğru ilerledi. Ön ayaklarıyla, sehpanın üstündeki sürahinin cam tapasını kaldırıp bardağa su doldurdu. Sonra suyu içti, tapayı yerine koydu, makyaj çıkarmaya yarayan bir bezle bıyıklarını sildi.</p>
      <p>Bu kez kimsenin sesi soluğu çıkmadı, herkesin ağzı açık kaldı. Yalnız makyajcı, kendinden geçerek, “Bu ne ustalık!”<a id="GBS.0171.01"/> diye mırıldandı.</p>
      <p>Çıngırak üçüncü kez çaldı, çok ilginç olacağı önceden sezilen numaranın heyecanı ve merakıyla herkes itişip kakışarak soyunma odasını boşalttı.</p>
      <p>Bir dakika sonra salonda lambalar sönüyor, kırmızı bir ışık perdenin altından süzülüyor, seyirciler, aralanan perdeden pırıl pırıl sahnede buruşuk kıyafetli, kirli gömlekli, tombulca, şen bir adamın belirdiğini görüyorlardı.<a id="GBS.0171.02"/> Bütün Moskova onu tanırdı: Ünlü sunucu Corç Bengalski’ydi bu.</p>
      <p>Çocuksu bir gülüşle yüzü aydınlanan Bengalski, “Baylar, bayanlar,” diye başladı ama hemen sustu. Sonra ses tonunu değiştirerek devam etti: “Üçüncü bölüme daha büyük bir kalabalığın geldiğini görüyorum. Gerçekten bu gece, kentin yarısı salonda! Geçen gün rastladığım bir dostumu hatırlattı bu olay bana. Kendisine, ‘Neden,’ dedim,<a id="GBS.0171.03"/> ‘hiç bizi görmeye gelmiyorsun? Dün akşam kentin yarısı tiyatromuzdaydı!’ Ne cevap verdi biliyor musunuz? ‘Ama ben kentin öbür yarısında oturuyorum!’”</p>
      <p>Bengalski herkesin rahatça gülebilmesi için sustu ama kimseden ses çıkmadığını görünce devam etti:</p>
      <p>“Şimdi, ünlü yabancı sanatçı Maestro Woland’ın numarasını izleyeceksiniz. Bu bir kara büyü gösterisidir! Evet evet, benim kadar siz de<a id="GBS.0171.04"/> kara büyü diye bir şey olmadığını, bu tür şeylerin boş inanç sayıldığını biliyorsunuz.” Bengalski, burada sözlerini anlamlı bir gülümsemeyle noktaladı tabii. “Ama Maestro Woland, hokkabazlık denen şeyin her tür girdisine çıktısına hâkim; numarasının en ilginç bölümünde, yani ustalığının sırrını açıkladığı zaman bunu siz de göreceksiniz! Şimdi hep birlikte, büyük ustalığı ve sırrını açıklaması için<a id="GBS.0171.05"/> Bay Woland’ı istiyoruz. Bay Woland!”</p>
      <p>Saçmalıklarını bitiren Bengalski, ellerini avuç avuca birleştirip perdenin aralığına doğru, davet edercesine salladı. Perdenin iki ucu ağır ağır, hafif bir gürültüyle aralandı.</p>
      <p>Sihirbazın, ardından her zamanki yardımcısı ve iki ayağı üstünde yürüyen Kedi’yle sahneye çıkışı, seyircinin çok hoşuna gitti.</p>
      <p>Woland, tekdüze bir sesle, “Koltuk!”<a id="GBS.0172.01"/> diye emretti.</p>
      <p>Ânında, nereden geldiği anlaşılmayan bir koltuk sahnede belirdi, sihirbaz koltuğa oturdu.</p>
      <p>“Söyle bakalım dostum Fagot,” dedi Woland kareli elbiseli, anlaşılan Korovyev’den başka bir adı daha olan maskaraya. “Söyle bakalım, sence Moskova halkında büyük bir değişiklik olmamış mı?”</p>
      <p>Sihirbaz, yoktan koltuk var etmesi karşısında dili tutulan seyircilere baktı.</p>
 <div style="display:none;"><a id="GBS.0172.02"/></div>     <p>“Çok değişmişler üstadım,” cevabını verdi yumuşak bir sesle Korovyev Fagot.</p>
      <p>“Haklısın. Bu şehrin halkı çok değişmiş... dış görünüşü değişmiş demek istiyorum... şehrin kendisi de değişmiş ya... Elbiselerden söz etmek gereksiz ama... nasıl denir... tramvay, otomobil filan görüyorsun şimdi...”</p>
      <p>Fagot saygıyla hatırlattı:</p>
      <p>“Otobüs.”</p>
      <p>Seyirciler, bir büyücülük numarasının<a id="GBS.0172.03"/> başlangıcı saydıkları bu konuşmayı pür dikkat dinliyorlardı. Kulis, sanatçılarla, teknisyenlerle, aralarında Rimski’nin soluk ve gergin yüzünün de seçildiği tiyatro memurlarıyla dolup taşıyordu.</p>
      <p>Sahnenin bir köşesine çekilmiş olan Bengalski’nin yüzünde tedirgin bir ifade belirmeye başlamıştı. Hafifçe kaşını kaldırdı, herkesin susmasından yararlanarak, “Yabancı sanatçı, Moskova, bilim alanında<a id="GBS.0172.04"/> görülen gelişmeler ve Moskova halkı hakkında coşkun hayranlığını belirtiyor.”</p>
      <p>Bengalski iki ayrı gülüşle ön sıraları ve üst balkonu selamladı.</p>
      <p>Woland, Fagot ve Kedi, başlarını sunucuya çevirmişlerdi. Sihirbaz, Fagot’a sordu:</p>
      <p>“Coşkun bir hayranlık gösterdim mi ben?”</p>
      <p>“Hayır üstadım, hiçbir coşkun hayranlık belirtisi göstermediniz.”</p>
      <p>“Öyleyse bu insan ne diyor?”</p><div style="display:none;"><a id="GBS.0172.05"/></div>
      <p>Kareli elbiseli adam, bütün tiyatroyu çınlatan bir sesle, “Sadece yalan söylüyor!” dedi. Sonra Bengalski’ye dönüp ekledi: “Sizi kutlarım yalancı yurttaş!”</p>
      <p>Üst balkondan kahkahalar duyuldu. Bengalski irkildi, gözleri iyice açıldı.</p>
      <p>“Tabii, beni asıl ilgilendiren bu otobüsler, telefonlar ve öbür şeyler değil de...”</p>
      <p>“Araçlar,” diye hatırlattı kareli giysili.</p>
      <p>Sihirbaz,<a id="GBS.0173.01"/> bas sesiyle, ağır ağır, “Tam üstüne bastın,” dedi. “Sağ ol! Çok önemli bulduğum soru şu: Bu Moskovalıların dış görünüşlerinin yanı sıra içleri de değişti mi acaba?”</p>
      <p>“Gerçekten, en önemli soru bu, üstadım.”</p>
      <p>Kuliste herkes bakışmaya, omuz silkmeye başlamıştı. Bengalski kıpkırmızı, Rimski sapsarıydı. Ama sihirbaz sanki yeni yeni başlayan kuşkuyu sezmiş gibi, “Sevgili dostum Fagot, biz<a id="GBS.0173.02"/> gevezelik ediyoruz,” dedi. “Oysa seyirciler sıkılmaya başladılar. Önce bize ufak, çok basit bir şey göster bakalım.”</p>
      <p>Bütün salonda, rahatlama belirtisi bir mırıltı dolaştı. Fagot ile Kedi, sahnenin önünden yürüyerek iki köşede durdular. Fagot parmaklarını şaklattı, kendinden çok emin, bağırdı: “Üç, dört!” İskambil kâğıtlarını havada yakalayıp karıştırdı ve sahne boyunca uzanan bir şerit<a id="GBS.0173.03"/> halinde Kedi’ye yolladı. Kartlar, Kedi’nin elinde toplandı; o da kartları aynı biçimde karşısındakine fırlattı. Upuzun yılan, ipeksi bir hışırtıyla uzandı, bir kuş yavrusu gibi ağzını açan Fagot, bütün kâğıtları teker teker yuttu. Kedinin sağ arka ayağının üstünde dönüp halkı selamlamasıyla bir alkış tufanı koptu. Kulisten coşkun, “Ne büyük ustalık! Ne büyük ustalık!” haykırışları yükseliyordu.</p><div style="display:none;"><a id="GBS.0173.04"/></div>
      <p>Ama Fagot, parmağını ön sıralardakilere uzatıp açıkladı:</p>
      <p>“Saygıdeğer yurttaşlar! İskambil destesi, yedinci sırada oturan Partçevski Yoldaş’ın cüzdanında, üç rublelik bir banknot ile adı geçen yurttaşın, Yurttaş Zelkova’ya ödemesi gereken nafaka hakkındaki mahkeme çağrısı arasında duruyor.”</p>
      <p>Parter dalgalandı, yarı doğrulan seyirciler arkaya döndüler, sonunda adı gerçekten Partçevski<a id="GBS.0173.05"/> olan biri, şaşkınlıktan kıpkırmızı kesilmiş bir suratla cüzdanından kart destesini çıkarıp ne yapacağını bilemeden havaya kaldırdı.</p>
      <p>“Saklayın, saklayın!” diye bağırdı Fagot. “Bizi hatırlarsınız. Dün akşam yemekte, poker olmasa Moskova’da hayatın sizin için çekilmez olacağını söylerken haklıydınız.”</p>
      <p>Yukarıdan bir ses, “Eski bir hiledir bu!” diye bağırdı. “Parterdeki bu herif sahnedekilerin<a id="GBS.0174.01"/> arkadaşı!”</p>
      <p>Fagot, gözlerini kısıp yukarılara bakarak seslendi:</p>
      <p>“Öyle mi dersiniz? Öyleyse siz de aynı çetedensiniz. Çünkü iskambil destesi cebinizde.”</p>
      <p>Üst balkonda bir kaynaşma oldu, sonra biri sevinçle haykırdı:</p>
      <p>“Doğru! Deste onda! İşte!.. Şey ama! Bunlar onar rublelik paralar!”</p>
      <p>Parterdeki seyirciler başlarını kaldırdılar. Yukarıda biri, delice bir sevinçle<a id="GBS.0174.02"/> cebinde, tıpkı bankalardaki gibi kâğıda sarılıp üzerine “bin ruble” yazılmış paketi bulmuştu. Komşuları iyice görebilmek için itişip kakışırken, şaşkın yoldaş parmaklarını zarfın içine sokuyor, pakettekilerin gerçekten on rublelik paralar mı olduğunu, yoksa bir sihirbaz hüneriyle mi karşı karşıya bulunduğunu anlamaya çalışıyordu.</p>
      <p>Balkondan neşeli bağırtılar geldi:</p>
      <p>“Vay canına be!<a id="GBS.0174.03"/> Tamam! Gerçekten para! Onluk banknotlar!”</p>
      <p>Parterin ortalarından, şişko bir adam, “Böyle bir iskambil destesiyle ben de oynamak isterdim!” diye neşeyle haykırdı.</p>
      <p>“<em>Avec plaisir</em>!”<a class="si-noteref" epub:type="noteref" href="#f27" id="ref_f27">27</a> dedi Fagot. “Ama neden yalnız oynayasınız? Herkes bu oyuna katılmaktan sıcak bir mutluluk duyar.”</p>
      <p>Emir verircesine ekledi:</p>
      <p>“Yukarı bakın! Biiir!..”</p>
      <p>Elinde bir tabanca belirdi, bağırdı:</p><div style="display:none;"><a id="GBS.0174.04"/></div>
      <p>“İkiii!”</p>
      <p>Tabanca tavana yöneldi:</p>
      <p>“Üüüüüç!”</p>
      <p>Bir alev çıktı, tabanca patladı, hemen ardından beyaz, kâğıttan dörtgenler kubbenin altında, trapezlerin arasında uçuşmaya, salona yağmaya başladı. Dönüyor, dört yana salınıyor, balkona yayılıyor, orkestranın ve sahnenin üstüne düşüyordu kâğıtlar. Birkaç saniye içinde, gitgide yoğunlaşan para yağmuru koltuklara ulaştı, seyirciler<a id="GBS.0174.05"/> paraları kapışmaya başladılar.</p>
      <p>Yüzlerce el kalktı, seyirciler paraları sahneden gelen ışığa tuttular ve aydınlıkta filigranlara bakarak hiçbirinin sahte olmadığını gördüler. Paraların kokusu bile, bütün kuşkuları siliyordu: Yeni basılan paraların, benzersiz çekicilikteki kokusuydu bu. Önce neşe, sonra da büyük bir şaşkınlık bütün tiyatroya yayıldı. Her yandan aynı sözler geliyordu: “Onluklar!<a id="GBS.0175.01"/> Onluklar! Onluklar!” Şen kahkahalar, “Hah, ha!” sesleri duyuluyordu. Seyirciler koltukların arasındaki yollarda sürünmeye, koltukların altını araştırmaya bile başlamışlardı. Pek çokları da oturacak yerlerin üstüne çıkmış, nazlı nazlı uçuşan paraları yakalamaya çalışıyorlardı.</p>
      <p>Salonda görevli polislerin yüzü, yavaş yavaş şaşkın bir ifadeye büründü. Kulisteki sanatçılar da dışarı fırlayıp<a id="GBS.0175.02"/> hiç düşünmeden seyircilerin arasına katılıverdiler.</p>
      <p>Birinci balkondan bir ses yükseldi:</p>
      <p>“Hey! Bırak onu! Benimdir, bana doğru uçtu!”</p>
      <p>“Dokunma paraya, yoksa ben sana dokunurum,” dedi bir başka ses.</p>
      <p>Ardından yere düşen bir gövdenin çıkardığı gürültü duyuldu. Balkonda bir polisin miğferi göründü. Birini alıp götürdüler.</p>
      <p>Heyecan gittikçe büyüyordu: Fagot havaya üfleyip<a id="GBS.0175.03"/> para yağmurunu birden kesmese bütün bunların ne gibi kargaşaya yol açacağı kestirilemezdi. </p>
      <p>Son derece muzip, gizli anlamlarla dolu bir bakışmadan sonra iki genç yerlerinden kalkıp büfenin yolunu tuttular. Genel bir uğultu tiyatro salonunu doldurmuştu, gözler heyecanla parlıyordu. Evet, evet, gerçekten. Bengalski işe el koymaya karar vermese, bu azgınlık nereye varırdı, kim bilir. Kendine<a id="GBS.0175.04"/> hâkim olmayı başardı, alışılmış bir hareketle ellerini ovuştururken en yüksek sesiyle açıkladı:</p>
      <p>“İşte, yoldaşlar! Şimdi gördüğümüz, bir çeşit genel kâbus, halüsinasyon dedikleri şey. Büyüde mucize bulunmadığını açıkça gösteren, sapına kadar bilimsel bir deney. Şimdi Maestro Woland’a, bu deneyin sırrını soralım. Göreceksiniz yoldaşlar, on rublelik banknotlar geldikleri gibi yok oluverecekler.”</p><div style="display:none;"><a id="GBS.0175.05"/></div>
      <p>Bu sözlerden sonra bir alkış tutturdu, ondan başka el çırpan yoktu. Dudaklarında güvenli bir gülümseme belirmişti; ama gözlerinde, güvenden çok, sessiz bir yakarış okunuyor gibiydi.</p>
      <p>Bengalski’nin kısa konuşması halkın hoşuna gitmedi. Salona büyük bir sessizlik çöktü. Fagot –kareli elbiseli adam– şu sözlerle sessizliği bozdu:</p>
      <p>“Bu da tipik bir palavra örneği,” diye haykırdı keçi<a id="GBS.0176.01"/> sesiyle. “Yurttaşlar, paralar sahte değil gerçektir!”</p>
      <p>Üst balkondan gelen kalın bir ses, “Bravo!” diye bağırdı.</p>
      <p>Parmağıyla Bengalski’yi gösteren Fagot, “Buna gelince,” dedi, “canımı sıkmaya başladı! Kimsenin kendisine ihtiyaç duymadığı bir sırada işimize burnunu sokup beş para etmez gevezelikleriyle gösterilerimizin canına okuyor. Ne yapmalı bu herifi?”</p>
      <p>Balkondaki seyircilerden<a id="GBS.0176.02"/> biri, sert bir teklif attı ortaya:</p>
      <p>“Kafasını koparmalı!”</p>
      <p>“Ha? Ne diyorsunuz?” diye sordu Fagot.</p>
      <p>Kesinlikle ayıplanması gereken bu teklife dört elle sarılmıştı.</p>
      <p>“Kafasını mı koparmalı! İyi fikir! Behennot!” diye bağırdı Kedi’ye. “<em>Ein</em>, <em>zwei, drei. </em>Hadi bakalım...”</p>
      <p>O anda olağanüstü bir şey oldu. İç parçalayıcı bir sesle miyavlayan kedinin sırtındaki bütün tüyler<a id="GBS.0176.03"/> dikiliverdi. Ardından hayvan tortop oldu, bir panter gibi Bengalski’nin göğsüne sıçradı, oradan kafasına çıktı. Sunucunun seyrek saçlarına yapışıp koca ayaklarını hızla oynatarak vahşi bir haykırışla dolgun boynun üstündeki kafayı koparıverdi.</p>
      <p>Salondaki iki bin beş yüz seyirci bir ağızdan haykırdı. Kopuk damarlardan fışkıran kanlar, kolalı göğüslükle elbiseye yağmur gibi döküldü. Başsız<a id="GBS.0176.04"/> gövde, birkaç komik zıplayıştan sonra sahneye yığıldı. Kadınlar isterik çığlıklar attılar. Kedi, kafayı Fagot’a verdi; o da saçlarından tutup halka göstermek için iyice kaldırdı. Kafa, bütün tiyatroda duyulan umutsuz bir sesle haykırdı:</p>
      <p>“Doktor yok mu?”</p>
      <p>Hüngür hüngür ağlayan kafaya, Fagot, tehditkâr bir sesle sordu:</p>
      <p>“Saçma sapan şeyler söyleyecek misin yine, ha? Söyleyecek<a id="GBS.0176.05"/> misin?”</p>
      <p>“Hayır, bir daha yapmam,” diye hırıldadı kafa.</p>
      <p>Gürültüyü bastıran bir kadın sesi, “Tanrı aşkına ona işkence etmekten vazgeçin!” diye bağırdı.</p>
      <p>Sihirbaz, sesin geldiği locaya döndü.</p>
      <p>“Ne dersiniz yurttaşlar?” diye bağırdı Fagot. “Onu ne yapıyoruz? Bağışlıyor muyuz?”</p>
      <p>Önce birkaç kadın, sonra adamlar, ardından bütün tiyatro, “Bağışlayalım! Bağışlayalım!” diye<a id="GBS.0177.01"/> haykırdı.</p>
      <p>Maskeli adama dönen Fagot, “Ne emredersiniz üstat?” diye sordu.</p>
      <p>“Şey...” dedi adam düşünceli düşünceli. “Bu insanları oldukları gibi kabul etmek gerek. Parayı seviyorlar ama bu hep böyle oldu. İster deri, ister kâğıt, ister bronz, ister altın olsun, insanlık parayı sevdi. Akılları bir karış havada elbette... ama ne önemi var?.. Acıma duygusu ara sıra yüreklerinin yolunu<a id="GBS.0177.02"/> buluyor... özellikle basit insanların yüreklerinin... konut sorunu yüzünden bozulmasalar, tıpkı eskiler gibi...”</p>
      <p>Sonra, yüksek sesle emir verdi:</p>
      <p>“Kafayı yerine koyun!”</p>
      <p>Dikkatle nişan alan Kedi, kafayı boynun üstüne yerleştirdi. Kafa, sanki hiç kopmamışçasına yerini buldu. Üstelik boyunda, en ufak bir yara izi de kalmadı. Kedi, ön ayaklarıyla Bengalski’nin elbiseyle göğüslüğünü<a id="GBS.0177.03"/> temizledi, böylece kan izleri kayboldu. Fagot, Bengalski’yi ayağa kaldırdı, cebine bir tomar onluk tıkıştırdı, sonra da sahnenin dışına itip, “Yürü de ense tıraşını görelim,” dedi. “Hiç sevimli değilsin!”</p>
      <p>Sendeleyen, deli gibi sağına soluna bakan sunucu, yangın söndürme aracından öteye gidemedi. Orada iyice fenalaşıp acıklı bir sesle haykırmaya koyuldu:</p>
      <p>“Başım! Başım!..”</p>
      <p><a id="GBS.0177.04"/>Rimski başta olmak üzere, birçok kişi ona doğru koştu. Sunucu ağlıyor, meçhul bir şeyi yakalamak istercesine kollarını sallıyor ve inliyordu:</p>
      <p>“Başım, başımı geri verin... Apartmanımı alın, değerli resimlerimi alın, ama başımı geri verin!”</p>
      <p>Biri doktor çağırmaya koştu. Boşu boşuna Bengalski’yi soyunma odasında divana yatırmaya çalıştılar. Direndi, deliler gibi çırpınmaya başladı. Cankurtaran<a id="GBS.0177.05"/> çağırmak gerekti. Sonunda, zavallı sunucu yola çıkarıldı, Rimski de çabucak sahneye dönüp yeni mucizeleri gördü. O sırada, daha doğrusu birkaç saniye önce sihirbazla eski koltuğunun ortadan kaybolduğunu belirtmek gerek. Seyircilerden hiç kimse bunu fark etmemişti bile. Herkes, Fagot’un akıl almaz gösterilerini izlemekteydi.</p>
      <p>Kurbanını kulise yollayan Fagot, sahneye dönüp açıklamada bulunmuştu:</p><div style="display:none;"><a id="GBS.0178.01"/></div>
      <p>“Güzel, şu ayak bağından kurtulduğumuza göre hanımlar için mağaza açalım bakalım!”</p>
      <p>Sahnenin zemini birden İran halılarıyla kaplandı. Halıların üstüne, ışıltılı tüpler sayesinde, yandan yeşil bir ışıkla aydınlanan koca aynalar kondu. Aynaların arasında vitrinler belirdi. Kendinden geçmiş şaşkın seyirciler bu vitrinlerde çeşitli renk ve modelde Paris modaevlerinin elbiselerini görüverdiler.<a id="GBS.0178.02"/> Başka vitrinler belirdi, tüylü tüysüz, tokalı tokasız yüzlerce kadın şapkası; siyah, beyaz, sarı deriden, satenden, süetten yüzlerce pabuç doldurdu içlerini. Atkılı pabuçlar, tokalarla süslü çizmeler... Pabuçların arasında parfüm sandıkları, deri, süet ya da ipek çantalardan dağlar. Altın kakmalı uzun ruj tüpleri... Nereden çıktığı bilinmeyen, siyah tuvaletli kızıl saçlı bir kız –boynundaki<a id="GBS.0178.03"/> tuhaf yara izi olmasa çok sevimli olacaktı– vitrinlerden birinin yanında, akıllı bir tüccar gülüşüyle dikildi.</p>
      <p>Fagot, hem alaycı hem de sevimli bir havada, kuruluşun eski ve modası geçmiş elbiselerle pabuçları alıp yerine bedavaya Paris modacılarının en son yarattığı giysileri vereceğini açıkladı. El çantaları dahil, her şey için aynı değiş tokuş geçerliydi.</p>
      <p>Arka ayağını geriye atıp<a id="GBS.0178.04"/> eğilen Kedi, ön ayaklarıyla koca bir kapının iki kanadını açan kapıyı taklit etti.</p>
      <p>Kısıkça ama tatlı, kulağa hoş gelen bir sesle, genç kız anlaşılması zor bir şeyler söyledi. Koltuktaki kadın seyircilerin yüzü, bu sözlerin çok çekici olduğunu ortaya koyuyordu:</p>
      <p>“Guerlain, Chanel, Mitsouko, Narcisse Noir, Chanel No. 5, gece elbiseleri, kokteyl elbiseleri...”</p>
      <p>Fagot yerlere eğildi,<a id="GBS.0178.05"/> Kedi iki büklüm oldu; genç kız cam vitrinleri açtı, Fagot kükredi:</p>
      <p>“Lütfen! Kendinizi evinizde sayın! Resmiyete gerek yok!”</p>
      <p>Seyirciler dalgalandı, ama henüz kimse sahneye çıkmaya cesaret edemiyordu. Sonunda, onuncu sıradan ufak tefek esmer bir kadın çıktı; her şeye boş verdiğini, sanki kaybedecek bir şeyin olmadığını gösteren bir gülümsemeyle yandaki merdivenden sahneye fırladı.</p><div style="display:none;"><a id="GBS.0179.01"/></div>
      <p>“Bravo!” diye haykırdı Fagot. “İlk müşterimizi selamlarım! Bir koltuk ver Behennot! Ayakkabıdan başlayalım hanımefendi!”</p>
      <p>Esmer kadın, koltuğa oturdu: Fagot göz açıp kapayana kadar halının üstüne bir sürü pabuç yığdı. Ufak tefek esmer kadın, sağ ayağındaki pabucu çıkardı, leylak rengi bir iskarpini denedi, halının üstünde birkaç adım attı, yüksek topuğu inceledi. Çekinerek, “Ayağımı<a id="GBS.0179.02"/> sıkmasın sakın?” diye sordu.</p>
      <p>Kedi, hakarete uğramışçasına bir “miyav” koyuverirken canı sıkılan Fagot, “Yok canım!” diye bağırdı.</p>
      <p>Esmer kadın, sol ayağındaki pabucu da değiştirirken, ağırbaşlı bir edayla, “Bu çifti alıyorum bayım,” dedi.</p>
      <p>Eski pabuçları sahne arkasına atıldı, kadın, peşinde kızıl saçlı kız ve birkaç elbise askısı taşıyan Fagot’la birlikte sahne arkasının yolunu<a id="GBS.0179.03"/> tuttu. İşgüzar bir havayla koşturdu Kedi, kendine daha çok önem verilmesi için boynuna bir şerit metre astı.</p>
      <p>Bir dakika sonra, ufak tefek esmer kadın tekrar göründü. Öyle bir elbise giymişti ki, bütün parter koltuktakiler toptan iç geçirdi. Kendinden emin, şaşılacak kadar güzelleşmiş bir kadındı aynanın karşısına geçen. Zarafetle çıplak omuzlarını kaldırdı, saçlarını ensesinde topladı;<a id="GBS.0179.04"/> sırtını görebilmek için arkaya doğru kaykıldı.</p>
      <p>Genç kadına, içinde parfüm şişesi bulunan üstü açık bir kutuyu uzatırken, “Kuruluş, bunu hatıra olarak kabul etmenizi diliyor,” dedi Fagot.</p>
      <p>Esmer kadın, kibirli bir edayla, “Çok mersi,” deyip sahneden salona indi.</p>
      <p>Bütün seyirciler yerlerinden fırlamış, parfüm şişesine dokunmaya çalışıyorlardı. </p>
      <p>Tiyatrodaki genel konuşma,<a id="GBS.0179.05"/> iç çekme ve kahkaha uğultusu arasından bir adamın, “Men ederim seni!” diye bağırdığı duyuldu.</p>
      <p>Ona bir kadın sesi karşılık verdi:</p>
      <p>“Küçük burjuva! Despot! Kolumu bırak, kıracaksın!”</p>
      <p>Kadınlar perdelerin ardında kayboluyor, elbiselerini bırakıp yeni giysileriyle dönüyorlardı. Arkalıksız, yaldızlı iskemlelerde bir dizi kadın bütün güçleriyle ayaklarını yere vurarak yeni ayakkabılarını<a id="GBS.0180.01"/> deniyorlardı. Diz çöken Fagot, yorulmak nedir bilmeden çekeceği kullanıyor, bir yığın el çantası ve pabuç altında iki büklüm olan Kedi durmadan vitrinlerle iskemleler arasında gidip geliyor, boynu yaralı genç kız bir görünüyor, bir kayboluyordu. Sonunda sırf Fransızca konuşmaya başladı. Ama, işin garibi, bu dilden tek kelime bilmeyenler bile ne dediğini anlayıveriyorlardı.</p>
      <p>O kargaşada sahneye<a id="GBS.0180.02"/> bir adamın çıktığı görüldü. Karısının gripten yattığını söyleyerek kendisine onun için bir şeyler vermelerini diledi. Evli olduğunu kanıtlamak için kimliğini bile göstermeye hazırdı bu yurttaş. Karısına düşkün kocanın açıklaması boğuk kahkahalarla karşılandı. Ama Fagot, kimliğe ihtiyaç olmadığını, adama güvendiğini söyleyip eline iki çift çorap tutuşturdu, Kedi de kendiliğinden bir ruj tüpü<a id="GBS.0180.03"/> uzattı.</p>
      <p>Son gelenler sahneye çıkmak için itişip kakışıyor, yan merdivenlerden ise, üzerinde balo elbiseleri, ejderhalarla süslü kimonolar, zarif tayyörler, berelerini kaşlarının üzerine yıkmış şanslı kadınlar akıyordu.</p>
      <p>Fagot saatin iyice ilerlediği gerekçesiyle mağazayı bir dakika sonra kapamak zorunda olduklarını açıkladı; ama ertesi akşam yeniden açılacaktı.</p>
      <p>Bu sözler üzerine<a id="GBS.0180.04"/> sahnede akıl almaz bir kargaşa yaşandı. Kadınlar pabuçları ayaklarına hiç geçirmeden kapıp götürmeye başladılar. Kadın seyircilerden biri rüzgâr gibi perdenin arkasına geçti, üstündekileri parçalarcasına çıkarıp önüne gelen ilk elbiseyi sırtına geçirdi –koca çiçek demetleriyle süslü ipek bir sabahlık– bu arada iki parfüm kutusuna el koyacak zamanı da buldu.</p>
      <p>Tam bir dakika sonra tabanca<a id="GBS.0180.05"/> patladı. Aynalar kayboldu, vitrinler, arkalıksız iskemleler uçtu gitti, perde ve halılar da havaya karışıverdi. En son, eski elbise ve pabuç yığını ortadan kalktı ve sahne yeniden kasvetli, boş ve çıplak bir yer haline geldi. </p>
      <p>Tam o sırada yeni biri işe karıştı. 2 numaralı locadan tatlı, gür, sabırsız bir bariton ses yükseldi:</p>
      <p>“Sanatçı yurttaş,” dedi. “Vakit geçirmeden seyircilere<a id="GBS.0181.01"/> numaralarınızın, özellikle de on rubleliklerin sırrını açıklasanız iyi olur. Sunucunun da sahneye dönmesini dileriz. Başına neler geldiğini seyirciler çok merak ediyorlar.”</p>
      <p>Bu güzel sesin sahibi, gecenin sayılı konuklarından biri, Moskova tiyatrolarının Akustik Komisyonu Başkanı Arkadiy Apolonoviç Sempleyarov’dan başkası değildi.</p>
      <p>Arkadiy Apolonoviç, yanında iki kadınla oturuyordu:<a id="GBS.0181.02"/> Son moda, pahalı elbiseler giyen birincisi orta yaşlıydı. İkincisi daha sade giyimli, çok genç ve çok güzeldi. Kısa süre sonra, zabıt tutulduğunda anlaşılacağı üzere, birincisi Arkadiy Apolonoviç’in eşi, öbürü de tiyatroda yeni yeni boy gösteren, gelecekte kendisinden çok şeyler beklenen yeni bir artist, Apolonoviç’in uzak bir akrabasıydı. Saratov’dan gelmişti, Arkadiy Apolonoviç ve eşinin evinde<a id="GBS.0181.03"/> kalıyordu.</p>
      <p>“Pardon!” diye karşılık verdi Fagot. “Özür dilerim ama burada açıklanacak şey yok. Her şey apaçık ortada.”</p>
      <p>“Hayır, ben özür dilerim! Bir açıklama yapmanız kesinlikle gerekli. Açıklama yapmazsanız parlak numaralarınız kötü bir izlenim bırakır. Seyircilerin çoğu açıklama bekliyor.”</p>
      <p>Küstah maskara, “Bana kalırsa, seyircilerin çoğunun böyle bir şey söylediği yok,” dedi.<a id="GBS.0181.04"/> “Yine de son derece saygıdeğer dileklerinizi dikkate alalım bakalım. Her neyse. Arkadiy Apolonoviç, size açıklama yapacağım. Ama bundan önce ufak bir numara daha yapmama izin verir misiniz?”</p>
      <p>Arkadiy Apolonoviç babacan bir tavırla, “Nasıl isterseniz öyle yapın,” dedi. “Ama açıklama yapmak koşuluyla, değil mi?”</p>
      <p>“Emredersiniz, emredersiniz! Şimdi, dün akşam nerede olduğunuzu sormama<a id="GBS.0181.05"/> izin verir misiniz Arkadiy Apolonoviç?”</p>
      <p>Bu yersiz, belki de kabalık olarak nitelenebilecek soru karşısında Arkadiy Apolonoviç’in yüzü değişti. Hem de çok. Karısı, kibirli bir havayla, “Arkadiy Apolonoviç dün akşam, Akustik Komisyonu’nun toplantısındaydı,” dedi. “Ama bunun büyüyle ilgisi olabileceğini sanmıyorum.”</p>
      <p>“<em>Oui madame</em>! Tabii ki bir ilgi göremezsiniz,” diye onu doğruladı Fagot.<a id="GBS.0182.01"/> “Toplantıya gelince; baştan aşağı yanılıyorsunuz. Sözde toplantıya katılmak üzere evinden çıkan –bu arada, dün akşam toplantı yapılacağı konusunda bir karara varılmadığını da belirtelim– Arkadiy Apolonoviç, Çistıye Prudi’deki Akustik Komisyon binasına gitti. Oradan şoförünü yolladı (bütün tiyatronun soluğu kesilmişti), kendisi de Yelohovskaya Caddesi’ne, o çevrenin gezginci tiyatrosunun kadın<a id="GBS.0182.02"/> oyuncularından Militsa Andreyevna Pokobatko’yu görmeye gitmek üzere otobüse bindi. Ziyareti dört saat sürdü.”</p>
      <p>Büyük sessizlikte biri acı dolu bir sesle, “Ay!” diye haykırdı.</p>
      <p>Arkadiy Apolonoviç’in genç akrabası, alçak sesle ürkütücü bir kahkaha koyuverdi.</p>
      <p>“Şimdi anlıyorum!” diye haykırdı. “Uzun süredir bundan kuşkulanıyordum. Şimdi, o kabiliyetsiz aptal karının ‘Louise’ rolünü<a id="GBS.0182.03"/> nasıl aldığını anladım!”</p>
      <p>Birdenbire elindeki kısa, kalın, mor şemsiyeyi kaldırıp Arkadiy Apolonoviç’in kafasına indiriverdi.</p>
      <p>İğrenç Fagot –yani Korovyev– bağırdı:</p>
      <p>“İşte saygıdeğer yoldaşlar, Arkadiy Apolonoviç’in büyük ısrarla yapılmasını istediği açıklamalara bir örnek!”</p>
      <p>Dev gövdesiyle locada dikilen Arkadiy Apolonoviç’in karısı korkunç bir sesle, “Ne hakla kocama<a id="GBS.0182.04"/> el kaldırırsın, süprüntü?” diye sordu.</p>
      <p>Genç akraba, ikinci bir şeytanca kahkahayla sarsıldı.</p>
      <p>“Hah hah ha! Benim el kaldırmaya hakkım yok da kimin var?” diye haykırdı. Sonra Arkadiy Apolonoviç’in kafasında ikinci kere zıplayan şemsiyenin çatırtısı işitildi.</p>
      <p>“İmdat! Polis yok mu? Yakalayın!” diye haykıran Sempleyarov’un karısının sesi öylesine dokunaklı ve korkunçtu ki, seyircilerin<a id="GBS.0182.05"/> çoğu dehşetten donup kaldılar.</p>
      <p>Kedi birden sahnenin kıyısına fırladı, tiyatronun en dibinde yankılanan bir insan sesiyle, “Gösteri sona erdi!” dedi. “Haydi bakalım Maestro! Bize bir marş döktür!”</p>
      <p>Deliye dönen şef, ne yaptığını bilmez bir durumda sopasını kaldırdı. Orkestra, çalmak şöyle dursun, tam Kedi’nin dediği gibi akıl almaz bir marş döktürmeye koyuldu. Öylesine bir başıbozukluk<a id="GBS.0183.01"/> içindeydiler ki, çaldıkları marştan başka her şeye benziyordu. </p>
      <p>Yıllar önce güney yıldızları altında, bir kahvede söylenen bu marşın, belirsiz, zor anlaşılan, enikonu açık saçık sözleri duyulur gibi oldu:</p>
      <blockquote class="poem">
        <p>Ekselans Baron Hazretleri</p>
        <p>Kafeste kuş severdi</p>
        <p>Uslu küçük kızların</p>
        <p>Üzerine titrerdi!</p>
      </blockquote>
      <p>Belki bu sözler gerçek değildi, belki aynı<a id="GBS.0183.02"/> tarzda söylenen gerçek ve yakışıksız şarkılar vardı. Önemi yok. Asıl önemlisi, bütün bu gürültü ve kargaşalıkta Varyete Tiyatrosu’nun Babil Kulesi’ne dönmesiydi. Polisler Sempleyarov’un locasına koşmuştu. Meraklılar locayı ayıran bölmeye tırmanarak, delice kahkahaların, zaman zaman orkestra zillerinin gürültüsüyle duyulmaz olan kızgın haykırışların geldiği yere bakıyorlardı.</p>
      <p>Sahneye gelince,<a id="GBS.0183.03"/> birden bomboş kaldığı fark edildi. Haydut Fagot ve inanılmaz ölçüde küstah, iğrenç Kedi Behennot havaya karışmış, eski yüzlü koltuğuyla bir süre önce kaybolan sihirbaz gibi görünmez olmuşlardı.</p>
    </section>
	<section class="si-footnotes" epub:type="footnotes">
	<aside class="si-footnote" epub:type="footnote" id="f27"><a class="si-backref" href="#ref_f27">27</a>. (Fr.) Memnuniyetle. (Ç.N.)</aside>
  </section>
  <div style="display:none;"><a id="GBS.0183.04"/></div></body>
</html>