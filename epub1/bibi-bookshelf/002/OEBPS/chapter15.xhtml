<?xml version="1.0" encoding="UTF-8" standalone="no"?><html xmlns="http://www.w3.org/1999/xhtml">
	<head>
		<title>Usta ile Margarita</title>
		<link href="main.css" rel="stylesheet" type="text/css"/>
<meta name="Adept.resource" value="urn:uuid:9a306e4f-5f83-29ee-fd04-e3fd7b236a56"/>
	</head>
	<body xmlns:epub="http://www.idpf.org/2007/ops" class="chapter" epub:type="chapter"><div style="display:none;"><a id="GBS.0217.01"/></div>
    <section>
      <header>
        <h1 class="ch">15</h1>
        <h2>Nikanor İvanoviç’in rüyası</h2>
      </header>
      <p>Az önce kliniğin 119 numaralı odasına yerleştirilen kırmızı suratlı şişman adam, kolayca anlaşılacağı gibi, Nikanor İvanoviç Bosoy’dan başkası değildi.</p>
      <p>Doğrudan doğruya Profesör Stravinski’nin hastanesine getirilmemiş, önce başka bir yerde kısa süre bekletilmişti. Bu başka yerden, Nikanor İvanoviç’in belleğinde pek az<a id="GBS.0217.02"/> şey kalmıştı; yalnızca bir çalışma masası, bir dolap ve bir sedir gördüğünü hatırlıyordu.</p>
      <p>Ne var ki, akan kanlar ve ruhsal rahatsızlığı yüzünden doğru dürüst göremeyen, kafası karışık Nikanor İvanoviç, ilk arada biriyle karşılıklı konuştu; ama bu konuşma hemen çetrefilli, tuhaf bir noktaya ulaştı – daha doğrusu hiçbir noktaya ulaşmadı.</p>
      <p>Nikanor İvanoviç’e sorulan ilk soru şuydu:</p><div style="display:none;"><a id="GBS.0217.03"/></div>
      <p>“Sadovaya Caddesi, 302 numaralı evin Kiracılar Birliği Başkanı Nikanor İvanoviç Bosoy musunuz?”</p>
      <p>Korkunç bir kahkaha atan Nikanor İvanoviç, bu soruya harfi harfine şöyle cevap verdi:</p>
      <p>“Tabii Nikanor’um ben! Başkanlığa gelince; benimle dalga mı geçiyorsunuz?”</p>
      <p>Karşısındaki kaşlarını çatarak sordu:</p>
      <p>“Ne demek istiyorsunuz?”</p>
      <p>“Ne demek mi istiyorum? Başkan olsaydım,<a id="GBS.0217.04"/> bütün olup bitenlere kötü ruhların neden olduğunu belirten bir zabıt tutardım. Başka ne olabilir? O adam, kırık gözlüğü ve o partal elbiseleriyle yabancının çevirmeni olabilir miydi ha? Külahıma anlatsın onu.”</p>
      <p>“Siz kimden söz ediyorsunuz?” diye soruldu Nikanor İvanoviç’e.</p>
      <p>“Korovyev’den!” diye bağırdı Nikanor İvanoviç. “Bizim binadaki 50 numaralı daireye yerleşen Korovyev’ den. Yazın:<a id="GBS.0217.05"/> Ko-rov-yev! Hemen yakasına yapışmak gerek! Yazın: 6 numaralı apartmanın merdivenden çıkılacak. Orada.”</p>
      <p>Nikanor İvanoviç’e dostça soruldu:</p>
      <p>“Dövizleri nerede buldunuz?”</p>
      <p>“Ulu Tanrım, ey ulu Tanrım!” diye bağırdı Nikanor İvanoviç. “Her şey apaçık ortada, ben de payıma düşeni aldım! Aldım. Elime yabancı para geçmedi, yabancı para olabileceğini düşünmedim bile!”</p>
      <p>Hiç durmadan<a id="GBS.0218.01"/> istavroz çıkaran Nikanor İvanoviç gömlek düğmelerini bir çözüyor, bir ilikliyor, bir yandan da ateşli konuşmasını sürdürüyordu:</p>
      <p>“Tanrı günahlarımın kefaretini ödetiyor! Para aldım, doğru! Ama bizim paramızı, Sovyet parasını aldım. Para karşılığı daireyi kiraya verdim, kabul ediyorum. Hem kâtibimiz, dalavereci Prolejnev de aldı. Hem zaten bina yöneticilerinin hepsi hırsız... Ama elimi yabancı<a id="GBS.0218.02"/> paraya sürmedim!”</p>
      <p>Aptal numarası yapmaması, dolarların hava deliğine nereden geldiğini söylemesi istenince Nikanor İvanoviç dizüstü çöktü, ağzı, sanki parkelerden birini yutmak istercesine açık, öne doğru eğildi.</p>
      <p>“Döviz almadığıma, Korovyev’in Şeytan’ın ta kendisi olduğuna sizi inandırmak için toprağı mı yiyeyim,” diye böğürdü.</p>
      <p>Sabrın da bir sınırı vardır. Masanın öte yanındakiler<a id="GBS.0218.03"/> seslerini yükselttiler. Artık insan gibi konuşması gerektiğini hatırlattılar Nikanor İvanoviç’e.</p>
      <p>O an, sedirli salon Nikanor İvanoviç’in vahşi haykırışıyla çınladı. Yerinden fırlamış, “İşte,” diye haykırıyordu. “Orada, dolabın ardında! Gülüyor! Kelebekgözlüğü... Yakalayın onu! Salona kutsanmış su serpin!”</p>
      <p>Birden Nikanor İvanoviç’in yüzüne kan hücum etmişti. Tir tir titreyerek havada<a id="GBS.0218.04"/> koca haçlar çizmeye koyuldu, kapıya koştu, ne yapacağını, nereye gideceğini bilmez durumda bir çeşit duaya başladı, sonunda keçileri iyice kaçırmıştı.</p>
      <p>Nikanor İvanoviç’le konuşmanın artık imkânsız olduğu belliydi. Götürüldü, tek başına bir odaya yerleştirildi. Odada biraz kendine geldi; dua etmekten, hüngür hüngür ağlamaktan başka şey yapmıyordu.</p>
      <p>Tabii Sadovaya Caddesi’ne gidilip<a id="GBS.0218.05"/> 50 numaralı daire gezildi. Ama içerde Korovyev diye birine rastlanmadı. Bu Korovyev’i ne gören ne tanıyan vardı apartmanda. Müteveffa Berlioz ile Lihodeyev’in Yalta’ya gitmeden önce oturduğu daire bomboştu. Çalışma odasını dolduran mobilyalarda, kimsenin el sürmediği mühürler sakin sakin sallanıyordu. Görevliler Sadovaya Caddesi’nin 302 numaralı binasından ayrılırken, iyiden iyiye şaşıran, kendini<a id="GBS.0219.01"/> kaybeden kâtip Prolejnev’i de yanlarında götürmeyi ihmal etmediler.</p>
      <p>Nikanor İvanoviç, o akşam Profesör Stravinski’nin akıl hastanesine teslim edildi. O kadar heyecanlıydı ki Profesör Stravinski’nin sözlerine uyularak iğne yapıldı kendisine. Nikanor İvanoviç, 119 numaralı odada gece yarısından sonra uyuyabildi. Uykusunun arasında boğuk, acılı, iç parçalayıcı iniltiler koyuveriyordu.</p>
  <div style="display:none;"><a id="GBS.0219.02"/></div>    <p> Ama zamanla uykusu düzeldi, rahatladı. Durmadan dönüp inlemekten vazgeçti, hafif hafif, düzenli soluklar almaya başladı. O zaman kendisini yalnız bıraktılar.</p>
      <p>Yalnız kalınca bütün gün başından geçenlerle ilgili bir rüya gördü Nikanor İvanoviç. Önce, tanımadığı insanlar çıktı karşısına. Ellerinde altın trompetler, onu törenle kocaman cilalı kapılara doğru götürüyorlardı. Kapıların önüne<a id="GBS.0219.03"/> vardıklarında, Nikanor İvanoviç’e eşlik edenler bir marş çaldılar. Ortalığı çınlatan, göklerden inen şen bir ses, “Hoş geldiniz Nikanor İvanoviç,” dedi. “Dövizlerinizi geri verin!”</p>
      <p>Çok şaşıran Nikanor İvanoviç, tepesinde siyah bir hoparlör gördü.</p>
      <p>Sonra nasıl olduğunu anlayamadan kendini bir tiyatro salonunda buldu. Yaldızlı tavanda kristal avizeler parıldıyor, duvarlarda kenke<a class="si-noteref" epub:type="noteref" href="#f31" id="ref_f31">31</a><a id="GBS.0219.04"/> gaz lambaları yanıyordu. Her şey bu çok zengin ama ufak boyutlu tiyatroya uygundu. Üzerine yıldız gibi on ruble resimlerinin serpiştirildiği kırmızı kadife perdeyle kapalı sahnesi, suflör deliği, hatta seyircisi bile eksik değildi.</p>
      <p>Nikanor İvanoviç şaşkınlıkla seyircilerin hepsinin erkek olduğunu fark etti. Hepsi de, nedendir bilinmez, sakallıydı. Sonra salonda bir tek koltuğun bile bulunmayışı<a id="GBS.0219.05"/> dikkatini çekti. Herkes kaygan, iyi cilalanmış parkenin üstüne oturmuştu.</p>
      <p>Yabancı olduğu bu kibar topluluğun içinde utancından kızaran Nikanor İvanoviç biraz durakladı, sonra herkes gibi davranarak, kızıl sakallı dev gibi bir adamla sapsarı ve çok kıllı bir yurttaşın arasına bağdaş kurup oturdu. Bu yeni seyirciye aldırış eden olmadı.</p>
      <p>Bir çıngırak sesiyle salonun ışıkları söndü, perde<a id="GBS.0220.01"/> açıldı ve kara kadifeden bir örtüyle kaplı, üzerinde altın bir çıngırağın durduğu masayla bir koltuğun doldurduğu aydınlık sahne göründü.</p>
      <p>Kulisten smokinli bir sunucu çıktı. Sinekkaydı tıraşlı, saçları yandan özenle ayrılmış, sevimli yüzlü bir gençti bu. Salonda bir hareket oldu, bütün başlar sahneye döndü. Sunucu suflör deliğine yaklaştı ve ellerini ovuşturdu.</p>
      <p>Yumuşak bariton sesiyle,<a id="GBS.0220.02"/> “Hepiniz oturdunuz mu!” diye sordu ve seyircilere gülümsedi.</p>
      <p>Seyirciler birbirine karışan tenor ve bas sesleriyle, bir ağızdan, “Hepimiz oturduk, hepimiz oturduk!” diye karşılık verdiler.</p>
      <p>“Hımmm!” dedi sunucu düşünceli düşünceli. “Nasıl bıkmıyorsunuz, şaşıyorum! Başkalarının hiç dert ettikleri yok. Şu sıra sokaklarda dolaşıp güneşten ve ilkbaharın ılık havasından zevk alıyorlar.<a id="GBS.0220.03"/> Oysa siz, bu boğucu salonda yere bağdaş kurmuş oturuyorsunuz! Bu programı gerçekten ilginç buluyor musunuz? Neyse, herkesin zevki kendine...” diye bitirdi filozofça.</p>
      <p>Sonra ses tonunu değiştirip neşeli, ortalığı çınlatan bir haykırışla, “Şimdi programımızın geri kalan bölümü,” dedi. “Nikanor İvanoviç Bosoy, bir binanın kiracılar birliği başkanı ve perhiz yemekleri satan bir büfenin müdürü.<a id="GBS.0220.04"/> Nikanor İvanoviç’i rica ediyoruz!”</p>
      <p>Sunucunun sözleri dostça alkışlarla karşılandı. Nikanor İvanoviç’in gözleri şaşkınlıkla büyüdü. Ama eliyle kendini sahne ışığından koruyan sunucu, bir bakışta onu seyirciler arasından seçip parmağıyla, dostça sahneye çağırdı. Bir an sonra, nasıl çıktığını bilemeden, Nikanor İvanoviç kendini sahnede buldu. Sahnenin rengârenk ışıkları yüzüne geliyor, bütün<a id="GBS.0220.05"/> salon ve seyirciler karanlığın içinde kalıyordu.</p>
      <p>Genç sanatçı içtenlikle, “Hadi bakalım Nikanor İvanoviç,” dedi. “Herkese örnek olun ve dövizlerinizi geri verin.”</p>
      <p>Ortalığa bir sessizlik çöktü. Güçlükle soluk alan Nikanor İvanoviç hafifçe, “Tanrı adına yemin ederim ki...” diye başladı.</p>
      <p>Bu sözleri söyler söylemez salon öfkeli haykırışlarla çınladı. Ne yapacağını şaşıran Nikanor<a id="GBS.0221.01"/> İvanoviç sustu.</p>
      <p>“Anladığım kadarıyla,” dedi sunucu, “döviziniz olmadığına Tanrı adına yemin edecektiniz değil mi?”</p>
      <p>Nikanor İvanoviç’e dostça baktı.</p>
      <p>“Öyle,” dedi Nikanor İvanoviç. “Dövizim yok!”</p>
      <p>“Peki,” dedi sunucu. “Ama boşboğazlığımı bağışlayın, sizden ve karınızdan başkasının oturmadığı bir evin tuvaletinde dört yüz doların ne işi var?”</p>
      <p>Karanlık salondan, alaycı<a id="GBS.0221.02"/> bir ses, “Onlar sihirli dolarlar!” diye bağırdı.</p>
      <p>Salonda, salonun belirli bir noktasına da bakmayan Nikanor İvanoviç, çekinerek cevap verdi:</p>
      <p>“Gerçekten sihirli.”</p>
      <p>Sonra açıkladı:</p>
      <p>“Bir kötü ruh, kareli kıyafetli bir çevirmen koydu dolarları oraya.”</p>
      <p>Salon yine öfkeli haykırışlarla çalkalandı. Ortalık durulduğunda sunucu haykırdı:</p>
      <p>“İşte, yanıt olarak La Fontaine<a id="GBS.0221.03"/> masalları dinlemek zorunda kalıyorum! Evine dört yüz dolar bırakmışlar. Siz hepiniz döviz kaçakçısısınız. Birer uzman olarak soruyorum size: Böyle şey akla gelebilir mi?”</p>
      <p>Hakarete uğramışlar gibi, kalabalıktan dağınık sesler yükseldi:</p>
      <p>“Biz döviz kaçakçısı değiliz. Ama böyle bir şey düşünülemez!”</p>
      <p>Sanatçı, kesin bir tavırla, “Ben de düşüncenize sonuna kadar katılıyorum,” dedi.<a id="GBS.0221.04"/> “Şimdi soruyorum: Böyle bir yere ne bırakılabilir?”</p>
      <p>Biri, “Yeni doğan bir çocuk!” diye bağırdı.</p>
      <p>“Çok doğru! Yeni doğan bir çocuk, imzasız bir mektup, bir bildiri, bir bomba, ne bileyim, pek çok şey bırakılabilir. Ama kimsenin aklına, başkasının evine dört yüz dolar bırakmak gelmez. Yeryüzünde bunu yapacak ahmak yoktur.”</p>
      <p>Sunucu Nikanor İvanoviç’e döndü. Üzgün, sitemli bir sesle,<a id="GBS.0221.05"/> “Ben de sizden neler umuyordum,” dedi. “Beni hayal kırıklığına uğrattınız. Numaranız tam bir fiyaskoymuş.”</p>
      <p>Bütün salon Nikanor İvanoviç’i ıslıkladı.</p>
      <p>“Döviz kaçakçısının teki!” diye bağırdılar. “Onun gibiler yüzünden masumların başı ağrıyor!”</p>
      <p>Sunucu, tatlılıkla, “Ona küfretmeyin,” dedi. “Pişman olacak.”</p>
      <p>Sonra yaş dolu mavi gözlerini Nikanor İvanoviç’e çevirip ekledi:</p><div style="display:none;"><a id="GBS.0222.01"/></div>
      <p>“Peki Nikanor İvanoviç, yerinize dönebilirsiniz.”</p>
      <p>Ardından çıngırağı çaldı, ortalığı çınlatan bir sesle, “Beş dakika ara, reziller sürüsü!” diye bağırdı.</p>
      <p>Nikanor İvanoviç bir tiyatro programına çıkmanın şaşkınlığı içinde, yerine, tahtanın üstüne döndü. Oradan, bütün salonun yoğun bir karanlığa gömüldüğünü, sahnede kırmızı ışıkların yanmaya başladığını gördü; bu ışıklarda, “Dövizlerinizi<a id="GBS.0222.02"/> geri verin!” yazıyordu. Sonra gene perde açıldı, sunucu, “Sergey Gerardoviç Dunçil’i sahneye davet ediyoruz!” dedi.</p>
      <p>Dunçil elli yaşlarında, saygı uyandıran, ama üstü başı son derece bakımsız biriydi.</p>
      <p>“Sergey Gerardoviç, buraya geleli bir buçuk ay oluyor. Ülkemizin büyük döviz ihtiyacı içinde bulunduğu bir sırada, size hiçbir faydası olmadığı halde inatla elinizde kalan dövizleri<a id="GBS.0222.03"/> vermemekte direniyorsunuz. Üstelik, yok, diyorsunuz. Akıllı bir adamsınız, bütün bunları anlıyorsunuz ve yine de sizden istediğimi bir türlü yapmıyorsunuz.”</p>
      <p>Dunçil, kılını bile kıpırdatmadı, “Ne yazık ki bir şey yapamam,” dedi. “Bende artık döviz yok!”</p>
      <p>“En azından elmasınız da mı yok?”</p>
      <p>“Hayır, elmasım da yok.”</p>
      <p>Sunucu başını eğdi, bir an düşündü, sonra el çırptı.</p>
 <div style="display:none;"><a id="GBS.0222.04"/></div>     <p>Bu işaret üzerine kulisten modaya uygun, yakasız bir manto ve minicik bir şapka giymiş, orta yaşlı bir kadın sahneye geldi. Kadın ürkek gözüküyordu; Dunçil ise gözünü bile kırpmadan baktı ona.</p>
      <p>“Kim bu kadın?” diye sordu sunucu Dunçil’e. Kadının uzun boyuna tiksinerek bakan Dunçil soğukkanlılığını koruyarak karşılık verdi:</p>
      <p>“Karım.”</p>
      <p>“Sizi şu yüzden rahatsız ettik Bayan Dunçil,”<a id="GBS.0222.05"/> dedi sunucu. “Kocanızın elinde döviz kalıp kalmadığını öğrenmek istiyorduk.”</p>
      <p>Bayan Dunçil, biraz kaygıyla da olsa cevap verdi:</p>
      <p>“Geçen sefer hepsini geri verdi.”</p>
      <p>“Peki,” dedi sunucu. “Öyleyse öyledir. Hepsini geri verdiyse Sergey Gerardoviç’le hemen vedalaşmaktan başka yapacak şeyimiz kalmıyor, değil mi? İsterseniz hemen tiyatrodan çıkıp gidebilirsiniz Sergey Gerardoviç.”</p><div style="display:none;"><a id="GBS.0223.01"/></div>
      <p>Sakin ve ağırbaşlı Dunçil, sunucuya sırtını dönüp kulise yürüdü.</p>
      <p>“Bir dakikacık!”</p>
      <p>Sunucu, Dunçil’i durdurmuştu.</p>
      <p>“İzin verirseniz, ayrılışımız onuruna size programımızın bir numarasını daha göstermek istiyorum.”</p>
      <p>Yeniden el çırptı.</p>
      <p>Sahnenin dibinde bir siyah perde açıldı, gece elbisesi giymiş güzel bir genç kadın göründü. Elinde, şeker kutularını bağlamaya<a id="GBS.0223.02"/> yarayan türden kurdeleyle sarılı kalın bir paket ve mavi, sarı, kırmızı parıltılarını dört yana saçan pırlanta bir gerdanlığın bulunduğu bir altın tepsi vardı.</p>
      <p>Sapsarı kesilen Dunçil bir adım geriledi. Salondakiler soluklarını tuttular. Sanatçı, tumturaklı bir sesle, “On sekiz bin dolar ve kırk bin altın ruble değerinde bir gerdanlık,” diye bağırdı. “İşte Sergey Gerardoviç’in, burada görmek<a id="GBS.0223.03"/> onuruna eriştiğimiz metresi İda Herkulanovna Vors’un Harkov’daki evinde sakladığı şeyler. Bu paha biçilmez, fakat kişilerin elinde durdukça hiçbir işe yaramayan hazinenin bulunmasında bayanın bize büyük yardımı dokundu. Teşekkürler İda Herkulanovna.”</p>
      <p>Güzel kadın gülümsedi, inci gibi dişleri parıldadı, uzun, sık kirpiklerini hafifçe kırpıştırdı.</p>
      <p>“Size gelince,” dedi sunucu Dunçil’e<a id="GBS.0223.04"/> dönüp, “bu ağırbaşlı, saygıdeğer görünüşünüzün altında gözü doymaz bir örümcek, en güvenilmez türünden bir yalancı yatıyor. Bir buçuk aydan beri aptalca direnmeniz herkesi bezdirdi. Defolup gidin evinize, karınızın size yaşatacağı cehennem cezanız olsun.”</p>
      <p>Dunçil sendeledi, düşecek gibi oldu. Ama birinin merhametli elleri onu tuttu. Birden perde kapandı ve sahnedekiler görünmez oldu.</p>
 <div style="display:none;"><a id="GBS.0223.05"/></div>     <p>Büyük bir alkış koptu salonda, öyle ki Nikanor İvanoviç avizelerden kıvılcım çıktığını sandı. Siyah perde yeniden açıldığında, sahnede sunucudan başka kimse yoktu. İkinci bir alkış tufanı koptu, sunucu eğildi ve, “Gösterilerimiz arasında, Dunçil’in kişiliğinde örnek bir eşek gördünüz,” dedi. “Daha dün, döviz saklamanın saçma bir iş olduğunu söylememiş miydim? Hiçbir yerde, kimsenin kullanamayacağı<a id="GBS.0224.01"/> dövizler. Şu Dunçil’i ele alalım. Büyük bir maaşa konuyor her ay, hiçbir şeye ihtiyacı yok. Bir evi, karısı ve güzel bir metresi var. Hayır! Dövizlerini, değerli taşlarını geri verip rahat ve huzur içinde dertsiz yaşayacak yerde, bu açgözlü sersem, herkesin önünde rezil olmak, aile içinde sıkıcı gürültülere yol açmak, üstelik ağızlara sakız olmak için ne gerekirse yaptı. Şimdi, kim dövizlerini<a id="GBS.0224.02"/> geri vermek istiyor? Kimse yok mu? Bu durumda, programımızın yeni numarasını sunuyoruz: Özel konuğumuz Sava Potapoviç Kurolesov. Çok iyi tanıdığımız bu tiyatro dehası bize şair Puşkin’in <em>Pinti Şövalye</em>’sinden bazı parçalar okuyacak.”</p>
      <p>Kurolesov hemen göründü. Uzun boylu, iri yapılı, sinekkaydı tıraşlı, beyaz kravatlı biriydi. Hiçbir giriş yapmadan kaşlarını çattı, altın çıngırağa yan yan<a id="GBS.0224.03"/> bakıp yapmacıklı bir sesle başladı:</p>
      <p>“Kurnaz orospunun tekiyle buluşma saatini bekleyen sefih bir genç gibi...”<a class="si-noteref" epub:type="noteref" href="#f32" id="ref_f32">32</a></p>
      <p>Kurolesov, kendisini örnek göstererek en iğrenç şeyleri uzun uzun anlattı.</p>
      <p>Bu arada Nikanor İvanoviç, zavallı bir dulun gözyaşları içinde, yağmur altında dizüstü süründüğünü ama sunucunun taştan kalbini yumuşatmayı başaramadığını Kurolesov’un ağzından öğrendi.</p><div style="display:none;"><a id="GBS.0224.04"/></div>
      <p>Nikanor İvanoviç, rüyasından önce, Puşkin’in hiçbir eserini bilmez, ama kim olduğunu çok iyi bilirdi. Günde kaç kere şu cümleler çıkardı ağzından: “Ya kirayı kim verecek? Puşkin mi?” “Merdivendeki lambayı herhalde Puşkin sökmüş olmalı?” ya da “Gazı da Puşkin mi gidip alacak?”</p>
      <p>Puşkin’in eserlerinden biriyle karşı karşıya gelmek Nikanor İvanoviç’i üzdü. Yağmur altında dizüstü sürünen<a id="GBS.0224.05"/> kadını, yetimleri gözünün önüne getirip elinde olmadan, “Bu Kurolesov da ne adam!” diye düşündü.</p>
      <p>Kurolesov ise, boyuna yükselen bir sesle, hatalarını kabul ediyordu. Birden –Nikanor İvanoviç artık bir şey anlamaz oldu– sahnede olmayan birine soru sordu, orada bulunmayan kişinin ağzından karşılık verdi, kendine bir “Efendimiz”, bir “Baron Hazretleri”, bir “Baba”, bir “Oğul”, bir “siz”, bir<a id="GBS.0225.01"/> “sen” demeye başladı. Nikanor İvanoviç ancak bir tek şeyi kavrayabildi, sanatçının hayatının kötü bir ölümle sona erdiğini: “Anahtarlarım! Anahtarlarım!” dedikten sonra göğsünde hırıltılarla, kravatını buruşturmadan çıkarmaya dikkat ederek yere yığıldı.</p>
      <p>Kurolesov, ölümü iyice kesinleştikten sonra ayağa kalktı, pantolonunun tozunu silkti, sahte bir gülüşle eğilip seyrek alkışlar arasında<a id="GBS.0225.02"/> çekildi. Sunucu, şu sözlerle konuşmaya başladı arkasından:</p>
      <p>“Sava Potapoviç’in eşsiz yorumuyla <em>Pinti Şövalye</em>’yi izlemiş bulunuyoruz. Bu şövalye kendisi için çıldıran perilerle bu türden tatlı şeylerin çevresinde olacaklarını umuyordu. Gördüğünüz gibi bunlardan hiçbiri gerçekleşmedi. Hiçbir peri yanına gitmedi, Musalar ona saygılarını sunmadılar, bahçelerinde hiçbir saray yükselmedi, tersine<a id="GBS.0225.03"/> sonu çok kötü oldu. Döviz ve değerli taş dolu sandığının üstünde köpek gibi geberdi. Dövizlerinizi vermezseniz, başınıza böyle bir şeyin, hatta daha kötüsünün geleceğini belirtip sizi uyarmak isterim!”</p>
      <p>Puşkin’in şiirinin yarattığı etkiyle mi, yoksa sunucunun daha basit konuşmasından mı bilinmez, salonda titrek bir ses çınladı:</p>
      <p>“Dövizlerimi geri veriyorum!”</p>
      <p>Karanlık salonu<a id="GBS.0225.04"/> bakışlarıyla araştıran sunucu, kibarca, “Sahneye çıkmak zahmetine katlanıverin!” dedi. </p>
      <p>Sahnede sarışın, kısa boylu, en az üç haftadır tıraş olmamış bir yurttaş belirdi.</p>
      <p>“Özür dilerim; adınız ne?” diye sordu sunucu. </p>
      <p>Sahnedeki yurttaş utanarak cevap verdi:</p>
      <p>“Nikolay Kanavkin.”</p>
      <p>“Çok memnun oldum Yoldaş Kanavkin. Sizi dinliyoruz...”</p>
      <p>“Hepsini geri veriyorum,”<a id="GBS.0225.05"/> dedi zayıf bir sesle Kanavkin.</p>
      <p>“Ne kadar?”</p>
      <p>“Bin dolar ve onar rublelik yirmi tane altın.”</p>
      <p>“Bravo! Hepsi bu kadar mı?”</p>
      <p>Sunucu keskin bakışlarını Kanavkin’in yüzüne dikti. Nikanor İvanoviç, gözlerden röntgen ışınlarını andıran ışınların fışkırdığını ve Kanavkin’i delip geçtiğini sandı bir an. Salon soluk almaz olmuştu.</p>
      <p>“Size inanıyorum!” dedi ve bakışlarını söndürdü.<a id="GBS.0226.01"/> “İnanıyorum size! Bu gözler yalan söylemez! Size, başlıca hatanızın insanların gözlerini önemsememek olduğunu kaç kez söyledim zaten. Şunu bilin ki, dil gerçeği gizleyebilir ama gözler asla! Size beklenmedik bir soru soruluyor: İrkilmiyorsunuz bile, bir saniye içinde kafanızı topluyor, gerçeği gizlemek için ne söyleyeceğinizi biliyorsunuz. Büyük bir güvenle konuşuyorsunuz, yüzünüzde tek bir<a id="GBS.0226.02"/> kas oynamıyor. Ne yazık ki, sorundan ürken gerçek, bir sıçrayışta ruhunuzun derinliklerinden gözlerinize çıkıveriyor. O an işiniz bitmiştir. Gerçek gözlerden çıkıyor böylece, yakayı ele veriyorsunuz!”</p>
      <p>Bu çok inandırıcı kısa söylevden sonra, sunucu büyük bir sevimlilikle Kanavkin’e sordu:</p>
      <p>“Bütün bunları nereye sakladınız?”</p>
      <p>“Preçistanka Sokağı’nda oturan teyzem Porokhovnikova’nın<a id="GBS.0226.03"/> evine.”</p>
      <p>“Ha! Şey... durun bakayım... Klavdiya İliniçha olmasın?”</p>
      <p>“Evet.”</p>
      <p>“Ha, evet! Evet, evet, evet! Küçük bir ev değil mi? Önünde alçak bir tahta perde var, tabii, biliyorum, biliyorum! Nereye tıktınız hepsini?”</p>
      <p>“Mahzendeki bir Eynem çikolata kutusunun içine...”</p>
      <p>Sunucu ellerini kavuşturdu. Üzgün bir edayla, “Hiç böyle şey görülmüş mü?” diye bağırdı. “Orası<a id="GBS.0226.04"/> çok nemlidir, ıslanacaklar, hepsi çürüyecek! Böyle adamlara nasıl döviz veriyorlar, hayret! Çocuk gibi saf hepsi! Yemin ederim ki çocuk gibi saf!..”</p>
      <p>Suçunun büyüklüğünü fark eden Kanavkin, ayva tüyü gibi saçlarla kaplı kafasını önüne eğdi.</p>
      <p>“Para, Devlet Bankası’nda muhafaza edilmeli,” diye devam etti sunucu. “Büyük bir dikkatle korunan kupkuru mahfuz bölmelerde. Dövizlerin özellikle<a id="GBS.0226.05"/> farelerin şerrine uğrayabilecekleri, teyzelerimizin mahzenlerinde değil. Sizin gibi koca bir adamın gerçekten utanması gerek Kanavkin!”</p>
      <p>Kanavkin nereye gizleneceğini bilemiyor, elleriyle ceketinin ucunu çekiştirip duruyordu.</p>
      <p>“Neyse,” dedi sunucu sonunda yumuşayarak. “Artık geçmişin sözünü etmeyelim.”</p>
      <p>Sonra, hiç kimsenin beklemediği bir anda ekledi:</p>
      <p>“Evet... yeri gelmişken...<a id="GBS.0227.01"/> boşuna yeni bir araba tutmamamız için söyler misiniz... teyzenizin de bir şeyleri var değil mi?”</p>
      <p>Olayların bu yönde gelişeceğini beklemeyen Kanavkin, irkildi. Salona büyük bir sessizlik çöktü.</p>
      <p>Sunucu, dostça bir serzenişle, “Hadi, hadi Kanavkin,” dedi. “Ben de size övgüler yağdıracaktım. Acele etmemek gerektiğini öğrenmiş oldum böylece! Aptalca bir şey ama bu! Daha şimdi size gözlerden<a id="GBS.0227.02"/> söz ettim! Teyzenizde de bir şeyler olduğu gözlerinizden okunuyor. Öyleyse neden canımızı sıkıyorsunuz?”</p>
      <p>“Evet, onda da var!” diye cesaretle bağırdı Kanavkin.</p>
      <p>“Bravo!” diye bağırdı sunucu.</p>
      <p>Bütün salon, ürkütücü bir haykırışla, “Bravo!” diye kükredi.</p>
      <p>Ortalık durulunca sunucu Kanavkin’i kutladı, elini sıktı, onu arabayla evine göndermeyi teklif etti. Oradakilerden birine<a id="GBS.0227.03"/> de, aynı arabayla gidip teyzeye uğramasını, Kadınlar Tiyatrosu’ndaki programa katılmak üzere gelmesini rica etmesini söyledi.</p>
      <p>“Ha! Bir şey daha sormak istiyordum: Teyzeniz, kendi varlığını nerede gizlediğini size söylemedi mi?”</p>
      <p>Bir yandan da Kanavkin’e bir sigara verip yaktı. Kanavkin bir nefes çekti, karşılık vereceği yerde yüzünü üzüntülü bir gülümseme kapladı.</p>
      <p>“Size inanıyorum,<a id="GBS.0227.04"/> inanıyorum,” dedi sunucu içini çekerek. “Bu ihtiyar pinti, yeğenine söylemiyorsa, şeytana bile söylemez! Kim bilir, belki o uğursuz tefeci ruhunun bütün telleri çürümemiştir? Hadi bakalım, sağ olun Kanavkin!”</p>
      <p>Mutlu Kanavkin çekti gitti. Sunucu yeniden, dövizlerini geri vermek isteyen olup olmadığını sordu. Sessizlikten başka karşılık alamadı.</p>
      <p>Omuzlarını silkerek homurdandı:</p>
      <p><a id="GBS.0227.05"/>“Garip adamlar vesselam!”</p>
      <p>Sonra perde indi ve sunucu gözden kayboldu.</p>
      <p>Lambalar söndü, bir süre varlığını koruyan karanlıkta uzaktan gelen, sinirlice bir tenor ses şarkı söylüyordu:</p>
      <p>“Orada yığınla altın var, o altınlar benimdir!..”</p>
      <p>Sonra nereden geldiği anlaşılmayan, kulakları sağır edecek kadar güçlü bir alkış tufanı koptu. Kızıl sakallı komşusu birden Nikanor İvanoviç’e,<a id="GBS.0228.01"/> “Kadınlar Tiyatrosu’nda dövizlerini geri veren biri var,” dedi.</p>
      <p>İçini çekip devam etti:</p>
      <p>“Ah beyim ah! Kazlarım olmasa! Liazonov’da bir dövüş kazı sürüm var... Bütün varım yoğum bu. Ben olmasam, korkarım, hepsi ölür gider. Kavgacı ama hassas hayvandır kaz, bakım ister... Kazlarım olmasa! Puşkin’le etkileyemezler beni!”</p>
      <p>Yeniden derin derin iç çekti.</p>
      <p>O an salon pırıl pırıl<a id="GBS.0228.02"/> aydınlandı. Bütün kapılardan ellerinde birer kepçeyle beyaz takkeli aşçıların girdiklerini gördü Nikanor İvanoviç. Aşçı yamakları, çorba dolu koca bir kazanla, kara ekmek dilimleriyle dolu geniş bir tepsi getirdiler. Seyirciler canlandı. Şen yamaklar, tiyatroseverler arasında gidip geliyor, çanaklara çorba dolduruyor, ekmek dağıtıyorlardı.</p>
      <p>“Yiyin beyler yiyin!” diye bağırıyorlardı. “Dövizlerinizi<a id="GBS.0228.03"/> de geri verin! Neden buraya tıkılasınız? Bu tatsız yemeği tıkınmaya zevk mi diyorsunuz siz? Evinizde olsanız sofraya oturur, bir tek atardınız. Fena mı olurdu ha?”</p>
      <p>İçinde yalnızca bir lahana yaprağının yüzdüğü bir sıvıyla dolu kâseyi Nikanor İvanoviç’e sunan kıpkırmızı enseli, şişko bir aşçı, doğrudan ona, “Örneğin sen!” dedi. “Neden tıktılar seni buraya babalık?”</p>
      <p>Nikanor İvanoviç,<a id="GBS.0228.04"/> ürkünç bir sesle haykırdı:</p>
      <p>“Benim bir şeyim yok ki! Hiçbir şeyim yok benim! Duyuyor musun, yok bir şeyim!”</p>
      <p>Tehditkâr bas sesiyle, “Hiç mi?” diye böğürdü aşçı.</p>
      <p>Sonra, tatlı bir kadın sesiyle, “Hiçbir şeyin mi yok?” dedi.</p>
      <p>Aşçı birden hastabakıcının, Praskovya Fyodorovna’nın görünüşüne büründü. Güven veren bir sesle, “Bir şey yok, yok,” diye tekrarladı.</p>
      <p>Uykusunda<a id="GBS.0228.05"/> inleyen Nikanor İvanoviç’in omzuna hafifçe, tatlılıkla dokundu. Derken aşçılar kayboldu, arkalarından tiyatro da, perde de uçtu gitti. Nikanor İvanoviç gözyaşları arasında hastane odasını ve beyazlar giymiş iki kişiyi seçti. Ama bunlar, çok meşgul bir havada, tiyatrodakilere öğüt veren kayıtsız aşçılar değildi. Biri doktordu, öbürü de elinde kâse değil, içinde bir enjektörün bulunduğu tabağı tutan<a id="GBS.0229.01"/> Praskovya Fyodorovna’ydı.</p>
      <p>İğne yaparlarken somurtan Nikanor İvanoviç, “Bu da nesi yahu?” dedi. “Bir şeyim yok benim. Yok, yok! Dövizi Puşkin’den istesinler! Bende bir şey yok, yok!”</p>
      <p>Merhametli Praskovya Fyodorovna sakin sakin, “Tabii, bir şey yok, yok,” dedi. “Sizden imkânsız olanı isteyemezler ya!”</p>
      <p>Yapılan iğne Nikanor İvanoviç’i rahatlattı, deliksiz bir uykuya dalmasını<a id="GBS.0229.02"/> sağladı.</p>
      <p>Ama haykırışları ve debelenmesi 120 numaralı odaya ulaştı, oradaki hasta uyandı, başını aramaya koyuldu. 118’de yabancı bir usta kıpırdandı, aya bakıp hayatının son ve acı sonbahar gününü, zemin kattaki kapının altından sızan ışığı, rüzgârla uçuşan saçları hatırlayarak umutsuzlukla ellerini ovuşturdu.</p>
      <p>Kaygı, 118 numaralı odadan balkonu aşıp İvan’ın odasına atladı. İvan uyanıp<a id="GBS.0229.03"/> ağlamaya koyuldu.</p>
      <p>Nöbetçi doktor kısa sürede bu üzgün ve ürkek ruhları sakinleştirdi. Hepsi yavaş yavaş yeniden uykuya daldılar. Irmağın üstünde gökyüzü ağarırken en son uyuyan İvan oldu. Bedenindeki bütün damarlara yayılan ilaç, ona kıyıdaki taşları örten dalga gibi sükûnet getirdi. Gövdesi hafifledi, uykunun incecik, sıcak soluğuyla kafası arındı. Uykuya dalarken, dış dünyadan gelen son<a id="GBS.0229.04"/> ses, şafağın habercisi, ormandaki kuşların şakıması oldu. Her şey sustu sonra; düşünde güneşin Çıplaktepe’den aşağı süzüldüğünü gördü. Tepenin çevresinde çift sıra asker nöbet tutmaktaydı.</p>
    </section>
	<section class="si-footnotes" epub:type="footnotes">
	<aside class="si-footnote" epub:type="footnote" id="f31"><a class="si-backref" href="#ref_f31">31</a>. Argand lambası olarak bilinen yağ lambasını, bir cam fanus ekleyerek geliştiren ve kendi adını (Antoine Quinquet) veren Fransız eczacı. (Y.N.)</aside>
    <aside class="si-footnote" epub:type="footnote" id="f32"><a class="si-backref" href="#ref_f32">32</a>. En iğrenç yollardan topladığı altın dolu sandıkların<div style="display:none;"><a id="GBS.0229.05"/></div> bulunduğu mahzende Baron’un monoloğu; Ağlayan Dul’un hikâyesi de bu bölümdedir. / <em>Pinti Şövalye</em>, II. Sahne, 1830. (Y.N.)</aside>
  </section>
  <div style="display:none;"><a id="GBS.0229.06"/></div></body>
</html>