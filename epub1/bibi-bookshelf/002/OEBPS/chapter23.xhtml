<?xml version="1.0" encoding="UTF-8" standalone="no"?><html xmlns="http://www.w3.org/1999/xhtml">
	<head>
		<title>Usta ile Margarita</title>
		<link href="main.css" rel="stylesheet" type="text/css"/>
<meta name="Adept.resource" value="urn:uuid:9a306e4f-5f83-29ee-fd04-e3fd7b236a56"/>
	</head>
	<body xmlns:epub="http://www.idpf.org/2007/ops" class="chapter" epub:type="chapter"><div style="display:none;"><a id="GBS.0334.01"/></div>
    <section>
      <header>
        <h1 class="ch">23</h1>
        <h2>Şeytan’ın evindeki büyük balo</h2>
      </header>
      <p>Neredeyse gece yarısı olacaktı, ellerini çabuk tutmalıydılar. Margarita, çevresinde olup bitenleri şöyle böyle anlayabiliyordu. Sonradan aklında mumlar, bir de içine sokulduğu, taştan yapılma koca havuz kaldı. Havuza girince Hella, Nataşa’nın da yardımıyla üzerine sıcak, yoğun ve kırmızı bir sıvı döktü. Margarita dudaklarında<a id="GBS.0334.02"/> tuzlu bir tat duyunca, onu kanla yıkadıklarını anladı. Sonra bu kan kırmızı giysi, yerini yine yoğun ama saydam ve soluk pembe renkteki bir başkasına bıraktı. Güllerin özünden çıkan koku, Margarita’nın başını döndürdü. Ardından billur bir yatağa yatırıldı, kocaman yeşil yapraklarla tüm gövdesi, parlayıncaya kadar ovuldu.</p>
      <p>O sırada, Kedi yardıma geldi. Margarita’nın önünde eğilip yüzünü gözünü<a id="GBS.0334.03"/> sokaktaki ayakkabı boyacıları gibi oynatarak, ayaklarını silmeye koyuldu.</p>
      <p>Margarita, beyaz gül yapraklarından pabuçlarını kimin yaptığını, bu pabuçların altın tokalarla nasıl kendiliklerinden ayaklarına geçtiğini hatırlayamayacaktı. Bilinmeyen bir güç onu yerinden kaldırıp aynanın önüne götürdü, aynada, bir kraliçe tacının elmaslarının saçlarının arasında parıldadığını gördü. Bilinmedik<a id="GBS.0334.04"/> bir yerden bir anda çıkıveren Korovyev, Margarita’nın boynuna, ucunda iri, oval bir siyah fino resminin asılı bulunduğu ağır zinciri geçirdi. Bu süs, kraliçe için taşınması güç bir yük oldu. Hemen, zincirin boynunu berelediğini, göğsünde asılı duran resmin başını öne doğru çektiğini hissetti. Kara fino köpeği resminin Margarita’yı zor durumda bırakmasını dengeleyen bir şey varsa, o da Korovyev ile<a id="GBS.0334.05"/> Behennot’un ona gösterdikleri derin saygı oldu.</p>
      <p>Havuzlu salonun kapısında, “Hiç, hiç, hiç!” diye homurdandı Korovyev. “Elden bir şey gelmez, gerekli gerekli, gerekli... İzin verirseniz size son bir tavsiyede bulunmak isterim Kraliçem. Konuklarımız arasında her türden insan var –gerçekten, her türlüsünden insan– ama Kraliçe Margot, hiçbirine diğerinden farklı davranmayın sakın! Biri hoşunuza<a id="GBS.0335.01"/> gitmezse... anlıyorum, tabii bunu yüzünüzden belli etmeyeceksiniz, hayır, hayır. Böyle bir şey akıldan bile geçmemeli! Yaparsanız fark eder, hem de ânında fark eder! Onu sevmelisiniz, Kraliçe, sevmelisiniz! Balonun kraliçesi, bu sevginin karşılığını yüz katıyla görecektir. Bir şey daha: Kimseyi ihmal etmeyesiniz! İki söz söyleyecek zaman bulamasanız bile basit bir gülümseme ya da ne bileyim,<a id="GBS.0335.02"/> ufak bir baş selamı! Ne isterseniz o, ama kesinlikle ilgisizlikten kaçınmalısınız. Böyle bir davranış, onları hemen çökertiverir...”</p>
      <p>Bu sözler üzerine Margarita, yanında Korovyev ve Behennot’la banyodan çıktı ve kendini kopkoyu bir karanlığın içinde buldu.</p>
      <p>“Benim, ben,” diye mırıldandı Kedi, “işareti ben veriyorum!”</p>
      <p>“İşareti ver!” dedi karanlıkta Korovyev’in sesi.</p>
      <p><a id="GBS.0335.03"/>“Balo!” diye bağırdı Kedi tiz bir sesle.</p>
      <p>Margarita hafif bir çığlık atarak birkaç saniyeliğine gözlerini kapadı. Balo –ışıklar, gürültüler ve kokular– bir anda üzerine çöküvermişti. Koluna giren Korovyev tarafından sürüklenen Margarita, önce kendini bir tropikal ormanda buldu. Kırmızı boyunlu papağanlar sarmaşıklara asılıyor, ileri geri sallanarak kulakları sağır eden bir sesle haykırıyorlardı:<a id="GBS.0335.04"/> “Çok güzel! Çok güzel!” Ama orman hemen sona erdi, hamam sıcaklığı yerini pırıl pırıl parlayan, sarı taştan sütunlarıyla bir balo salonunun serinliğine bıraktı. Bu salon da, orman gibi, başlarında gümüşsü sarıklarla sütunların dibinde ayakta bekleyen çıplak zencilerin dışında ıpıssızdı. Margarita, aralarına nasıl olduysa Azazello’nun da karıştığı maiyetiyle birlikte içeri girince, zencilerin<a id="GBS.0335.05"/> yüzü heyecandan kirli esmer bir renge büründü. Korovyev Margarita’nın kolunu bırakıp fısıldadı:</p>
      <p>“Laleler!”</p>
      <p>Ânında, Margarita’nın önünde beyaz lalelerden küçük bir duvar yükseldi. Duvarın ötesinde, Margarita, abajurların perdelediği sayısız lambayı, onların da arkasında resmî giysili adamların beyaz göğüslükleriyle siyah omuzlarını seçti. Margarita, o an, balo seslerinin nereden geldiğini<a id="GBS.0336.01"/> anladı. Nefesli çalgıların gümbürtüsü üzerine yağıyor, kemanların hışırtısı kandan bir yağmur gibi her yanını kaplıyordu. Yüz elli kişilik orkestra bir polonez çalıyordu.</p>
      <p>Orkestranın önünde duran fraklı adam, Margarita’yı görünce sarardı, gülümsedi ve ansızın, iki kolunu birden sallayarak çalgıcıları ayağa kaldırdı. Onlar da çalmaya bir an olsun ara vermeden, ayakta, Margarita’nın üzerine<a id="GBS.0336.02"/> dalga dalga müzik yağdırmaya devam ettiler. Adam orkestraya sırtını döndü, kollarını iyice açarak yerlere kadar eğildi. Margarita gülümseyerek, ona eliyle bir işaret yaptı.</p>
      <p>“Hayır, hayır, bu kadarı yetmez,” diye fısıldadı Korovyev. “Sonra bütün gece gözüne uyku girmez. Ona, ‘Sizi selamlarım vals kralı!’ diye seslenin.”</p>
      <p>Margarita söyleneni yaptı, sesinin, son hız çalınan bir çan gibi<a id="GBS.0336.03"/> orkestranın gürültüsünü bastırdığını görünce pek şaşırdı. Adam sevinçten ürperdi, sağ elindeki beyaz sopayla orkestrayı yönetmeye devam ederek sol elini kalbinin üzerine koydu.</p>
      <p>“Bu yetmez,” diye fısıldadı Korovyev. “Şimdi sola, birinci kemanlara bakın, onlara öyle bir işaret yapın ki hepsini ayrı ayrı tanıdığınızı sansınlar. Hepsi dünyaca ünlü çalgıcılar. Şunu selamlayın... En öndeki sehpanın<a id="GBS.0336.04"/> arkasında duranı, Vieuxtemps’dır!.. Hah, çok iyi... Şimdi, yolumuza devam edelim!”</p>
      <p>Margarita, havalanırken sordu:</p>
      <p>“Orkestra şefi kim?”</p>
      <p>“Johann Strauss!” diye bağırdı Kedi. “Bugüne kadar, bir baloda böyle orkestra görülmüşse, tropikal ormandaki sarmaşıklara assınlar beni! Onu ben çağırdım! Dikkat edin, çalgıcılardan ne hastalanan oldu ne de reddeden.”</p>
      <p>Bir sonraki salonda<a id="GBS.0336.05"/> sütun yoktu. Duvarlardan biri güllerden meydana gelmişti –kırmızı, pembe ya da sütbeyaz güllerden– öbürü de katmerli Japon kamelyalarından. Duvarların arasından, şimdiden, köpük köpük şampanya fışkırtan çeşmeler akıyor, şarap kabarcıklar çıkararak, biri eflatun, diğeri yakut kırmızısı, üçüncüsü de billur renkli saydam yalaklara dökülüyordu. Yalakların çevresinde kırmızı sarıklı zenciler koşturup<a id="GBS.0337.01"/> duruyor, gümüş kepçelerle geniş ve yayvan kadehlere şampanya dolduruyorlardı. Gülden duvardaki bir oyuğa bir platform yerleştirilmişti; üzerinde de kırlangıç kuyruğunu hatırlatan kırmızı frakıyla bir adam, öfkeyle debelenip duruyordu. Önündeki caz orkestrası da kulakları sağır eden bir gürültü çıkarıyordu. Margarita’yı görür görmez, kırmızılı adam öylesine eğildi ki elleri yere değdi, sonra doğrulup<a id="GBS.0337.02"/> haykırdı:</p>
      <p>“Haleluya!”</p>
      <p>Sağ elini sol dizinde şaklattı –Bir!– sol elini sağ dizine vurdu –İki!– çalgıcılardan birinin elinden zili kaptığı gibi bütün gücüyle platformu ayakta tutan sütunlardan birine indiriverdi.</p>
      <p>Margarita, yeniden uçuşa geçerken, şimdi tam arkasına vuran polonez fırtınasına karşı mücadele etmeye çalışan ünlü cazcının nasıl debelendiğini gördü. Elindeki zille<a id="GBS.0337.03"/> çalgıcıların başına vuruyor, onlar da gülünç bir korkuyla eğiliveriyorlardı.</p>
      <p>Sonunda bir sahanlığa vardılar. “Korovyev’in elinde mumla, karanlıklar içinde beni karşıladığı sahanlık,” diye düşündü Margarita. Şimdi billur üzüm salkımlarından dökülen ışık gözlerini kamaştırıyordu. Margarita durakladı, sol kolunun altına da bir ametist kaide gelip yerleşti.</p>
      <p>“Çok zor gelirse elinizi üstüne<a id="GBS.0337.04"/> koyabilirsiniz,” diye fısıldadı Korovyev.</p>
      <p>Bir zenci, Margarita’nın ayağının altına, üzerine sırmayla fino köpeği işlenmiş bir yastık sürdü. Margarita görünmeyen bir güce boyun eğerek dizini öne doğru kırıp sağ ayağını yastığa dayadı.</p>
      <p>Sonra, çevresini daha iyi görmeye çabaladı. Korovyev ile Azazello, görkemli bir edayla yanında duruyorlardı. Azazello’nun yanında, yüzleri belli belirsiz<a id="GBS.0337.05"/> Abadonna’yı hatırlatan üç genç vardı. Margarita, sırtında soğuk bir hava akımı hissedince geri döndü, tam arkasında kalan mermer duvardan, gürül gürül köpüklü şarap aktığını ve buzdan bir havuza döküldüğünü gördü. Sol bacağına sıcak ve kıllı bir şeyin yaslandığını fark etti: Behennot’tu bu.</p>
      <p>Margarita yüksekteydi ve birkaç adım ötesinde, halı kaplı, anıtsal bir merdiven başlıyordu. En aşağıda<a id="GBS.0338.01"/> –o kadar uzakta ki, Margarita ufak bir dürbünün küçülten yanıyla bakıyormuş gibi hissetti kendini– çok geniş bir kapıcı odası seçiliyordu. İçindeki şömine müthişti, dipsiz, kara ve soğuk ocağı, beş tonluk bir kamyonu içine alabilecek büyüklükteydi. Gözü kör eden bir ışığa boğulan kapıcı odasıyla merdiven bomboştu. Trompet sesleri hâlâ Margarita’nın kulaklarına geliyor, ama uzaklık gürültüyü<a id="GBS.0338.02"/> iyice boğuklaştırıyordu. Böylece, bir dakika boyunca kimse yerinden kıpırdamadı.</p>
      <p>“Konuklar nerede?” diye sordu Margarita, Korovyev’e.</p>
      <p>“Gelecekler Kraliçem, şimdi gelecekler. Konuktan bol bir şeyimiz yok! Doğrusu, bu sahanlıkta durup onları beklemektense odun kırmayı bin kere yeğlerim.”</p>
      <p>“Ne, odun kırmayı mı?” dedi hemen geveze Behennot. “Yeryüzündeki en beter meslek olduğu<a id="GBS.0338.03"/> halde, tramvay biletçisi olmayı yeğlerim ben!”</p>
      <p>Kırık kelebekgözlüğünün ardında gözü parlayan Korovyev, “Bütün hazırlıklar önceden bitmiş olmalı,” diye açıklamada bulundu. “İlk konuğun şaşkın şaşkın dolandığını, karısının herkesten önce geldiklerini fısıldayarak vıdı vıdı ettiğini görmek kadar iğrenç bir şey yoktur. Öyle baloları, kaldırıp çöp tenekesine atacaksınız, Kraliçem.”</p>
      <p>“Gerçekten<a id="GBS.0338.04"/> çöp tenekesine,” diye onu doğruladı Kedi.</p>
      <p>“On saniye sonra gece yarısı olacak,” dedi Korovyev. “Başlayacak balo.”</p>
      <p>Bu on saniye, Margarita’ya, alabildiğine uzun geldi. On saniyenin çoktan geçip gittiği ortadaydı ve hiç ama hiçbir şey olmamıştı. Birden, koca şöminenin içinden müthiş bir çatırtı yükseldi, ocağın ağzından, ucunda, yarısı toza dönüşmüş bir cesedin kalıntıları sallanan<a id="GBS.0338.05"/> bir darağacı fışkırdı. Kalıntı ipten ayrıldı ve yere düştü, hemen ardından da bir adama dönüşüverdi –siyah saçlı, iyi giyimli, rugan pabuçlu, yakışıklı bir adam–. Derken şömineden ufak boyutlu, iyice çürümüş bir tabut çıktı; kapağı devrildi ve tabut, başka bir biçimsiz ölü kustu. Yakışıklı adam kibarca, tabuttan düşen cesede yaklaşıp kolunu uzattı. Ölü, ayağında siyah iskarpinleri, başında siyah<a id="GBS.0339.01"/> tüyleriyle çırılçıplak genç bir kadın olup çıkmıştı. Kadınla adam merdiveni hızla tırmandılar.</p>
      <p>“İşte ilk davetliler!” diye bağırdı Korovyev. “Bay Jacques ve eşi. Kraliçem, size dünyanın en ilginç adamlarından birini tanıtıyorum. İflah olmaz bir kalpazan, bir vatan haini, ama çok değerli bir simyacıdır. Bir kralın metresini zehirlemesiyle ün saldı,” diye fısıldadı Korovyev Margarita’nın<a id="GBS.0339.02"/> kulağına. “Kabul etmek gerekir ki, bu her babayiğidin harcı değil! Bakın ne yakışıklı!”</p>
      <p>Solgun bir yüzle, ağzını açmış aşağıyı seyreden Margarita, darağacıyla tabutun yana yatıp sendeleyerek yürümeye başladığını, kapıcı bölmesinden uzaklaşarak kaybolduğunu gördü.</p>
      <p>Kedi, merdivenin başına varan Bay Jacques’ın tam yüzüne, “Çok sevindim!” diye bağırdı.</p>
      <p>Tam o anda, şömineden, başsız<a id="GBS.0339.03"/> ve tek kolu kopuk bir iskelet çıktı. Yere devrilmesiyle de fraklı bir adam oluvermesi bir oldu.</p>
      <p>Bu arada Bay Jacques’ın eşi, heyecandan sapsarı kesilmiş, Margarita’nın önünde eğiliyor, onun dizini öpüyordu.</p>
      <p>“Kraliçem,” diye kekeledi kadın.</p>
      <p>“Kraliçe sizi gördüğüne çok sevindi!” diye bağırdı Korovyev.</p>
      <p>“Kraliçem,” diye mırıldandı yakışıklı adam.</p>
      <p>“Çok sevindik!”<a id="GBS.0339.04"/> diye böğürdü Kedi.</p>
      <p>Azazello’nun genç arkadaşları, suratlarında cansız ama kibar gülümsemelerle, Bay Jacques ve karısını zencilerin uzattığı şampanya kadehlerine doğru ittiler. Yalnız iskeletten doğan adam koşarak merdiveni çıkıyordu.</p>
      <p>“Kont Robert,” diye fısıldadı Korovyev, Margarita’ya. “O da öbürü kadar ilginç. Durumun gülünçlüğüne de dikkatinizi çekerim Kraliçem: Bunun hali, diğerininkinin<a id="GBS.0339.05"/> tam tersi. Bir kraliçenin sevgilisiydi, karısını zehirledi.”</p>
      <p>“Çok mutluyuz Kont!” diye bağırdı Behennot.</p>
      <p>Derken şömineden artarda üç tabut fırladı ve zıplaya zıplaya parçalandı. Sonra, siyah pelerinli bir gölge karanlık ocaktan dışarı uğradı ama ardından gelen onun üzerine atılıp hançerini sırtına sapladı. Boğuk bir çığlık duyuldu. Derken şömine, iyice çürümüş bir ceset püskürttü.<a id="GBS.0340.01"/> Margarita gözlerini kapadı, bir el –Margarita, bunun Nataşa’nın eli olduğunu sandı– burnuna beyaz bir tuzla dolu bir şişe tuttu.</p>
      <p>Merdiven doluyordu. Şimdi bütün basamaklarda uzaktan birbirine benzeyen adamlar ve yalnızca iskarpinlerinin rengiyle başlarını süsleyen tüylerin ayırdığı çıplak kadınlar vardı.</p>
      <p>Margarita, sol bacağına garip bir tahta çizme geçirmiş, rahibeler gibi gözlerini<a id="GBS.0340.02"/> önüne eğmiş, nedendir bilinmez, boynuna yeşil şerit bağlamış zayıf ve utangaç bir kadının topallayarak yanına yaklaştığını gördü.</p>
      <p>“Şu... Şu yeşilli kim?” diye sordu kendini tutamayıp.</p>
      <p>“Dünyalar güzeli, saygıdeğer Hanımefendi,” diye mırıldandı Korovyev, “size Bayan Tofana’yı takdim edeyim. Genç ve sevimli Napolili kadınlarla Palermolular arasında gerçekten büyük ün salmıştı. Özellikle<a id="GBS.0340.03"/> kocalarından bıkan kadınların. Çünkü insanın kocasından bıktığı olur Kraliçem, bilirsiniz...” </p>
      <p>Margarita, dizini ve elini öpmek için sırayla önünde eğilen iki fraklı adama gülümseyerek, dalgın dalgın, “Evet,” dedi.</p>
      <p>“İşte,” diye devam etti Korovyev, aynı zamanda yeni gelen birine de laf yetiştiriyordu: “Dük! Bir kadeh şampanya içmez misiniz? Çok memnun oldum!.. Ne diyordum, Bayan<a id="GBS.0340.04"/> Tofana kendini o zavallı kadınların yerine koyup onlara, bilmediğim bir sıvıyla dolu şişeler satardı. Çok güzel. Kadın, bu sıvıyı kocasının çorbasına boşaltır, koca çorbayı içer, yaptığı iyilikler için karısına teşekkür eder ve kendini çok iyi hissederdi. Ne var ki birkaç saat sonra müthiş bir susuzluk duymaya başlardı. Ardından yatağına uzanmak zorunda kalırdı. Ve ertesi sabah, kocasına çorba yapan<a id="GBS.0340.05"/> bizim Napolili şirin hanım ilkbahar meltemi kadar özgür oluverirdi.”</p>
      <p>Topal Tofana’yı geçip kendisini selamlamaya gelen konuklara bıkıp usanmadan elini uzatan Margarita, “İyi ama bacağına ne olmuş?” diye sordu. “Hem o boynundaki yeşil şey nedir? Boyun derisi mi pörsümüş?”</p>
      <p>“Çok memnun oldum Prens!” diye bağırdı Korovyev, bir yandan da Margarita’nın kulağına fısır fısır konuşmaya devam<a id="GBS.0341.01"/> ediyordu: “Nefis bir boynu vardır, ama cezaevinde başına kötü bir iş geldi. Ayağındakine gelince, Kraliçem, buna işkence ayaklığı derler. Yeşil şeridin hikâyesi de şu: Zindancılar, talihsiz bir seçime kurban giden beş yüz kocanın bir daha dönmemek üzere Napoli ve Palermo’dan ayrıldığını öğrenince gözünün yaşına bakmamışlar, Bayan Tofana’yı hücresinde boğuvermişler.”</p>
      <p>Diz çökmeye uğraşan<a id="GBS.0341.02"/> Bayan Tofana, inzivaya çekilmiş rahibeleri hatırlatan konuşmasıyla, “Ne kadar mutluyum, ey eşsiz Kraliçem, sizinle tanışmak ne büyük onur...” diye mırıldandı.</p>
      <p>Ama tahta çizme diz çökmesine engel oldu. Korovyev ile Behennot, Tofana’nın doğrulmasına yardım ettiler.</p>
      <p>Elini arkadan gelenlere uzatan Margarita, “Çok sevindim,” dedi.</p>
      <p>Şimdi, konuklar akın akın merdivenden çıkıyorlardı.<a id="GBS.0341.03"/> Margarita, kapıcı bölmesinde olup bitenleri görmez olmuştu. Makine gibi elini kaldırıp indiriyor ve her geleni, yüzünde donup kalan bir gülümsemeyle selamlıyordu. Sahanlıkta, genel bir uğultu hüküm sürüyor, Margarita’ nın terk ettiği dans salonlarından dalgaların hışırtısını andıran bir müzik sesi geliyordu.</p>
      <p>Konuşmaların gürültüsü içinde artık duyulmayacağını bilen Korovyev, yüksek sesle,<a id="GBS.0341.04"/> “Hah, sıkıcı bir kadındır işte,” dedi. “Balolara bayılır ama bildiği tek şey mendilinden şikâyet etmektir.”</p>
      <p>Margarita, Korovyev’in kimi gösterdiğini anlamak için, gözlerini merdivenden çıkan kalabalıkta gezdirdi. Yirmi yaşlarında, gerçekten güzel vücutlu ama sabit ve korkulu bakışlarında gizli bir saplantının sezildiği genç bir kadındı bu.</p>
      <p>“Ne mendili?” diye sordu Margarita.</p>
  <div style="display:none;"><a id="GBS.0341.05"/></div>    <p>“Onun yanına özel bir oda hizmetçisi verdiler,” dedi Korovyev. “Oda hizmetçisinin görevi, otuz yıldan beri her akşam mendilini komodinin üzerine koymaktı. Uyandığında mendil yerli yerinde olurdu. Mendili sobada yakar, ırmağa atar ama çabaları hiçbir işe yaramaz.”</p>
      <p>Elini kaldırıp indirmeye devam eden Margarita, “Ne mendili?” diye mırıldandı.</p>
      <p>“Mavi kenarlı bir mendil. Olay da şu:<a id="GBS.0342.01"/> Bir kahvede garsonluk yaptığı sırada, kahvenin patronu, günün birinde bu kadını arkadaki depoya sürüklemiş. Dokuz ay sonra da kadın, bir erkek çocuk dünyaya getirmiş. Çocuğu ormana götürmüş, ağzına bir mendil sokmuş, sonra da toprağa gömmüş. Mahkemede kadın, çocuğu doyuracak imkânı olmadığını söyledi.”</p>
      <p>“Kahvenin patronu nerede?” diye sordu Margarita. Margarita’nın ayaklarının dibindeki<a id="GBS.0342.02"/> Kedi, birden, “Kraliçem,” diye vızıldadı, “izin verirseniz bir soru soracağım: Kahve patronunun burada işi ne? Herif ormanda bebek boğmadı ya!”</p>
      <p>Margarita, gülümsemeyi ve sağ kolunu oynatmayı kesmeden, sol elinin sivri tırnaklarını Behennot’un kulağına batırarak mırıldandı:</p>
      <p>“Seni gidi edepsiz, bir daha lafa karışma küstahlığını gösterecek olursan...”</p>
      <p>Behennot şımarık bir çığlık<a id="GBS.0342.03"/> attı, sonra hırıldadı:</p>
      <p>“Kraliçem... Kulağım şişecek... Bir şiş kulak yüzünden balonun keyfi neden kaçsın? İşin hukuki yanına bakılırsa, hukuk yönünden... Susuyorum, susuyorum, beni Kedi değil de bir balık sayın. Yalnız kulağımı bırakın!”</p>
      <p>Margarita, Behennot’un kulağını bıraktı.</p>
      <p>Koyu renk, sabit bakışlı gözler tam karşısındaydı.</p>
      <p>“Dolunay balosuna çağrıldığım için çok<a id="GBS.0342.04"/> mutluyum Kraliçem!”</p>
      <p>“Ben de sizi gördüğüme sevindim,” dedi Margarita. “Çok sevindim. Şampanya sever misiniz?”</p>
      <p>Ürken Korovyev, Margarita’nın kulağına, alçak sesle, “Ne yapmak istiyorsunuz Kraliçem?” diye mırıldandı. “Şimdi yol tıkanacak.”</p>
      <p>“Evet, severim,” dedi kadın yalvaran bir sesle. Sonra birden, makine gibi tekrarlamaya koyuldu: “Frida, Frida, Frida! Benim adım Frida, ey<a id="GBS.0342.05"/> Kraliçem!”</p>
      <p>“Öyleyse için, sarhoş olun bugün Frida ve hiçbir şey düşünmeyin,” dedi Margarita.</p>
      <p>Frida iki elini Margarita’ya uzattı ama Korovyev ile Behennot ustalıkla onu koltuk altlarından kavrayıverdiler, kadın kalabalıkta kayboldu.</p>
      <p>Konuklar şimdi oldukça sık saflar halinde, Margarita’nın bulunduğu sahanlığa doğru saldırıya geçmişçesine, merdiveni çıkıyorlardı. Giyimli erkeklerin<a id="GBS.0343.01"/> arasına çıplak kadınların gövdeleri karışıyordu. Margarita, bu tunçlaşmış ya da beyaz, kahverengi ya da kapkara gövdelerin akın akın geldiğini görüyordu. Kızıl, siyah, kestane ya da keten gibi apaçık renkli saçların arasındaki değerli taşlar, tavandan dökülen ışığın altında oynaşıp duran binbir kıvılcım saçıyordu. Sanki biri, dalga dalga saldırıya geçen adamların üzerine ışıltılı damlacıklar<a id="GBS.0343.02"/> serpmiş gibi, düğmelerdeki elmaslar göğüslerde parıldayıp duruyordu. Artık her saniye, Margarita, dizinde dudakların temasını duyuyor, her saniye öptürmek üzere elini uzatıyordu. Yüzü bir “hoş geldiniz” maskesine dönüşerek katılaşmıştı.</p>
      <p>Korovyev, tekdüze bir sesle, şarkı söylercesine, “Çok memnun oldum,” diyordu. “Memnun olduk, Kraliçe de memnun oldu.”</p>
      <p>Margarita’nın ardından, genizden<a id="GBS.0343.03"/> gelen sesiyle, “Kraliçe çok memnun oldu,” diye vızıldıyordu Azazello.</p>
      <p>“Çok memnun oldum!” diye gırtlağını paralarcasına bağırıyordu Kedi.</p>
      <p>“Şu markiz,” diye mırıldanıyordu Korovyev, “miras yüzünden babasını, iki erkek ve iki kız kardeşini zehirledi. Kraliçe çok memnun oldular! Bayan Minkina... Ah, ne kadar da güzel! Ne var ki biraz sinirli, saç maşasıyla oda hizmetçisinin yüzünü niye<a id="GBS.0343.04"/> yakar insan? Tabii, öyle yaparsa, adamın kafasını keserler. Kraliçe çok memnun oldular! Kraliçem, bir saniye dikkat buyurun! İşte büyücü ve simyacı İmparator Rodolf. Asılan bir simyacı daha. Ah şu kadın! Strasbourg’da muhteşem bir randevuevi işletiyordu!.. Çok memnun olduk! Şu kadın da, Moskovalı bir terzi. Bitip tükenmeyen hayal gücü ve yaratıcılığından ötürü onu hepimiz severiz. Elbiseleri prova<a id="GBS.0343.05"/> ettirdiği atölyede çok eğlenceli bir şey bulmuş, tahta bölmeye iki yuvarlak delik açtırmıştı.”</p>
      <p>“Kadınlar bunu bilmiyorlar mıydı?” diye sordu Margarita.</p>
      <p>“Hepsi biliyordu Kraliçem,” diye cevap verdi Korovyev. “Çok memnun oldum! Şu yirmi yaşındaki yumurcak, daha çocukluğunda, garip eğilimleriyle kendini gösterdi. Benzersiz bir hayalperestti. Genç bir kız ona âşık oldu; o da kızı elde<a id="GBS.0344.01"/> etti ve bir randevuevine sattı.”</p>
      <p>Kaynağından –geniş şömine– beslenmeyi sürdüren sonu belirsiz gerçek bir nehir, merdiveni çıkıyordu. Böylece bir saat, iki saat geçti. O zaman Margarita, boynundaki zincirin iyice ağırlaştığını fark etti. Sağ eline de garip bir şey olmuştu; acıyla yüzünü buruşturmadan kaldıramıyordu artık onu. Korovyev’in ilginç hikâyeleri onu eğlendirmiyordu. Yüzler –beyaz,<a id="GBS.0344.02"/> siyah, çekik gözlü Moğol yüzleri– tekdüzeleşerek zaman zaman belirsiz bir yığın halinde kaynaşarak eriyip gitti. Ama aralarındaki hava artık titriyor ve şakırdayarak dökülüyordu sanki. Derken Margarita’nın sağ eline, iğne batırılmış gibi, büyük bir acı saplandı. Dişlerini sıkıp dirseğini ametist kaideye dayadı. Komşu salondan, duvara sürtünen kanatların sesini hatırlatan bir hışırtı geliyordu.<a id="GBS.0344.03"/> Margarita, orada, akıl almaz konuk yığınlarının dans ettiğini anladı, bu garip salonun som mermerden, mozaikli, kristal süslemeli zemini bile belli bir ritimle sallanıyordu sanki. </p>
      <p>Kralların, düklerin, şövalyelerin, intihar edenlerin, adam zehirleyenlerin, asılanların, aracıların, zindancıların, sahtekârların, cellatların, hafiyelerin, hainlerin, bunakların, muhbirlerin, sefahat düşkünlerinin<a id="GBS.0344.04"/> gelip geçişine aldırmaz olan Margarita’nın ilgisini, ne Caligula ne de Messalina uyandırabildi. Bütün adlar kafasında iç içe geçiyor, yüzler kocaman bir pasta gibi birbirine yapışıyordu. Belleğinde tek kalan, büyük bir acıyla, gerçek bir ateşten sakalla çevrili Malyuta Skuratov’un suratı oldu. Margarita’nın bacakları bükülüyor, her an dayanamayıp gözyaşlarını koyuvermekten korkuyordu. Ama en<a id="GBS.0344.05"/> büyük acısı, konukların öptüğü sağ dizinden geliyordu. Nataşa’nın süngerli eli birkaç kere güzel kokulu bir merheme bulamıştı, ama diz yine de mosmor ve davul gibiydi. Üçüncü saatin sonunda, aşağıya umutsuz bir bakış fırlatan Margarita sevinçten ürperdi: Konuk dalgası kesiliyordu.</p>
      <p>“Konuklar baloya hep aynı kurallara uygun olarak gelirler, Kraliçem,” diye fısıldadı Korovyev. “Şimdi dalganın<a id="GBS.0345.01"/> ardı kesiliyor. Artık sıkıntılı birkaç dakikamız kaldı, size yemin ederim. Broeken’den gelecek, eğlenmeyi seven bir grup var. Onlar hep en son boy gösterirler. İşte geldiler bile. İki vampir sarhoş... Hepsi bu kadar mı? Yok canım, işte biri daha... Hayır iki kişi!” Son iki konuk merdivenden çıkıyordu.</p>
      <p>“Biri yeni,” dedi Korovyev kelebekgözlüğünün ardında gözünü kısarak. “Ha, evet, evet.<a id="GBS.0345.02"/> Bir keresinde Azazello onu görmeye gitti, bir şişe konyağı devirirlerken açıklamalarından pek korktuğu bir adamdan nasıl kurtulacağını söyledi ona. O da, kendisine bağlı ve en ufak isteğini geri çeviremeyecek bir dostunu, adamın çalışma odasının duvarlarına zehir serpmekle görevlendirdi.”</p>
      <p>“Adı nedir?” diye sordu Margarita.</p>
      <p>“İnanın, henüz bilmiyorum,” diye cevap verdi Korovyev. “Azazello’ya<a id="GBS.0345.03"/> sormalı.”</p>
      <p>“Yanındaki kim?”</p>
      <p>“İşte sözünü ettiğim yakın dostu ve yardımcısı. Çok memnun oldum,” diye seslendi Korovyev yeni gelenlere.</p>
      <p>Merdiven boştu. Ne olur ne olmaz, biraz daha beklediler ama şömineden başka çıkan olmadı.</p>
      <p>Bir saniye sonra Margarita, ne oluyor demeye kalmadan, havuzlu salonun önüne gelmişti. Elindeki ve dizindeki acıdan ötürü gözyaşlarına boğularak<a id="GBS.0345.04"/> yere yuvarlandı. Ama Hella ile Nataşa, onu avutmaya çalışarak yeniden kan banyosuna götürdüler, tüm gövdesini ovaladılar ve Margarita, yeniden doğmuş gibi hissetti kendini.</p>
      <p>“Daha, daha, Kraliçe Margot,” dedi yanında beliriveren Korovyev. “Saygıdeğer konuklarımızın kendini terk edilmiş hissetmemeleri için salonları dolaşmak gerek daha.”</p>
      <p>Margarita tekrar havuzlu salondan ayrıldı. Lalelerin<a id="GBS.0345.05"/> ardında, ilk geldiklerinde vals kralının orkestrasının çaldığı platformun üzerinde, şimdi maymunlardan meydana gelen kıpır kıpır bir caz orkestrasının türlü hareketler yaptığı görülüyordu. Favorileri karmakarışık iri bir goril, elinde trompet, iki ayağının üzerinde sıçrayarak orkestrayı yönetiyordu. Ön sıraya, pırıl pırıl trompetlerine üfleyen orangutanlar dizilmişti. Orangutanların omuzlarına<a id="GBS.0346.01"/> tünemiş şen şakrak şempanzeler de akordeon çalıyorlardı. Aslan yeleli iki Habeşistan babunu kuyruklu piyano çalıyor, ama gibon, mandril ve genonların ayakları arasında gümbürdeyen, cıvıldaşan, böğüren davullar, kemanlar ve saksofonlar piyanolardan gelen sesi bastırıyordu. Saydam zeminde, birbirinin içinde erimiş gibi görünen sayısız çift, büyük bir ustalık ve şaşırtıcı bir uyumla aynı yönde<a id="GBS.0346.02"/> dönüyor, bir duvar gibi, önlerine gelen her şeyi silip süpürürcesine ilerliyordu. Dans eden yığınların üzerine canlı, pırıl pırıl kelebekler düşüyor, tavanlardan çiçekler dökülüyordu. Elektrikler söndüğünde, sütun başlıklarında milyarlarca ateşböceği yanıyor ve havada, oradan oraya fişekler uçuşuyordu.</p>
      <p>Margarita, bunun ardından kendini, sütunlarla çevrili, akıl almaz büyüklükte bir havuzun<a id="GBS.0346.03"/> önünde buldu. Dev yapılı kara bir Neptün heykelinin ağzından pembe bir çağlayan fışkırıyor, sudan baş döndürücü bir şampanya kokusu yükseliyordu. Orada da, zincirlerinden boşanmış, delice bir neşe hüküm sürüyordu. Kadınlar, kahkahalar atarak çantalarını yanlarındaki erkeklere ya da ellerinde örtülerle dört yandan koşup gelen zencilere veriyor, küçük çığlıklar atarak martılar gibi havuza dalıyorlardı.<a id="GBS.0346.04"/> Köpüklü sıvı sütunlar halinde havaya fışkırıyordu. Havuzun billur dibi alttan aydınlatılmıştı, şarap kütlesini bir baştan bir başa kat eden ışık, havuzdan zilzurna fırlayan dişi yüzücülerin gümüşsü gövdelerini gözler önüne seriyordu. Sütunların altında çınlayan kahkahalar, hamamdaymış gibi yankılanıyordu.</p>
      <p>Bu kargaşanın Margarita’da bıraktığı bulanık anıların içinde içkiden sersemlemiş,<a id="GBS.0346.05"/> aptal bakışlı, ama bu aptallığı içinde durmadan yalvaran ve yalnız, “Frida,” diyen bir kadın yüzüyordu.</p>
      <p>Şarap kokusu Margarita’nın başını döndürüyordu, tam oradan uzaklaşacakken Kedi’nin yaptığı numarayı görerek vazgeçti. Behennot, Neptün’ün burnu dibinde birkaç büyüleyici hareket yaptı, o an, dalgalı şampanya yığını büyük bir gürültüyle havuzdan çekildi. Derken Neptün koyu sarı, ne köpüren<a id="GBS.0347.01"/> ne de kabarcıklanan bir sıvı kustu. Kadınlar, “Konyak!” diye haykırdılar ve çabucak havuzun kıyısından çekilip sütunların ardına sığındılar.</p>
      <p>Havuz birkaç saniyede doldu, Kedi de, havada üç perende attıktan sonra çalkalanıp duran konyağın içine atlayıverdi. Soluyup silkinerek tekrar ortaya çıktığında, ıslanmış, gevşemiş kravatı boynundan sarkıyordu. Gözlüğüyle bıyıkları parlaklığını yitirmişti.<a id="GBS.0347.02"/> Bir tek –şakacı– terzi kadın; yanında kimsenin tanımadığı melez adamla birlikte Behennot’u izledi. İkisi de konyağa daldılar, ama Korovyev Margarita’nın koluna girdi, yüzücüleri arkalarında bırakıp oradan uzaklaştılar.</p>
      <p>Margarita, içi istiridye dağlarıyla dolu koca koca taş yalakların önünde uçtuğunu hayal meyal fark etti. Sonra üzerinde cehennem ateşlerinin homurdanarak yandığı bir cam<a id="GBS.0347.03"/> zeminin üstünden geçti; ateşlerin çevresinde şeytan aşçıların beyaz gölgeleri koşturup duruyordu. Başka bir yerde –yön bulmaya çalışmaktan vazgeçmişti– içinde meşalelerin yandığı, genç kızların kızgın korlar üzerinde kızarmış etler ikram ettiği, sağlığına koca koca bardakların tokuşturulduğu karanlık mahzenler gördü. Sonra bir platformun üzerinde akordeon çalıp dans eden beyaz ayılar, bir şöminenin<a id="GBS.0347.04"/> kızgın ocağında hokkabazlıklar yapan bir semender seçti gözü. Ve ikinci kez, bütün gücünü yitirdiğini hissetti.</p>
      <p>“Bu, ortalıkta son kez boy gösterişimiz,” diye fısıldadı Korovyev düşünceli bir edayla, “ondan sonra özgürüz!”</p>
      <p>Margarita, Korovyev’le birlikte, bir kez daha balo salonunda göründü. Ama artık dans edilmiyordu, sayılamayacak kadar çok konuk sütunların arasına yığılmış, salonun<a id="GBS.0347.05"/> ortasını boşaltmıştı. Bu boşluğun ortasına bir kaide yerleştirilmişti ve Margarita oraya kimin yardımıyla çıktığını sonradan hatırlayacaktı. Kaidenin üstüne çıkarıldığında, derin bir şaşkınlıkla bir yerlerde bir saatin, kendi hesabına göre çoktan geçmiş olması gereken on ikiyi vurduğunu duydu. Yeri kestirilemeyen saatin on ikinci vuruşunda, kalabalığın üzerine büyük bir sessizlik çöktü.</p>
      <p><a id="GBS.0348.01"/>Derken, Margarita, Woland’ı yeniden gördü. Çevresinde Abadonna, Azazello ve Abadonna’ya benzeyen siyah giyimli birkaç gençle ilerliyordu. Margarita, şimdi tam karşısında, Woland için hazırlanmış ikinci bir kaide olduğunu fark etmişti. Ama Woland kaideye çıkmadı. Baloda olanca görkemiyle, son kez görünecek olan Woland’ın, odasındaki kılıkla ortaya çıkmış olması Margarita’yı çok şaşırttı. Lekeli ve<a id="GBS.0348.02"/> yamalı gecelik entarisi üzerinden sarkıyordu, ayaklarına topukları yenmiş terlikler geçirmişti. Elinde de, baston niyetine kullandığı kınsız bir kılıç vardı.</p>
      <p>Woland, topallayarak gelip kaidesinin önünde durdu, aynı anda da Azazello elinde bir tepsiyle belirdi. Tepsinin üzerinde, Margarita, ön dişleri kırık bir kesik adam başı gördü. Etrafta hüküm süren mutlak sessizlik bir kere, epey uzaktan<a id="GBS.0348.03"/> geldiği için çok hafif duyulan, o ortamda da anlaşılamayan bir çınlamayla bozuldu. Bir giriş kapısının zili çalınıyordu.</p>
      <p>“Mihail Aleksandroviç,” dedi Woland tatlılıkla, kesik başa.</p>
      <p>Bunun üzerine kesik başın gözkapakları oynadı, Margarita bu ölü yüzde düşünce ve acıyla dolu bir çift canlı gözün belirdiğini görünce olduğu yerde zıpladı.</p>
      <p>“Her şey söylediğim gibi oldu, değil mi?”<a id="GBS.0348.04"/> diye devam etti Woland kesik başın gözlerine bakarak. “Başınızı bir kadın kesti, toplantı yapılmadı ve ben, evinizde oturuyorum. Olaylar böyle. Ve olaylar, dünyanın en inatçı şeyleridir. Ama şimdi bizi ilgilendiren bundan sonra olacaklar, olup bitenler değil. Siz her zaman, bir adamın başı kesildiğinde hayatının durduğunu, kendisinin küle dönüştüğünü ve yokluğun içinde yitip gittiğini söyleyen<a id="GBS.0348.05"/> kuramın ateşli bir savunucusu oldunuz. Sadece varlıklarıyla bambaşka bir kuramı kanıtladıkları halde, konuklarımın önünde, savunduğunuz görüşün ne sağlamlık ne de ustalıktan yoksun sayılacağını size bildirmek, bana sevinç veriyor. Hem, bütün kuramlar birbirine denktir. Örneğin bir tanesi var ki, buna göre herkes inancı ölçüsünde hakka sahip olacak. Ve böylece olsun! Siz yokluk içinde yitip gidiyorsunuz<a id="GBS.0349.01"/> ve ben, sizin dönüşeceğiniz kupayı, varoluşun şerefine kaldırmaktan mutluluk duyacağım!”</p>
      <p>Woland kılıcını kaldırdı. Hemen kafanın derisi karardı, büzüldü, sonra parça parça döküldü, gözler kayboldu, az sonra Margarita tepsi üzerinde, zümrüt gözlü, inci dişli, altından bir ayağın üzerine yerleştirilmiş sarımtırak bir kafatası gördü. Kafatasının kapağı bir eksen çevresinde döndü ve açıldı.</p><div style="display:none;"><a id="GBS.0349.02"/></div>
      <p>Woland’ın soran bakışlarına, “Bir saniye efendimiz!” diye karşılık verdi Korovyev. “Karşınıza çıkacak. Bu mezar sessizliğinde rugan pabuçlarının gıcırtısını ve ömründe son kez şampanya içtikten sonra masanın üzerine bırakacağı kadehin tıkırtısını şimdiden duyuyorum. İşte.”</p>
      <p>Yeni bir yalnız konuk, tek başına salona girdi ve Woland’a doğru yürüdü. Dış görünüşünde, onu öteki fraklı konuklardan<a id="GBS.0349.03"/> ayıran bir özellik yoktu. Bir tek şeyin dışında: Adam heyecandan kelimenin tam anlamıyla yürürken sallanıyordu, uzaktan bile belli oluyordu bu. Yanakları pençe pençe alevleniyor, düşmanca bakan gözleri yuvalarında dönüp duruyordu. Sersemlemişti, bu da çok doğaldı: Gördüğü her şey şaşkınlığına şaşkınlık katıyordu. Tabii en başta Woland’ın kılığı.</p>
      <p>Yine de konuk, büyük bir yakınlıkla karşılandı.<a id="GBS.0349.04"/> Woland, tatlı bir gülümsemeyle,</p>
      <p>“Ah, çok sevgili Baron Meigel,” deyince adamın gözleri birden yuvalarında dönüverdi. Konuklara dönen Woland, “Size çok saygıdeğer Baron Meigel’i tanıtmaktan mutluluk duyarım,” dedi. “Eğlence ve Gösteri Komisyonu’nca, yabancılara başkentin ilginç yerlerini gezdirmekle görevlendirilmiştir.”</p>
      <p>Margarita’nın başı döndü, çünkü bu Meigel’i tanıyordu. Ona birkaç<a id="GBS.0349.05"/> kere, Moskova’nın lokanta ve tiyatrolarında rastlamıştı. “Pardon, öyleyse o da mı ölmüş?” diye düşündü Margarita. Ama her şey, bir saniye sonra aydınlandı.</p>
      <p>“Bu sevgili Baron,” dedi Woland neşeli bir gülümsemeyle, “Moskova’ya geldiğimi duyunca bana hemen telefon edip kendi uzmanlık alanında, yani ilginç gösteriler yapan biri olarak arzı hizmette bulunmak lütufkârlığını gösterdi. Tabii kendisini<a id="GBS.0350.01"/> evime çağırmak da bana büyük mutluluk verdi.”</p>
      <p>O sıra, Margarita, Azazello’nun kafatasıyla tepsiyi Korovyev’e verdiğini gördü.</p>
      <p>Woland bir dostuyla konuşurcasına, sesini alçaltarak, “Baron,” dedi, “sizin olağanüstü merakınız konusunda birtakım söylentiler dolaştı ortalıkta. Söylentiye göre, buna bir de çenenizin düşüklüğü eklenince, merakınız herkesin dikkatini çekmiş. Üstelik dedikoducular<a id="GBS.0350.02"/> baklayı ağızlarından çıkardılar da: Siz bir muhbir ve casusmuşsunuz. Üstelik, bu huyunuzun sizi, bir ay dolmadan çok kötü bir sona sürükleyeceğine de kesin gözüyle bakılıyor. Dolayısıyla, bu dayanılması güç bekleyişten sizi kurtarmak için, mümkün olduğu kadar çok şey görüp duymak amacıyla kendinizi evime davet ettirmenizden de yararlanarak, size yardımcı olmaya karar verdik.”</p>
      <p>Baron, suratı<a id="GBS.0350.03"/> yaradılıştan solgun olan Abadonna’dan da çok sarardı, derken garip bir şey oldu. Abadonna Baron’un önüne dikildi, bir saniyeliğine gözlüğünü çıkarıverdi. Aynı anda, Azazello’nun ellerinden bir şimşek çıktı, alkış sesini andıran kuru bir gürültü oldu, göğsünden fışkıran kıpkırmızı kanla kolalı göğüslüğü ve yeleği ıslanan Baron arkaya doğru devrilmeye başladı. Korovyev kupayı fışkıran kana tuttu<a id="GBS.0350.04"/> ve ağzına kadar dolunca Woland’a sundu. Baron’un cansız gövdesine gelince; o yere uzanmıştı bile.</p>
      <p>“Sağlığınıza içiyorum efendiler,” dedi Woland sakin bir sesle. Sonra kupayı kaldırıp dudaklarına götürdü.</p>
      <p>Bunun ardından bir değişim oldu. Yamalı gece entarisiyle topukları yenmiş terlikler ortadan kayboluverdi. Woland’ın, sırtında siyah bir manto, belinde çelikten bir kılıç belirdi.<a id="GBS.0350.05"/> Hızla Margarita’nın yanına yaklaştı, kupayı uzattı, “İç!” diye emretti ona.</p>
      <p>Başı dönen Margarita sendeledi ama kupa dudaklarına değiyordu artık. Nereden geldiğini kestiremediği bir ses, iki kulağına da fısıldadı: “Hiç korkmayın Kraliçe... Korkmayın bir şeyden, toprak kanı çoktan içti. Kanın yayıldığı yerde, üzüm salkımları bitti çoktan.”</p>
      <p>Margarita gözlerini açmadan bir yudum içti,<a id="GBS.0351.01"/> damarlarında bir şehvet dalgası dolaştı, kulakları çınladı. Sanki bir yerde horozlar kulakları sağır eden sesleriyle ötüyor, görünmeyen bir orkestra bir marş çalıyordu. Derken kalabalığın görünüşü değişti: Erkeklerle kadınlar toz haline geliyorlardı. Margarita’nın gözlerinin önünde, çürüme bütün salona yayıldı, havayı bir mezar kokusu sardı. Sütunlar çatırdayıp devrildi, ışıklar söndü, her şey soldu,<a id="GBS.0351.02"/> çeşmelerden, kamelyalardan ve lalelerden iz kalmadı. Aslında ne olduysa o olmuştu, salon aralık bir kapısından bir ışık huzmesinin süzüldüğü, bir kuyumcunun mütevazı salonu oldu yeniden. Margarita işte o kapıdan içeri girdi.</p>
    </section>
  <div style="display:none;"><a id="GBS.0351.03"/></div></body>
</html>