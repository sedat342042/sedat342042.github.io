<?xml version="1.0" encoding="UTF-8" standalone="no"?><html xmlns="http://www.w3.org/1999/xhtml">
	<head>
		<title>Usta ile Margarita</title>
		<link href="main.css" rel="stylesheet" type="text/css"/>
<meta name="Adept.resource" value="urn:uuid:9a306e4f-5f83-29ee-fd04-e3fd7b236a56"/>
	</head>
	<body xmlns:epub="http://www.idpf.org/2007/ops" class="chapter" epub:type="chapter"><div style="display:none;"><a id="GBS.0184.01"/></div>
    <section>
      <header>
        <h1 class="ch">13</h1>
        <h2>Kahramanın ortaya çıkışı</h2>
      </header>
      <p>Yabancı, İvan’a doğru parmağını sallayarak mırıldandı: “Şiştt!” </p>
      <p>İvan, ayağını halıya basıp ona dikkatle baktı. Yaklaşık otuz sekiz yaşlarında, yüzü tıraşlı, siyah saçlı, sivri burunlu, kuşkulu gözleri ve alnına sarkan bir perçemi olan bir adamdı. Balkondan odanın içine dikkatle baktı.</p>
      <p>Tuhaf ziyaretçi, kulak kesilip<a id="GBS.0184.02"/> İvan’ın yalnız olduğuna inanınca yüreklenerek odaya girdi. İvan, o zaman yeni gelenin üzerinde hasta kıyafeti olduğunu fark etti. Sırtında iç çamaşırı, çıplak ayaklarında terlikler vardı, omuzlarına da kahverengi bir sabahlık atmıştı.</p>
      <p>İvan’a göz kırptı, bir anahtar destesini cebine tıkıp fısıltıyla sordu: “Biraz oturabilir miyim?” Karşısındakinin başıyla olur işareti vermesi üzerine koltuğa<a id="GBS.0184.03"/> çöktü.</p>
      <p>İvan alçak sesle, “Buraya nasıl girdiniz?” diye sordu. Balkondan onu tehdit eden kuru parmaktan etkilenmişti. “Balkon parmaklıkları kilitli değil mi?”</p>
      <p>“Parmaklıklar kilitli,” diye onu doğruladı yabancı. “Ama Praskovya Fyodorovna gerçekten çok iyi; fakat ne yazık ki çok dalgın. Yaklaşık bir ay önce ondan bir deste anahtar aşırdım; bu da ortak balkona çıkabilmemi sağlıyor. Balkon<a id="GBS.0184.04"/> bütün katı çepeçevre sardığı için de bazen böyle komşularımı ziyaret edebiliyorum.”</p>
      <p>“Madem balkona çıkabiliyorsunuz, isteyince kaçabilirsiniz de. Yoksa balkon çok mu yüksek geliyor?” diye sordu İvan ilgiyle.</p>
      <p>“Hayır,” diye karşılık verdi ziyaretçi kesin bir dille, “buradan kaçmamın nedeni balkonun yüksekliği değil, kaçacak bir yerimin olmaması.”</p>
      <p>Bir süre sustuktan sonra ekledi:</p><div style="display:none;"><a id="GBS.0184.05"/></div>
      <p>“Sonuç olarak, kalıyor muyuz?”</p>
      <p>“Kalıyoruz,” diye yanıt verdi İvan, yeni gelenin kaygı dolu kahverengi gözlerine bakarak.</p>
      <p>“Peki...” Ziyaretçi birden büyük bir korkuya kapıldı sanki. “Söylesenize, tehlikeli değilsiniz, değil mi? Çünkü, şunu bilin ki ben gürültü, patırtı, şiddet türünden hiçbir şeye katlanamam. İster acıdan olsun, ister öfkeden, ister başka bir şeyden, insanların<a id="GBS.0185.01"/> çığlık atmasından da apayrı bir nefret duyarım. Lütfen içimi rahatlatın: Şiddete başvurmazsınız, değil mi?”</p>
      <p>“Dün lokantada, bir herifin çenesini dağıttım,” diye itirafta bulundu Şair kahramanca; yüzüne bir güzellik gelmişti.</p>
      <p>“Neden?” diye sordu ziyaretçi sert bir sesle.</p>
      <p>“Hiçbir nedeni yoktu, itiraf ediyorum,” diye karşılık verdi İvan, utanç içinde.</p>
      <p>“Bu çok çirkin,”<a id="GBS.0185.02"/> diye suçladı İvan’ı öteki, kınayıcı bir tonla. “Öte yandan,” diye ekledi, “neden şöyle diyorsunuz: ‘Çenesini dağıttım?’ Her şey bir yana, dağıtma sözcüğü tartışmalı. Sonuç olarak bir insanın yüzünü yumruklamak... Yo, bunu bir daha yapmayın, asla!”</p>
      <p>Ziyaretçi, İvan’ı böylece bir güzel payladıktan sonra sordu:</p>
      <p>“Mesleğiniz?”</p>
      <p>“Şairim,” diye karşılık verdi İvan; nedenini bilmiyordu<a id="GBS.0185.03"/> ama bunu söylemek pek içinden gelmemişti.</p>
      <p>Ziyaretçi birden üzüntüye kapılmış gibiydi.</p>
      <p>“Ah, gerçekten de çok şanssızım!” diye haykırdı; ama hemen sonra kendini toplayarak özür diledi ve sordu:</p>
      <p>“Peki soyadınız ne?”</p>
      <p>“Biezdomni.”</p>
      <p>Ziyaretçi yüzünü buruşturarak güldü:</p>
      <p>“Vah vah vah vah!”</p>
      <p>İvan merakla sordu:</p>
      <p>“Ne o, dizelerim hoşunuza gitmiyor mu<a id="GBS.0185.04"/> yoksa?”</p>
      <p>“İğreniyorum onlardan.”</p>
      <p>“Hangi şiirlerimi okudunuz?”</p>
      <p>Ziyaretçi, sinirli bir sesle, “Sizin tek bir dizenizi bile okumadım!” diye bağırdı.</p>
      <p>“Öyleyse nası...”</p>
      <p>“İyi canım, nedir yani?” dedi ziyaretçi. “Sanki başkalarının şiirlerini okumamışım gibi. Üstelik şiirleriniz neymiş... birer harika! İyi, iyi; sözünüze inanmaya hazırım. Şiirlerinizin güzel olduğunu<a id="GBS.0185.05"/> mu söyleyeceksiniz?”</p>
      <p>İvan, yüreklilik ve içtenlikle, kabaca, “Şiirlerim korkunç!” dedi.</p>
      <p>“Bir daha yazmayın!” diye yalvardı ziyaretçi.</p>
      <p>Tumturaklı bir sesle, “Söz verir, ant içerim!” dedi İvan.</p>
      <p>Bu ant, bir tokalaşmayla mühürlendi. Ama tam o sırada koridorda hafif ayak sesleri ve boğuk konuşmalar duyuldu.</p>
      <p>“Şişşt!” diyen misafir balkona fırladığı gibi parmaklığı<a id="GBS.0186.01"/> ardından kapattı.</p>
      <p>Gelen Praskovya Fyodorovna’ydı, hastaya bir göz atmak istemişti. İvan’a kendisini nasıl hissettiğini sordu. Karanlıkta mı uyumak istiyordu, yoksa ışığı açık mı bıraksındı? İvan, ışığı açık bırakmasını söyledi. Praskovya Fyodorovna iyi geceler dileyip uzaklaştı. Gürültüler kesilince ziyaretçi yeniden girdi içeri.</p>
      <p>Fısıldayarak İvan’a, 119 numaralı odaya yeni birini<a id="GBS.0186.02"/> getirdiklerini haber verdi. Bir havalandırma bacasının hava deliğindeki bilmem ne dövizlerinden söz eden, Sadovaya Caddesi’ne kötü ruhların yerleştiğine yemin edip duran, kırmızı suratlı, şişko bir herifti bu.</p>
      <p>Ziyaretçi, yüzünde sıkıntılı bir ifadeyle, “Durmadan Puşkin’e sövüyor, sık sık da, ‘Kurolesov, <em>bis</em>, <em>bis</em>!’ diye haykırıyor,” dedi. Sonra sakinleşerek oturdu ve devam etti:</p>
      <p><a id="GBS.0186.03"/>“Her neyse, Tanrı yardımcısı olsun. Sizi neden buraya getirdiler?”</p>
      <p>Somurtarak gözlerini yere çeviren İvan, “Pontius Pilatus’un yüzünden,” dedi.</p>
      <p>“Ne?”</p>
      <p>Yabancı her türlü tedbiri unutarak bağırmıştı birden. Hemen elini ağzına götürdü, sonra, “Ne tuhaf bir rastlantı!” dedi. “Rica ederim, rica ederim, anlatın!”</p>
      <p>İvan, bu yabancıya duyduğu güvene kendi de şaşarak, önce çekinip<a id="GBS.0186.04"/> kekeleyerek söze başladı, sonra gitgide canlanarak bir gün önce Patriarşiye Göleti kıyısında geçen serüveni anlatmaya koyuldu. Bu garip anahtar hırsızının kişiliğinde İvan Nikolayeviç, minnet dolu bir dinleyici bulmuştu! Ziyaretçi, İvan’ı deliler sınıfına sokmuyor, anlatılana çok büyük bir ilgi gösteriyor, hatta öykü ilerledikçe zaman zaman gerçekten coşkudan dolayı kendinden geçer gibi oluyordu.<a id="GBS.0186.05"/> Ara sıra, İvan’ı şu tür sözlerle durduruyordu:</p>
      <p>“Evet evet, sonra? Devam edin, yalvarırım! Ama en kutsal neyiniz varsa onun hakkı için, hiçbir ayrıntıyı unutmayın!”</p>
      <p>İvan, zaten hiçbir ayrıntıyı atlamıyor, kendisi de her şeyi böyle anlatmayı daha rahat buluyordu. Böylece adım adım, Pontius Pilatus’un kan kırmızı astarlı beyaz peleriniyle avluya çıktığı yere geldi.</p>
      <p>İki elini<a id="GBS.0187.01"/> Tanrı’ya yakarırcasına birleştiren yabancı mırıldandı:</p>
      <p>“Oh! Tahmin etmiştim! Her şeyi tahmin etmiştim!”</p>
      <p>Berlioz’un korkunç ölümü anlatılırken, gözlerinde bir nefret parıltısı çakan dinleyici, İvan’ın hikâyesini oldukça esrarlı bir sözle noktaladı: </p>
      <p>“Bir tek şeye yanıyorum: Eleştirmen Latunski ya da yazar Mstislav Lavroviç’in Berlioz’un yerinde, olmamasına!”</p>
      <p>Ardından<a id="GBS.0187.02"/> alçak sesle, ama yine büyük bir merakla devam etti:</p>
      <p>“Sonra!”</p>
      <p>Tramvaydaki biletçi kadına para vermek isteyen Kedi’nin hikâyesi ziyaretçiyi çok eğlendirdi. Anlattıklarının gördüğü ilgiden heyecana kapılan İvan, bıyıklarının hizasında on kopek tutan Kedi’nin sıçrayışlarını taklit edince ziyaretçi gülmesini tutmaya çalışırken az kalsın boğuluyordu. İvan, karamsar bir ifadeyle Griboyedov’da<a id="GBS.0187.03"/> da olup bitenleri aktardıktan sonra, “İşte,” dedi. “Buraya gelişimin hikâyesi.” </p>
      <p>Ziyaretçi, elini merhametle zavallı Şair’in omzuna koydu.</p>
      <p>“Mutsuz şair,” dedi. “Ama bütün bunlar sizin kabahatiniz yavrum. Böylesine kayıtsız, hatta küstahça diyebileceğim tavırlar göstermemeliydiniz ona. Şimdi sonuçlarına katlanacaksınız. Fazla pahalıya mal olmadığı için de halinize şükretmelisiniz.”</p><div style="display:none;"><a id="GBS.0187.04"/></div>
      <p>Büyük bir heyecana kapılan İvan, kollarını havaya kaldırarak, “İyi ama kim bu adam?” dedi.</p>
      <p>Ziyaretçi, İvan’ı dikkatle süzdü, sonra bir başka soruyla karşılık verdi:</p>
      <p>“Huzursuzluk çıkarmayacaksınız ya? Burada hiçbirimiz sağlam değiliz... Doktor çağırmak, iğne yaptırmak, bu türden işler çıkarmak yok, değil mi?”</p>
      <p>“Yok, yok!” diye bağırdı İvan. “Ama söyleyin ne olur: Kim o?”</p><div style="display:none;"><a id="GBS.0187.05"/></div>
      <p>“Çok iyi,” dedi ziyaretçi.</p>
      <p>Sonra ağırlıklarını iyice vurgulamak için sözcüklerin üzerine basarak:</p>
      <p>“Patriarşiye Göleti Parkı’nda dün Şeytan’a rastladınız,” dedi.</p>
      <p>İvan bir şey yapmadı, söz vermişti. Yine de aptallaştı, olduğu yerde kaldı.</p>
      <p>“Olamaz! Şeytan diye biri yok!”</p>
      <p>“Hadi canım! Bu sözü rastgele biri söylese, neyse. Ama siz söylemeyin. Onun ilk kurbanlarından<a id="GBS.0188.01"/> biri olduğunuz açıkça belli. Gördüğünüz gibi bir akıl hastanesine kapatılmışsınız, bir de bana gelip Şeytan’ın var olmadığını söylüyorsunuz. Çok tuhaf doğrusu!”</p>
      <p>Ne diyeceğini şaşıran İvan sustu.</p>
      <p>Ziyaretçi devam etti:</p>
      <p>“Onu tarif etmeye başlar başlamaz, dün kiminle konuşmak onuruna eriştiğinizi anladım. Berlioz da gerçekten beni şaşırttı! Siz, hiç kuşkusuz bir bakire kadar safsınız<a id="GBS.0188.02"/> –ziyaretçi özür diledi– ama o, duyduğum kadarıyla birtakım şeyler okumuş! Bu profesörün ilk sözleri, son kuşkularımı da giderdi. Onu tanımak olanaksızdı dostum. Hem siz –beni bağışlayın ama yanıldığımı sanmıyorum– siz hiçbir şey bilmiyorsunuz.”</p>
      <p>Tanınmaz hale gelen İvan, karşısındakini doğruladı:</p>
      <p>“Bu tartışılmaz.”</p>
      <p>“Evet... Oysa bana anlattığınız yüz, değişik gözler ve kaşlar<a id="GBS.0188.03"/> yeter!.. Özür dilerim, ama <em>Faust </em>operasından söz edildiğini de mi duymadınız?”</p>
      <p>Nedendir bilinmez, İvan birden çok utandı ve yüzü kızararak Yalta’daki kaplıcalardan birinde geçirilecek birkaç gün konusunda bir şeyler geveledi...</p>
      <p>“Evet, evet, pek şaşmadım! Ama tekrar ediyorum, beni asıl şaşırtan Berlioz... Çok okuyan, bilgili biri değildi yalnız, üstelik kurnazdı da. Yine de Berlioz’u<a id="GBS.0188.04"/> savunmak için Woland’ın ondan daha kurnazlarını bile uyutabilecek güçte olduğunu söylemeliyim.”</p>
      <p>“Ne?” diye bağırdı İvan.</p>
      <p>“Şişşt!”</p>
      <p>İvan elini alnına vurdu:</p>
      <p>“Anladım, anladım! Kartvizitinde adı ‘W’ ile başlıyordu. Ay, ay, ay! Demek oydu.”</p>
      <p>Kafası iyice karışmıştı; bir an, parmaklıkların gerisinde süzülen aya baktıktan sonra devam etti:</p>
      <p>“O zaman gerçek! Pontius<a id="GBS.0188.05"/> Pilatus’la yan yana bulunmuş olabilirdi, değil mi? Öyle ya; çok daha önce doğmuş olması gerek! Onlar bana deli diyorlar bir de!”</p>
      <p>İvan, öfkeyle kapıyı gösteriyordu. Ziyaretçinin dudakları acıyla kıvrıldı. Bulutlar arasında koşarcasına ilerleyen aya bakıp, “Gerçeğe sırtımızı dönmemeliyiz,” dedi. “Ne yalan söylemeli, siz de ben de deliyiz! Görmüyor musunuz, sizi ne hale soktu? Aklınızı kaçırdınız.<a id="GBS.0189.01"/> Tabii, tam onun dişine göre olduğunuz da bir gerçek. Bana anlattığınız olay gerçekten oldu, tartışılmaz bir şey bu. Ama bu öylesine olağanüstü ki, dâhi bir psikiyatr olan Stravinski bile size inanmadı. Hem kendisi gördü mü sizi? (İvan başını salladı.) Patriarşiye Göleti Parkı’nda konuştuğunuz adam Pontius Pilatus’un yanındaydı, Kant’la da kahvaltı etti, şimdi de Moskova’yı ziyaret ediyor.”</p>
 <div style="display:none;"><a id="GBS.0189.02"/></div>     <p>Yeni İvan’ın pek susturamadığı, arada bir başkaldırmasından anlaşılan eski İvan, söylediklerinin gerçekleşeceğine hiç inanmadan sordu:</p>
      <p>“Burada neler yapacağını bir kendisi bilir! Onu ele geçirmeye çalışmak gerekmez mi?”</p>
      <p>“Denediniz, yetmedi mi?” diye alaylı alaylı karşılık verdi ziyaretçi. “Başkalarına, aynı şeyi yapmalarını pek salık vermem. Yapacaklarına gelince; ona güvenin.<a id="GBS.0189.03"/> Hah ha! Bana değil de size rastlamasına yanıyorum! Ateş her şeyi yakıp kül etmiş olsa bile, onunla karşılaşabilmek uğruna anahtar destesini seve seve Praskovya Fyodorovna’ya verirdim. Verecek başka şeyim yok! Yoksulum!”</p>
      <p>“Neden onu görmek istiyorsunuz?”</p>
      <p>Ziyaretçi, acılı düşüncelere daldı, titredi, sonunda da, “Çok tuhaf bir hikâye bu,” dedi. “Ben de aynı nedenle buradayım, yani Pontius<a id="GBS.0189.04"/> Pilatus’un yüzünden.”</p>
      <p>Ziyaretçi ürkek ürkek çevresine bakındı, sonra devam etti:</p>
      <p>“Bir yıl oluyor, Pontius Pilatus üzerine bir roman yazdım.”</p>
      <p>“Yazar mısınız?” diye sordu Şair ilgiyle.</p>
      <p>Ziyaretçi somurttu, sonra gözdağı verircesine, “Ben ‘Usta’yım,” dedi.</p>
      <p>Birden sertleşerek sabahlığının cebinden lekeli, üzerine sarı ipekle “U” harfi işlenmiş kara bir takke çıkardı.<a id="GBS.0189.05"/> Bunu kafasına geçirip İvan’a yandan ve önden göstererek ona “Usta” olduğunu kanıtlamaya çalıştı. Sonra gizemli bir havayla, “O kadın, elleriyle benim için ördü bunu,” dedi.</p>
      <p>“Adınız ne?”</p>
      <p>Her şeyi hiçe sayarcasına, “Artık adım yok,” dedi tuhaf ziyaretçi. “Hayattaki her şey gibi adımdan da vazgeçtim. Bu konuyu bir daha açmayalım.”</p>
      <p>İvan, nezaketle, “Hiç olmazsa bana romanınızdan<a id="GBS.0190.01"/> söz edin,” dedi.</p>
      <p>“Olur. Hayatımın hikâyesi pek alışılagelmiş türden değildir,” diye başladı söze.</p>
      <p>Mesleği tarihçilikti, iki yıl öncesine kadar Moskova müzelerinden birinde çalışıyor, bunun yanı sıra çeviriler yapıyordu.</p>
      <p>İvan ilgiyle, “Hangi dilden çeviri yapıyordunuz?” diye sordu.</p>
      <p>“Anadilim dışında beş dil bilirim,” yanıtını verdi yabancı. “İngilizce, Fransızca, Almanca,<a id="GBS.0190.02"/> Latince ve Yunanca. İtalyancayı da biraz okurum.”</p>
      <p>Şair, karşısındakine gıpta ederek, “Vay canına!” dedi.</p>
      <p>Bizim tarihçi tek başına yaşıyordu. Hiçbir yerde akrabası yoktu, kimseleri de tanımıyordu Moskova’da. Ve derken günün birinde yüz bin ruble kazanıverdi, yüz bin ruble!</p>
      <p>Kafasından kara takkeyi çıkarmayan ziyaretçi, “Kirli çamaşır sepetini karıştırırken gazetedeki numarayı<a id="GBS.0190.03"/> bulunca nasıl şaşırdığımı, varın siz tahmin edin,” diye mırıldandı. “Bana müzede verdikleri, bir devlet tahviliydi.”</p>
      <p>İvan’ın yüz bin ruble kazanan esrarengiz ziyaretçisi çeşitli girişimlerde bulundu: Bir sürü kitap aldı, Miyasnitskaya Sokağı’ndaki odasından çıktı...</p>
      <p>“Ah o uğursuz delik!” diye homurdanıyordu.</p>
      <p>Arbat yakınında küçük bir sokakta bir müteahhitten... “Müteahhitin<a id="GBS.0190.04"/> ne olduğunu biliyor musunuz peki?” diye sordu İvan’a ziyaretçi ve aynı anda açıklamaya başladı: “Müteahhitler nadir rastlanan bir haydut çeşididir. Moskova’da nasıl hâlâ soylarının kurumadığına şaşırıyorum... Ne diyordum? Evet, küçük bir bahçe içinde, küçücük bir evin zemin katında iki odalı bir daire bulup bir müteahhitten kiraladım burayı. Sonra müzedeki işimi bırakıp Pontius Pilatus üzerine bir<a id="GBS.0190.05"/> roman yazmaya koyuldum.”</p>
      <p>Gözleri parıldayan ziyaretçi, “Ah benim altın çağımdı o zamanlar,” diye fısıldadı. “Her yerden uzak, minicik bir daire. Girişinde bir yalak bile vardı. –Nedendir bilinmez, evi anlatırken özel bir gurur duyuyor gibiydi.– Bahçe kapısına uzanan küçük kaldırıma bakan iki ufak pencere, dört adım ötede tahta perdenin önünde de bir leylak, bir ıhlamur, bir de akçaağaç.<a id="GBS.0191.01"/> Hey gidi hey! Kışın, pencereden karları gıcırdatan kara ayakların geçtiğini ender görürdüm. Ve sobamda gece gündüz ateş yanardı! Ama birden ilkbahar gelirdi, bulanık camlardan görünen çıplak leylak dalları önce çıplakken, yemyeşil kesilirdi. İşte o sıra, geçen ilkbaharda, başıma, yüz bin ruble kazanmaktan çok daha güzel bir iş geldi. Oysa yüz bin rublenin çok büyük bir para olduğunu kabul edersiniz.”</p><div style="display:none;"><a id="GBS.0191.02"/></div>
      <p>Anlatılanları dikkatle dinleyen İvan, “Elbette,” diye kabul etti.</p>
      <p>“Küçük pencerelerimi açtım, ikinci odaya yerleştim. Minicik bir odaydı –ziyaretçi odanın boyutlarını elleriyle gösteriyordu– bu kadarcık. Şurada bir sedir, karşısında bir başka sedir, ikisinin arasında çok güzel bir komodinle bir sehpa, pencerenin yanında da kitaplar. Ve küçük bir çalışma masası. Birinci odada ise –kocaman,<a id="GBS.0191.03"/> on dört metrekarelik bir odaydı– yığınla kitap, bir de soba. Ne de rahattım! Ya o leylakların akıl almaz kokusu! Öylesine bitkindim ki, kafam hafifliyor, hafifliyor, Pilatus’un hikâyesi sonuna doğru uçarcasına ilerliyordu.”</p>
      <p>“Beyaz pelerin, kırmızı astar! Anlıyorum!” diye bağırdı İvan.</p>
      <p>“Kesinlikle öyle! Pilatus, sonuna, son noktasına uçuyor, ben de romanın son sözlerinin ne olacağını<a id="GBS.0191.04"/> artık biliyordum: ‘...Beşinci Yahuda Valisi, Şövalye Pontius Pilatus.’ Tabii arada gezmeye çıktığım oluyordu. Yüz bin ruble çok büyük para, muhteşem bir gri takım elbisem de vardı. Ya da, kendi halinde ucuz bir lokantada yemek yiyordum. Arbat Caddesi’nde çok iyi bir lokanta vardı, şimdi yerinde duruyor mu bilmiyorum.”</p>
      <p>O sırada ziyaretçinin gözleri yusyuvarlak oldu, bakışlarını aya çevirip<a id="GBS.0191.05"/> fısıldamaya devam etti:</p>
      <p>“Çirkin, ürkütücü sarı çiçeklerden bir demet vardı kadının elinde. Adlarını şeytan bilir ama nedendir bilinmez Moskova’da en erken boy gösteren çiçekler bunlardır. Ve bunlar, hafif kara mantosu üzerinde son derece belirgindi. Sarı çiçekler vardı elinde! İğrenç renk. Tverskaya Caddesi’nden<a class="si-noteref" epub:type="noteref" href="#f28" id="ref_f28">28</a> dar bir sokağa sapacaktı ve aniden geri döndü. Tverskaya Caddesi’ni bilirsiniz,<a id="GBS.0192.01"/> değil mi? Binlerce kişi gidip geliyordu orada, ama yemin ederim ki bana, yalnız benim üzerime dikildi bakışları. Kuşkulu, kuşkuludan da öte acıya boğulmuş gibiydi gözleri. Güzelliğinden çok beni gözlerindeki tuhaf, akıl almaz yalnızlık etkiledi! Sarı işarete uyarak dar sokağa saptım, peşinden yürüdüm. Eğri büğrü, kasvetli bir sokaktı. Bir yanından ben, öteki yanından o, sessizce gidiyorduk.<a id="GBS.0192.02"/> Orada bizden başka tek canlı olmadığını söylemeliyim. Onunla mutlaka konuşmam gerektiğini düşündükçe acı çekiyordum. Çünkü tek kelime söyleyemeyeceğimi, gözden kaybolacağını, onu bir daha göremeyeceğimi seziyordum. Birden, inanır mısınız, ‘Çiçeklerim hoşunuza gitti mi?’ diye sordu.</p>
      <p>Ses tonu hâlâ kulağımda. Yumuşak, zaman zaman kesilen bir sesti ve –aptalca da olsa– sanki kirli sarı duvarların<a id="GBS.0192.03"/> yüzeyinde yankılanıp yol boyunca yayılıyor gibiydi. Hemen karşıya geçip yanına sokuldum ve cevap verdim: ‘Hayır.’ Şaşkınlıkla bana baktı. Birden hiç umulmadık bir şekilde onu ezelden beri sevdiğimi, sadece ve sadece bu kadını sevdiğimi anladım! Ne tuhaf bir şey, öyle değil mi? Tabii, bana deli diyeceksiniz.”</p>
      <p>“Bir şey dediğim yok,” diye bağırdı İvan. “Yalvarırım, devam edin!”</p>
      <p>Ziyaretçi<a id="GBS.0192.04"/> devam etti:</p>
      <p>“Evet, şaşkınlıkla bana baktı, bir süre sonra sordu: ‘Çiçek sevmez misiniz?’</p>
      <p>Sesinde bir düşmanlık sezer gibi oldum. Adımlarımı onunkilere uydurmaya çalışarak yanında yürüyor, işin garibi hiç çekingenlik duymuyordum.</p>
      <p>‘Yok, çiçek severim,’ dedim. ‘Ama bu çiçekleri sevmedim.’</p>
      <p>‘Hangilerini seversiniz öyleyse?’</p>
      <p>‘Gülleri seviyorum.’</p>
      <p>Hemen pişman<a id="GBS.0192.05"/> oldum bunu söylediğime. Suçlu suçlu gülümseyerek çiçeklerini attı. Bir an şaşırdım, çiçekleri yerden alıp ona uzattım. Ama neşeli bir gülümsemeyle çiçekleri itti, bense elimden bırakmadım onları.</p>
      <p>Böylece bir süre, ses çıkarmadan yürüdük. Sonra birden çiçekleri elimden alıp yere attı, siyah eldivenli eliyle koluma girdi, yeniden yan yana yola koyulduk.”</p>
      <p>“Sonra?” dedi İvan. “Ne olur,<a id="GBS.0193.01"/> hiçbir ayrıntıyı unutmayın.”</p>
      <p>“Sonra mı?” diye tekrarladı ziyaretçi. “Sonra olup bitenleri kestirmek güç değil. –Sağ koluyla, beklenmedik bir gözyaşını belli etmeden silerek devam etti.– Karanlık bir sokağın köşesinde bir anda bitiveren bir katil gibi, aşk önümüze dikildi; ikimizi de bir vuruşta devirdi! Yıldırım da böyle çarpar adamı, hançer de böyle saplanır! Sonraları o, böyle olmadığını,<a id="GBS.0193.02"/> çok uzun süredir, birbirimizi hiç tanımazken kendisinin başka bir erkekle yaşadığını ve birbirimizi hiç görmediğimiz halde ezelden beri seviştiğimizi söyledi...” </p>
      <p>“Kim?” diye sordu Biezdomni.</p>
      <p>“Canım şu... şu... neydi adı?..” dedi ziyaretçi sabırsızlıkla parmaklarını şaklatarak.</p>
      <p>“Evli miydiniz?”</p>
      <p>“Tabii, adını bulmaya çalışıyordum... Şu... Varenka?.. Maneçka?.. Hayır<a id="GBS.0193.03"/> Varenka?.. Çizgili elbisesiyle müzede... Neyse, unuttum.</p>
      <p>O gün artık onunla karşılaşayım diye sarı çiçeklerle sokağa çıktığını söylüyordu. Ona rastlamasaydım kendini zehirleyecekmiş, çünkü hayatı boşmuş.</p>
      <p>Evet, aşk yıldırım gibi çarptı bizi. Aynı gün, bir saat sonra, geçtiğimiz yolların hiçbirini görmeden Kremlin duvarlarının dibindeki rıhtımda buluştuğumuz an bunu anladım... </p>
 <div style="display:none;"><a id="GBS.0193.04"/></div>     <p>Sanki daha bir gün önce ayrılmışçasına, yıllardan beri tanışıyormuşuz gibi konuşuyorduk. Ertesi gün aynı yerde, Moskova Irmağı kıyısında buluşmaya karar verdik. Buluştuk da!.. Mayıs güneşi bizi ışığa boğuyordu. Ve kısa, çok kısa bir süre sonra bu kadın gizlice karım oldu.</p>
      <p>O artık her gün evime geliyor, ben de sabahla başlıyordum onu beklemeye. Sabırsızlığımı ilk başta, durup dururken<a id="GBS.0193.05"/> masanın üzerindeki eşyaların yerini değiştirerek gösteriyordum. Gelmesinden on dakika önce pencerenin altına oturuyor, eski kapının gıcırtısını duymak umuduyla kulak kesiliyordum. Ne gariptir: Küçük evimizi karşılaştığımız güne kadar ziyaret eden pek olmazdı. Daha doğrusu kimsenin geldiği yoktu. Ama şimdi, sanki şehir burada sözleşmiş gibiydi.</p>
      <p>Bahçe kapısı çarpıyor, yüreğim çarpıyor, camın<a id="GBS.0194.01"/> ardında, yüzümün hizasında kirli bir çizme görüyordum hep. Bir bileyciydi bu. Evde bir bileyciye kimin ihtiyacı olabilirdi? Neyi bilemeye geliyordu? Hangi bıçakları?</p>
      <p>Bahçe kapısı onun gelişiyle bir kez gıcırdardı, ama daha önce, söylediğim yalan değil, yüreğim en az on kere çarpardı. Sonra zamanı geldiğinde, saat on ikiyi gösterirken daracık pencerede parlak çelik tokalı, fiyonklu siyah<a id="GBS.0194.02"/> süet pabuçlar çıt bile etmeden, neredeyse hiç gürültü çıkarmadan görünene dek hızlı hızlı çarpar dururdu.</p>
      <p>Kimi zaman bana takılmak için ikinci pencerenin önünde durur, ayakkabısının ucuyla hafifçe cama dokunurdu. Saniye dolmadan pencereye fırlardım. Işığın içeri girmesini engelleyen pabucu ve siyah ipek çorabı kaybolur, ben de kapıyı açmaya koşardım.</p>
      <p>İlişkimizi bilen yoktu. Size<a id="GBS.0194.03"/> yemin ederim. Gerçi böyle şeyleri gizli tutmak imkânsızdır. Oysa ben bundan eminim. Kocası da habersizdi benden, aile dostları da. Zemin katını kullandığım eski evdekiler, bir kadının bana geldiğini biliyorlardı elbette ama adını bilmiyorlardı.”</p>
      <p>Bu aşk öyküsüyle çok ilgilenen İvan, “Peki kim bu kadın?” diye sordu.</p>
      <p>Ziyaretçi, bunu hiçbir zaman söylemeyeceğini belirten bir işaret yaptı.<a id="GBS.0194.04"/> Hikâyesini sürdürdü ardından.</p>
      <p>Yabancı kadınla “Usta” birbirlerini öylesine sevmişlerdi ki hiç ayrılamaz olmuşlardı. İvan, eski evin zemin katını rahatça gözünde canlandırabiliyordu. Leylaklarla tahta perde yüzünden sürekli bir alacakaranlığın hüküm sürdüğü iki oda; eski, kırık dökük kızıl kara mobilyalar, her yarım saatte bir çalan saatiyle çalışma masası, sonra rafta dizilmiş, tavana kadar<a id="GBS.0194.05"/> yükselen, isten kararmış kitaplar, bir de soba.</p>
      <p>İvan, ziyaretçiyle gizli karısının, ilişkilerinin ilk günlerinde, kendilerini Tverskaya Caddesi’nin köşesinde yazgının birleştirdiği, sonsuza dek birbirleri için yaratıldıkları sonucuna vardıklarını öğrendi.</p>
      <p>Yine konuğunun anlattıklarından, iki sevgilinin günlerini nasıl geçirdiklerini de anladı. Kadın geliyor, önce önlüğünü takıyordu.<a id="GBS.0195.01"/> Nedendir bilinmez, hastaya büyük gurur veren o yalağın bulunduğu dar girişte, tahta masanın üstünde gazocağını yakıyor, yemeği hazırlıyor, büyük odadaki oval masaya getiriyordu. Mayıs fırtınaları patladığında sular dışarıyı göstermez olmuş pencerelerin önünden büyük gürültüyle akıp sundurmanın altına dolarak son barınaklarını da tehdit ederken âşıklar sobayı yakar, patates pişirirlerdi. Kara kabuklarıyla<a id="GBS.0195.02"/> ellerini lekeleyen kızgın patateslerin dumanı tüterdi. Küçük evin zemin katından kahkahalar yükselir, yağmurdan sonra silkinen bahçedeki ağaçlar, yere salkım salkım bembeyaz çiçekler dökerlerdi.</p>
      <p>Fırtınalar yerini yaz sıcağına bıraktığında gülle dolu bir vazo ortaya çıktı: ikisinin de çok sevdiği, uzun zamandır bekledikleri güllerle. Kendini “Usta” diye niteleyen adam büyük bir ateşle roman<a id="GBS.0195.03"/> üzerinde çalışıyor, yabancı kadın da bütün benliğini bu kitaba veriyordu.</p>
      <p>Gece ziyaretçisi, “Doğrusu, ara sıra kıskandığım bile oluyordu,” dedi usulca.</p>
      <p>Uzun tırnaklı incecik parmaklarını Usta’nın saçlarına daldırıyor, durmadan onun yazdıklarını okuyordu. Okuması bitince, işte bu kara takkeyi işlemeye koyuluyordu. Arada alt raflara eğilip ya da parmak uçlarında yükselip yüzlerce kitabın<a id="GBS.0195.04"/> tozunu aldığı olurdu. Yazarı sıkıştırıyor, ona üne kavuşacağını söylüyordu. Böylece sevgilisine “Usta” demeye başladı. Sabırsızlıkla, Filistin’in beşinci valisinin son sözlerini bekliyor, hoşuna giden cümleleri tatlı bir sesle ezbere okuyor, bu romanın canı kanı olduğunu söylüyordu.</p>
      <p>Roman, ağustos ayında bitti; kimsenin tanımadığı bir daktilocu kadına verildi ve beş kopyası çıkarıldı. Sonunda<a id="GBS.0195.05"/> gizli barınaktan çıkıp yeniden hayata karışma çağı geliverdi.</p>
      <p>Usta başını eğerek mırıldandı: </p>
      <p>“Ellerimde tuttuğum romanımla hayata karıştım ve işte o zaman hayatım sona erdi.”</p>
      <p>İvan, onun üzüntüyle sarı “U”lu kara takkesini hafif hafif salladığını gördü.</p>
      <p>Hikâye devam etti sonra. Ama Usta, yer yer birbirini tutmayan şeyler anlatmaya başlamıştı. İvan’ın bütün anlayabildiği,<a id="GBS.0196.01"/> konuğunun başına büyük bir felaket geldiğiydi.</p>
      <p>“Edebiyat dünyasına ilk kez giriyordum. Ama şimdi her şey bitmiş, sonum gelmişken edebiyat dünyasını dehşetle hatırlıyorum! Ne korkunç bir darbe yedim, ah! Beni öldürdü!”</p>
      <p>İvan büyük bir sarsıntı yaşadığı anlaşılan hikâyecinin sözünü kesmemek için, zar zor duyulan bir sesle mırıldandı:</p>
      <p>“Kim öldürdü?”</p>
      <p>“Söyledim ya size: müdür,<a id="GBS.0196.02"/> yazıişleri müdürü! Romanımı okuduktan sonra, yanağımda koca bir etbeni varmış gibi baktı yüzüme, sonra bakışlarını odanın köşesine kaydırdı, bir yandan da şaşkın şaşkın gülüyordu. Ortada bir neden yokken kâğıtları buruşturup, homurdanıyordu. Bana kalırsa, hiç anlamı olmayan sorular sordu: Romanın kendisiyle hiç ilgilenmeden, nereden çıktığımı, kim olduğumu, ne kadar zamandır yazdığımı, neden<a id="GBS.0196.03"/> hiç adımın duyulmadığını! Bütün bunlara, yine bana, çok aptalca gelen bir soru daha ekledi: Böylesine garip bir konu üzerine roman yazma fikrini kafama kim sokmuştu? Artık başıma ağrılar girdiğinden kitabımı yayımlayıp yayımlamayacağını kesin olarak öğrenmek istedim. Olduğu yerde kıvranmaya, çekine çekine bir şeyler söylemeye başladı. Sonunda, bu sorunu tek başına çözmeye yetkisinin olmadığını, kitabımı<a id="GBS.0196.04"/> yazıişlerinin öteki üyeleri olan eleştirmen Latunski ve Ariman ile yazar Mstislav Lavroviç’e göstermesi gerektiğini söyledi. İki hafta sonra uğramamı istedi. İki hafta sonra yanına gittim, devamlı yalan söylemekten gözleri şaşı olmuş bir genç kız beni karşıladı.”</p>
      <p>Konuğun böyle büyük bir kızgınlıkla anlattığı kişileri çok iyi tanıyan İvan gülerek, “Lapşeşnikov’dur,” dedi. “Yazıişleri sekreteri.”</p><div style="display:none;"><a id="GBS.0196.05"/></div>
      <p>“Olabilir,” diye onun sözünü kesti konuk. “Yağ lekeleriyle dolmuş, paçavraya dönmüş romanımı ondan geri aldım. Sonra, gözlerimin içine bakmamaya çalışan bu Lapşeşnikov, yazıişlerinin elinde iki yıllık malzeme bulunduğunu, dolayısıyla romanımın yayımlanması sorununun onun deyimiyle ‘kendiliğinden ortadan kalktığını’ söyledi.”</p>
      <p>Elini alnında gezdiren Usta, kendi kendine, “Başka ne kaldı<a id="GBS.0197.01"/> hatırımda?” diye sordu. “Ha evet! Romanımın ilk sayfasına dökülen gül yaprakları ve sevgilimin gözleri. Evet, o gözleri çok iyi hatırlıyorum.”</p>
      <p>Konuğun öyküsü gitgide karıştı, unutkanlıklarla, kesintilerle bölündü. Yağan yağmurdan, zemin kattaki kederden, kendi yaptığı birtakım girişimlerden söz etti karman çorman. Bir solukta, kendisini çatışmaya ittiği için sevgilisine hiç kızmadığını,<a id="GBS.0197.02"/> ona en ufak bir kırgınlığı bulunmadığını ekledi.</p>
      <p>“Hatırlıyorum, evet, o lanet olası gazetedeki yazıyı hatırlıyorum,” diye konuşuyordu ziyaretçi. Havaya kaldırdığı parmaklarıyla gazete sayfasını çiziyordu sanki. İvan ise karmakarışık sözlerden kendisine “Usta” diyen adamın romanından çalınmış kocaman bir parçanın, başka bir yazıişleri müdürü tarafından yayımlandığını anladı. </p>
      <p> Daha<a id="GBS.0197.03"/> sonra, çok garip ve hiç beklenmedik bir olayın yaşandığını öğrendi İvan. Bir gün kahramanımız gazeteyi açtığında, eleştirmen Ariman’ın “Düşmanın Bir Girişimi” başlıklı yazısını gördü. Yazıda Ariman, kahramanımızın dolambaçlı yollardan İsa’yı öven bir kitap yayımlatmaya çalıştığını belirterek herkesi uyarıyordu.</p>
      <p>“Ha evet, hatırladım!” diye bağırdı İvan. “Ama adınızı unuttum.”</p>
      <p>“Adımı<a id="GBS.0197.04"/> bir yana bırakın diyorum size, artık benim adım yok. Önemli olan adım değil. Ertesi gün, bir başka gazetede, Mstislav Lavroviç imzasıyla bir başka yazı gördüm. Yazar Pilatusçuluğa ve onu dolambaçlı yollardan (yine uğursuz terim) yayımlatmaya çalışan <em>bogomaz</em>’a<a class="si-noteref" epub:type="noteref" href="#f29" id="ref_f29">29</a> bir darbe, ağır bir darbe indirilmesini istiyordu.</p>
      <p>“İlk kez görüyordum bu ‘Pilatusçuluk’ sözcüğünü. Şaşkınlıkla üçüncü bir gazeteyi<a id="GBS.0197.05"/> açtım. Bu kez iki yazı vardı, biri Latunski imzasını taşıyordu, öbürüne de yazarının adının baş harfleri olan ‘N.E.’ konulmuştu. Emin olun Ariman’la Lavroviç’in yazdıkları Latunski’nin yazısının yanında şaka kalır. Başlığının, ‘Muhafazakâr Eski Bir Militan’ olduğunu söyleyeyim, varın gerisini siz anlayın. Kendimle ilgili yazıya öylesine dalmışım ki elinde ıslak şemsiyesi ve ıslak gazetelerle<a id="GBS.0198.01"/> önümde dikilene kadar sevgilimin varlığının farkına bile varmadım. (Kapıyı açık unutmuşum.) Gözlerinde şimşekler çakıyor, buz gibi elleri titriyordu. İlkin boynuma atılıp beni öptü. Sonra yumruğunu masaya vurup boğuk bir sesle Latunski’yi zehirleyeceğini bildirdi.”</p>
      <p>İvan bir inilti koyuverdi ama bir şey söylemedi.</p>
      <p>“Uzun ve kasvetli sonbahar günleri geldi çattı,” diye devam etti konuk.<a id="GBS.0198.02"/> “Roman yazılıp bitmişti, yapacak hiçbir şey de yoktu. İkimiz halının üstüne çöküp sobadaki ateşe bakarak hayatımızı yaşıyorduk. Gerçi bu sefer daha fazla ayrı kalıyorduk birbirimizden. O, gezilere çıkmaya başlamıştı. İşte o sırada –hayatımda bu tür şeyler başıma seyrek gelmez zaten– çok tuhaf bir olayla karşılaştım. Birdenbire bir arkadaşım oldu. Evet, evet, hayal edebiliyor musunuz? Genellikle<a id="GBS.0198.03"/> insanlarla bir araya gelmekten kaçınırım. Şeytanî bir tuhaflığım var benim: İnsanlarla çok zor kaynaşırım, kimseye güvenmem, pimpiriklinin tekiyimdir. Hem de –bir düşünün– bütün bunlara rağmen, beklenmedik, görülmedik ve dış görünüşüyle kime benzediğini bir tek şeytanın bilebileceği biri, ruhumun içine giriyor. Dünyada herkesten çok, işte onu sevmeye başlıyorum.</p>
      <p>Tam bu lanet olası dönemde,<a id="GBS.0198.04"/> bahçemizin küçük kapısı açılmıştı; çok iyi hatırlıyorum, çok güzel bir sonbahar günüydü. Sevgilim evde yoktu. Bir adam geldi avlumuza. Müteahhitle bir konuyu görüşmek amacıyla apartmana girdi, sonra da bahçemize indi. Benimle inanılmaz bir hızla tanıştı. Kendisini gazeteci olarak tanıttı. Onu o kadar çok sevdim ki, –hayal ediniz– hâlâ bazen onu hatırlar, özlerim. Dahası da var. Zaman zaman yanıma<a id="GBS.0198.05"/> uğramaya başladı. Bekâr olduğunu ve yakında bir yerde tıpkı benimki gibi bir dairede kaldığını, fakat nedense evinin ona dar geldiğini öğrendim, vesaire, vesaire. Beni hiç evine çağırmadı. Karım onu, günahı kadar sevmedi. Ama ben onu savundum. O zaman, karım dedi ki: ‘İstediğini yap, fakat sana söylüyorum, bu adamda itici bir hava hissediyorum ben.’</p>
      <p>Güldüm. Evet, gerçekten, ne özelliği<a id="GBS.0199.01"/> vardı da ilgimi çekmişti? İşin özü: İçinde sürpriz barındırmayan, kendi kabuğunda yaşayan bir insanın, ilginç bir tarafı olmaz. Oysa Aloiziy’de, kendi kabuğunun içinde bir sürpriz vardı (doğru, yeni tanıştığım adamın adının Aloiziy Mogariç olduğunu söylemeyi unuttum). Kesinlikle, Aloiziy’in sahip olduğu aklı, o âna kadar hiç kimsede, hiçbir yerde görmemiştim; bir daha göremeyeceğime de emindim. Gazetedeki<a id="GBS.0199.02"/> bir makalenin anlamını çözemediğimde, Aloiziy bir dakika içinde bana açıklardı, hem de bunun için hiç çaba harcamadığı besbelliydi. Hayattaki olaylar, sorular hakkında da aynı şey. Ama gene de az bile söyledim. Aloiziy, edebiyata karşı duyduğu tutkuyla beni tamamen teslim aldı. Romanımı baştan sona okumam için yalvarıyordu; ben okuyana kadar da sakinleşmedi. Romanımı öve öve bitiremedi. Editör,<a id="GBS.0199.03"/> kitabım hakkında ne uyarı yaptıysa, hepsini sarsıcı bir kesinlikle o da bana söyledi. Sanki editörle yanımızdaymış gibi konuşuyordu. Yüz atıştan yüzünde de hedefi tutturuyordu. Bundan başka, inanılmaz bir isabetlilikle romanımın neden yayımlanamayacağını anlattı. Bu konuda yanılmadığını seziyordum. Bana açık açık söylüyordu, şu ya da bu bölüm bu haliyle olmaz...<a class="si-noteref" epub:type="noteref" href="#f30" id="ref_f30">30</a></p>
      <section class="double">
        <p>Dikkatinizi çekerim,<a id="GBS.0199.04"/> yazılar devam ediyordu. İlk çıkanlara gülmekle yetindim. Ama yazıların sayısı arttıkça benim tutumum da değişmeye başladı. Eğlenceden sonra sıra şaşkınlığa geldi. Her satırda, gerçekten bu yazıların her satırında, inanmış ve tehditkâr havaya karşın inançsızlık, olağanüstü bir sahtelik seziliyordu. Bu düşünceden kendimi kurtaramadım. Sanki bu makaleleri kaleme alanlar asıl akıllarından geçeni<a id="GBS.0199.05"/> yazmıyor, bu yüzden kızgınlıkları artıyordu. Sonra, sıra üçüncü evreye geldi: korku evresine. Bu yazılardan değil, inanın bana, başka şeylerden, ne yazarlardan ne de romanımla ilgisi olmayan şeylerden korkmaya başladım.</p>
        <p>Örneğin, karanlıktan. Anlayacağınız tam bir ruh hastası olup çıkmıştım. Özellikle uyumak için lambayı kapadığımda, sanki çok esnek ve buz gibi bir ahtapot –belli etmeden,<a id="GBS.0200.01"/> ama kararlılıkla– kollarını kalbime doğru uzatıyordu. Uyurken ışıkları açık bırakmak zorunda kaldım.</p>
        <p>Sevdiğim kadın çok değişti. (Ahtapotu ona söylemiyordum tabii, ama bende garip bir şeyler olduğunu seziyordu.) Zayıfladı, sarardı, yüzü gülmez oldu. Sürekli olarak romanımın bir bölümünü yayımlatmaya çalışmam konusunda üstelediği için, onu bağışlamamı istemeye başladı. Her şeyi bırakmam,<a id="GBS.0200.02"/> güneye, Karadeniz kıyılarına gidip yüz bin rubleden artakalanla dinlenmem için yalvardı.</p>
        <p>O kadar diretti ki, tartışmadan kaçmak için –içimden bir ses Karadeniz’e gidemeyeceğimi söylüyordu– birkaç gün sonra dediğini yapacağıma söz verdim. Ama o, gidip kendi eliyle biletimi alacağını bildirdi. O zaman kalan bütün paramı, aşağı yukarı on bin rubleyi çıkarıp ona verdim.</p>
        <p>‘Ama neden?<a id="GBS.0200.03"/> Bu çok,’ diyerek şaşkınlığını belirtti.</p>
        <p>Ben de hırsızlardan korktuğumu, ben gidene kadar paramı saklamasını istediğimi geveledim. Parayı alıp çantasına koydu. Sonra, beni bu durumda yalnız bırakmaktansa ölmeyi yeğlediğini ama evinde onu beklediklerini, bu zorunluluğa baş eğmek zorunda olduğunu, ertesi gün yine geleceğini söyleyerek beni öptü. Hiçbir şeyden korkmamam için yalvardı. </p>
<div style="display:none;"><a id="GBS.0200.04"/></div>        <p>Ekim ayının ortalarıydı, hava kararmak üzereydi. O gitti. Sedire uzandım, lambayı yakmadan uykuya daldım. Birden, ahtapotu çok yakınımda hissederek uyandım. Karanlıkta, el yordamıyla, lambayı zar zor bulup yaktım. Saatim sabahın iki buçuğunu gösteriyordu. Uykuya dalarken üzerimde bir kırıklık vardı, uyandığımda ise gerçekten hastaydım. Sanki sonbahar gecesinin karanlıkları pencereden odaya<a id="GBS.0200.05"/> dolacak, bir mürekkep dalgası gibi beni boğuverecekti. Artık, eli ayağı tutmayan bir adamdan farkım yoktu. Bağırdım, birinin, kim olursa olsun birinin yanına sığınmak geldi aklıma. Yukarıdaki müteahhit bile olabilirdi bu kişi. Deli gibi kendi kendimle boğuştum, sonunda sobaya kadar sürünüp bir odunu ateşe atacak kadar güç toplayabildim. Ateş çıtırdamaya başladığında sobanın kapağını çarptım; kendimi<a id="GBS.0201.01"/> biraz daha iyi hissediyordum sanki. Girişe koştum, ışığı yaktım, bir şişe beyaz şarap buldum; tıpayı çıkarıp şişeden içmeye koyuldum. Dehşetim azalmıştı –hiç olmazsa müteahhite sığınmaktan vazgeçecek kadar– sobanın yanına döndüm. Kapağını açtım, sıcaklık yüzümü, ellerimi kavurmaya başladı. Mırıldandım:</p>
        <p>‘Bana kötü bir şey olduğunu anla... Gel, gel, gel haydi!’</p>
        <p>Ama gelen olmadı.<a id="GBS.0201.02"/> Sobada ateş homurdanıyor, yağmur camları kırbaçlıyordu. İşte son olay bu sırada geldi başıma. Çekmecelerden birinden romanımın kalın kopyalarını, elle yazdığım müsveddeyi çıkardım ve hepsini yakmaya koyuldum. Çok zor bir işti bu, yazı dolu defter çok zor alev alıyordu. Defterleri yırtmaya uğraşırken tırnaklarımı kırdım, sonra sobanın başına geçtim, teker teker hepsini odunların arasına sokup yaprakları<a id="GBS.0201.03"/> demir parçasıyla karıştırdım. Ara sıra kül çabalarımı alt ederek alevleri boğuyordu, ama ben de hemen külle boğuşuyordum; devamlı ayak diremesine rağmen roman yenik düşüyordu. Aşina olduğum sözler gözlerimin önündeydi. Bir sarı renk, bıkıp usanmadan sayfalara saldırıyor, ama sözcükler gene de silinmiyordu. Kâğıt kapkara kesildiğinde görünmez oluyordu bu sözcükler. O zaman, elimde demir, çılgın<a id="GBS.0201.04"/> gibi sayfaların işini bitiriyordum.</p>
        <p>O sırada biri hafifçe pencereyi tıklattı. Yüreğim göğsümden fırlayacak gibi oldu. Son defteri de alevlerin arasına atıp kapıya koştum. Bodrumdan avlu kapısına çıkan küçük bir tuğla merdiven vardı. Sendeleyerek kapıya kadar koştum ve alçak sesle sordum:</p>
        <p>‘Kim o?’</p>
        <p>Bir ses –onun sesi– cevap verdi:</p>
        <p>‘Benim...’</p>
        <p>Zincirin<a id="GBS.0201.05"/> ve anahtarın üstesinden nasıl geldiğimi hatırlamıyorum. İçeri girer girmez, sırılsıklam, titreyerek bana sarıldı. Saçları dağılmış, dudakları ıslanmıştı. Bir tek şey söyleyebildim:</p>
        <p>‘Sen... sen...’ Sesim kısıldı, koşarak basamakları indik.</p>
        <p>Girişte mantosundan kurtuldu ve ikimiz birden hemen büyük odaya koştuk. Zayıf bir çığlık kopararak, alevlerin alttan alta kemirmeye koyulduğu<a id="GBS.0202.01"/> son kâğıt tomarını elleriyle sobadan çıkarıp yere attı. Duman odayı kapladı. Kâğıtların üstünde tepinerek alevleri söndürdüm. O sedire yıkılmış, kendini tutamayarak hıçkırmaya başlamıştı.</p>
        <p>Biraz sakinleşince, ‘Bu romandan nefret ediyorum,’ dedim. ‘Korkuyorum da. Hastayım. Korkuyorum.’</p>
        <p>Birden yerinden fırladı.</p>
        <p>‘Aman Tanrım, çok kötü durumdasın!’ dedi. ‘Neden, neden? Ama<a id="GBS.0202.02"/> seni kurtaracağım! Seni kurtaracağım! Ne oluyor sana?’</p>
        <p>Dumandan yaşla dolmuş ve kıpkırmızı kesilmiş gözlerini gördüm. Alnımı okşayan soğuk ellerini hissettim. Omuzlarıma yapışıp, ‘Seni iyileştireceğim, iyileştireceğim seni,’ dedi. ‘Yeniden yazacaksın. Ama neden, neden bir kopya da ben saklamadım?’</p>
        <p>Hırsla dişlerini gıcırdatarak anlayamadığım bir şeyler daha söyledi. Sonra dudaklarını<a id="GBS.0202.03"/> büzüp ateşin hafiften kemirdiği yaprakları toparlamaya koyuldu; elimizde kalanlar, kesin olarak hangisi olduğunu bilmiyordum ama romanın ortalarındaki bölümlerden biriydi. Bütün sayfaları dikkatle dizip kâğıda sardı, hepsini kurdeleyle bağladı. Davranışlarında kararlılık ve kendine güven okunuyordu. Şarap istedi, içtikten sonra çok daha sakin bir sesle, ‘İşte yalanın cezası budur, ben artık<a id="GBS.0202.04"/> yalan söylemek istemiyorum,’ dedi. ‘Şu an seninle kalabilsem keşke ama bu şekilde olsun istemem. Hayatı boyunca, bir gece yarısı kendisini bırakıp kaçtığımı hatırlamasını istemem... Bana hiçbir kötülüğü dokunmadı... Çalıştığı fabrikada yangın çıkmış, acele çağırdılar. Ama kısa süre sonra eve dönecek. Onunla yarın sabah konuşacağım, bir başkasını sevdiğimi söyleyeceğim ve hayatımın sonuna kadar kalmak<a id="GBS.0202.05"/> üzere senin yanına geleceğim. Ama cevap ver bana, belki bunu yapmamı istemezsin?’</p>
        <p>‘Benim zavallım, zavallı sevgilim,’ dedim. ‘Bunu yapmana izin veremem. Benimle mutlu olamazsın, yanımda yitip gitmemelisin.’</p>
        <p>Gözlerini benimkilere iyice yaklaştırarak, ‘Tek neden bu mu?’ diye sordu.</p>
        <p>‘Evet, sadece bu.’</p>
        <p>Büyük bir coşkuyla bana sarıldı, kollarını boynuma doladı ve,<a id="GBS.0203.01"/> ‘Öyleyse seninle birlikte yitip gidiyorum,’ dedi. ‘Yarın sabah buradayım.’</p>
        <p>Hayatıma dair son hatırladığım şey şu: giriş kapımdan dışarı sızan ışığın, karanlığı biraz dağıtışı, sevgilimin, beresinden fışkıran bir afacan perçem, kararlı bakışlar. Avlu kapısının pervazının altında elinde beyaz bir paket tutan kapkara siluetini de hatırlıyorum.</p>
        <p>‘Seni götürürdüm ama tek başıma geri<a id="GBS.0203.02"/> dönecek gücü bulamam sonra,’ dedim. ‘Korkuyorum.’</p>
        <p>‘Korkma. Birkaç saat daha sabret. Yarın sabah yanında olacağım.’</p>
        <p>Bunlar hayatımda işittiğim son sözleri oldu...”</p>
        <p>“Şişşt!” dedi birden hasta kendi sözünü keserek. Sonra parmağını kaldırdı. “Epey hareketli, mehtaplı bir gece...”</p>
        <p>Balkona gizlendi. İvan, koridordan geçen tekerlekli arabanın sesini, birinin hıçkırdığını<a id="GBS.0203.03"/> ya da hafif bir çığlık attığını duydu.</p>
        <p>Ortalık sessizleşince ziyaretçi yeniden içeri girdi ve İvan’a 120 numaralı odanın şimdi dolduğunu bildirdi. Getirilen hasta hiç durmadan kafasını geri vermeleri için yalvarıyordu. Kaygıya kapılan iki adam bir süre sustular, sonra içleri rahatladı; böylece yarıda kalan hikâyeye döndüler. Ziyaretçi ağzını açtı. Ama gece, gerçekten çok hareketliydi.<a id="GBS.0203.04"/> Şimdi de koridordan birtakım sesler geliyordu. Ziyaretçi, İvan’ın kulağına fısıldamaya koyulmuştu. Sesi o kadar alçaktı ki, ilk cümlenin dışında, anlattıklarını İvan’dan başkası duyamazdı.</p>
        <p>“Benden ayrıldıktan on beş dakika sonra camıma vuruldu...”</p>
        <p>Hastanın kulağına fısıldadıkları, Şair’de gözle görünür bir şaşkınlık yarattı. Ara sıra yüzü kasılıyor, gözlerinden dehşet ve kızgınlık<a id="GBS.0203.05"/> dalgaları geçiyordu. Birkaç kez hikâyeci, ne olduğu belirsiz bir şeyi göstermek istercesine, parmağını çoktandır pencereden görünmez olan aya doğru uzattı. Sonunda, dışarıdaki sesler iyice kesilince konuk, İvan’dan uzaklaştı, daha rahat duyulan bir sesle, “Böylece,” dedi, “ocak ayının ortasında bir gece, sırtımda bütün düğmeleri kopmuş sabahlığımla küçük avlumda soğuktan tir tir titriyordum.<a id="GBS.0204.01"/> Ardımda leylak ağacı, bir kar yığınının altına gömülmüştü. Önümde, biraz daha aşağıda, perdeleri çekilmiş hafifçe aydınlık pencerelerimi görüyordum. Birine yapışıp kulak kabarttım, odamda gramofon çalıyordu. Bu kadarını duyabildim ve hiçbir şey göremedim. Orada bir süre bekledikten sonra avlu kapısına yürüdüm ve kendimi yeniden sokakta buldum. Kar fırtınası bütün gücüyle sürüyordu. Bacaklarımın arasına<a id="GBS.0204.02"/> dolanan bir köpek beni korkuttu, sokağı koşarak geçtim. Korku her yerde beni izliyordu. Korkudan ve soğuktan çılgına dönmüştüm. Nereye gideceğimi bilmiyordum. En basiti, sokağımın açıldığı anayoldan geçen tramvaylardan birinin altına kendimi atmamdı. Uzaktan, o pırıl pırıl aydınlatılmış buz kaplı koca kutuları görüyor, donmuş raylar üzerinde iç parçalayıcı gıcırtılarını duyuyordum. Ama sevgili<a id="GBS.0204.03"/> komşum, asıl sorun burada: Dehşet gövdemin her hücresine çöreklenmişti. Tıpkı bir köpek gibi tramvaylardan da korkuyordum. Hayır, hayır, bu binada kimsenin hastalığı benimkinden büyük değil!”</p>
        <p>Zavallı hastaya karşı içi büyük bir merhametle dolan İvan, “İyi ama,” dedi, “neden ona bir şey söylemediniz? Üstelik paranız da onda. Herhalde saklamıştır, değil mi?”</p>
        <p>“Hiç kuşkunuz olmasın,<a id="GBS.0204.04"/> saklamıştır. Ama beni anlamadığınızı görüyorum. Ya da, önceden olduğu gibi olayları açıkça anlatma gücümü yitirmişim. Üstelik buna üzülmüyorum da, nasılsa artık bir işime yaramayacak.”</p>
        <p>Ziyaretçi, karanlıklara dalıp gitti.</p>
        <p>“Akıl hastanesinden bir mektup alacak demek. İyi ama böyle bir adresten mektup yollayabilir mi insan? Akıl hastanesi? Alay mı ediyorsunuz dostum? Onu mutsuz<a id="GBS.0204.05"/> etmek mi? Hayır, bu hiç yapamayacağım bir şey.”</p>
        <p>İvan, verecek karşılık bulamadı. İçten içe acıdı, üzüldü konuğuna. Anıların tedirgin ettiği adam, siyah takkeli başını sallayarak, “Zavallı kadın...” dedi. “Ama artık unuttuğunu umuyorum hep.”</p>
        <p>İvan çekinerek, “İyileşebilirsiniz de...” diyecek oldu.</p>
        <p>Konuk, büyük bir rahatlıkla, “İyileşmem olanaksız,” dedi. “Stravinski beni<a id="GBS.0205.01"/> hayata döndüreceğini söylediğinde ona inanmıyorum. İnsanca davranarak beni avutmak istiyor. Hem inkâr etmiyorum da, eskisinden çok daha iyiyim. Neyse, ha, nerede kalmıştık? Evet, soğuk ve gelip geçen tramvaylar... Bu kliniğin açıldığını duymuştum. Buraya gelmeyi kafama koyup şehrin bir ucundan kalkıp buraya kadar yürüdüm. Çılgınlık! Şehirden çıkar çıkmaz soğukta donup ölüyordum az kalsın; bir rastlantı<a id="GBS.0205.02"/> kurtardı canımı. Şehrin kapılarından dört kilometre uzaklıkta bir kamyon bozulmuştu. Şoföre yaklaştım. Beni şaşırtan bir şey oldu, adam acıdı bana. Kamyon buraya geliyordu. Beni yanına aldı. Sol ayağımın parmakları dondu, o kadarla kurtuldum. Donan parmaklarımı da burada iyileştirdiler. Buraya geleli dört ay oluyor. Biliyor musunuz, burası hiç de fena gelmiyor bana. Açıkçası sevgili dostum,<a id="GBS.0205.03"/> büyük planlar yapmak işe yaramıyor. Örneğin ben, bütün dünyayı dolaşmak istiyordum. Gördüğünüz gibi kader bambaşka bir yol çıkardı karşıma. Dünyanın ancak küçücük bir parçasını görebileceğim bundan böyle; hem en iyi bölümlerinden biri olmaktan çok uzak.</p>
        <p>“Ama tekrar edeyim, yine de çok fena sayılmaz. Bakın yaz geliyor, Praskovya Fyodorovna söz verdi, sarmaşık balkona dolanacak. Anahtarlar<a id="GBS.0205.04"/> imkânlarımı genişletti. Geceleri ayımız çıkacak. Aaaa, kaybolmuş! Hava serinledi. Gece yarısı olmuş. Gitme zamanım geldi.”</p>
        <p>“Yeşu ile Pilatus’a ne olduğunu söyler misiniz?” diye sordu İvan. “Yalvarırım, bilmem gerek.”</p>
        <p>Yüzünü acıyla buruşturan ziyaretçi, “Hayır, hayır!” dedi. “Romanımı düşündüğümde tüylerim ürperiyor. Ama Patriarşiye Göleti Parkı’nda konuştuğunuz adam bütün bunları<a id="GBS.0205.05"/> size, benden çok daha iyi anlatabilirdi. Benimle sohbet ettiğiniz için size teşekkür ederim. Hoşça kalın!”</p>
        <p>İvan yerinden kıpırdamaya fırsat bulamadan parmaklık hafif bir şakırtıyla kapandı, gece konuğu kayboldu.</p>
      </section>
    </section>
	<section class="si-footnotes" epub:type="footnotes">
	<aside class="si-footnote" epub:type="footnote" id="f28"><a class="si-backref" href="#ref_f28">28</a>1. Kızıl Meydan’ın yakınlarında yer alan, kentin en önemli caddelerinden biri. (Y.N.)</aside>
    <aside class="si-footnote" epub:type="footnote" id="f29"><a class="si-backref" href="#ref_f29">29</a>. (Rus.) Kötü ikona ressamı. (Y.N.)</aside>
    <aside class="si-footnote" epub:type="footnote" id="f30"><a class="si-backref" href="#ref_f30">30</a>. Yazar bu bölümün üzerini<div style="display:none;"><a id="GBS.0206.01"/></div> çizmiş ve yenisini yazmaya başlamıştı. Ancak iş yarım kaldı; <em>Usta ile Margarita</em>’nın çeşitli dillerdeki baskılarında kimi zaman bitmemiş olan bölüm, ama en çok, daha bütünlüklü bulunduğu için yazarın üzerini çizdiği bölüm kullanılır. Bulgakov’un yarım kalan yeni metniyse şöyleydi: “İşte o sırada başıma bir şey geldi –ne olduğunu şeytan bilir, ama Stravinski, hiç kuşkusuz uzun süre önce anlamıştı–<div style="display:none;"><a id="GBS.0206.02"/></div> birtakım şeylerden korkmaya, birtakım önsezilerin etkisinde kalmaya başladım.” (Y.N.)</aside>
  </section>
  <div style="display:none;"><a id="GBS.0206.03"/></div></body>
</html>