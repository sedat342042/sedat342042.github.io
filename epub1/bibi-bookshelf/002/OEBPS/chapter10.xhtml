<?xml version="1.0" encoding="UTF-8" standalone="no"?><html xmlns="http://www.w3.org/1999/xhtml">
	<head>
		<title>Usta ile Margarita</title>
		<link href="main.css" rel="stylesheet" type="text/css"/>
<meta name="Adept.resource" value="urn:uuid:9a306e4f-5f83-29ee-fd04-e3fd7b236a56"/>
	</head>
	<body xmlns:epub="http://www.idpf.org/2007/ops" class="chapter" epub:type="chapter"><div style="display:none;"><a id="GBS.0152.01"/></div>
    <section>
      <header>
        <h1 class="ch">10</h1>
        <h2>Yalta’dan haberler</h2>
      </header>
      <p>Nikanor İvanoviç’in başına felaket çöktüğü sırada, Sadovaya Caddesi’nde, 302 numaralı evin biraz ötesinde Varyete Tiyatrosu muhasebe müdürü Rimski’nin çalışma odasında oturan iki kişi vardı: Rimski ve tiyatronun yöneticisi Varenuha.</p>
      <p>Tiyatronun ilk katındaki geniş çalışma odası, iki pencereyle Sadovaya Caddesi’ne açılıyordu.<a id="GBS.0152.02"/> Bir üçüncü pencereden ise, büfelerle bir atış yerinin, bir de açık hava sahnesinin bulunduğu bahçe görülüyordu. Masasının başında oturan Muhasebe Müdürü’nün tam arkasında kalıyordu üçüncü pencere. Bu çalışma masasının dışında, odada eşya olarak zamanında duvarları süslemiş bir tomar eski afiş, üzerinde su dolu bir sürahinin bulunduğu bir küçük masa, dört koltuk, köşedeki rafın üstünde de unutulmuş,<a id="GBS.0152.03"/> toz toprak içinde bir dekor maketi vardı. Rimski’nin solunda, çalışma masasının yakınında orta boy, boyaları dökülmüş bir de çelik kasa elbette.</p>
      <p>Masasının başında oturan Rimski’nin, sabahtan beri canı sıkkındı. Varenuha’ysa tam tersine kıpır kıpırdı, hatta tuhaf bir coşku içindeydi.</p>
      <p>Varenuha, özellikle programın değiştiği günlerde hayatı kendisine zehir eden davetiye avcılarının<a id="GBS.0152.04"/> elinden kurtulabilmek için Muhasebe Müdürü’nün odasına sığınmıştı. O gün yeni program başlıyordu. Telefonun her çalışında Varenuha açıyor, hiç sıkılmadan başlıyordu atmaya:</p>
      <p>“Kim? Varenuha mı? Burada değil, çıktı.”</p>
      <p>Sinir içindeki Rimski, “Lihodeyev’e bir kez daha telefon et, ne olursun,” dedi.</p>
      <p>“Evinde yok işte. Karpov’u yolladım, kimse yoktu dairesinde.”</p>
      <p>Hesap makinesine<a id="GBS.0152.05"/> bir fiske atan Rimski, homurdandı:</p>
      <p>“Ne olup bittiğini şeytan bilir!”</p>
      <p>Kapı açıldı, yer göstericilerden biri, yeni basılmış bir tomar ek afişi sürükleyerek içeri girdi. Yeşil kâğıtlar üzerinde kocaman kırmızı harflerle şunlar yazılıydı:</p>
      <blockquote>
        <p>Bugün ve her gün Varyete Tiyatrosu’nda</p>
        <p>Profesör Woland’ın program dışı gösterisi</p>
        <p>Kara büyü. Bütün sırlar açıklanır.</p><a id="GBS.0153.01"/>
      </blockquote>
      <p>Afişlerden birini açan Varenuha geri çekildi, hayran bakışlarla inceledi, görevliye hepsinin derhal yapıştırılması emrini verdi.</p>
      <p>“Çok iyi! Göz alıyor!” dedi Varenuha adam dışarı çıkarken.</p>
      <p>“Ben bu işi hiç sevmedim,” diye homurdandı Rimski bağa gözlüğünün ardından. “Bu gösterileri yapmasına da nasıl izin verdiler şaşıyorum.”</p>
      <p>“Haksızlık ediyorsun Grigoriy Daniloviç!<a id="GBS.0153.02"/> Bu büyücü çok usta bir adam. İşin asıl tadı, bütün sırları açıklayacak olmasında.”</p>
      <p>“Bilmiyorum, bilmiyorum. Ben bu işten zerre kadar tat alamıyorum... İlle böyle hikâyeler uyduracak, bulup çıkaracak... Büyücüsünü bize gösterse, tanıtsaydı bari! Sen gördün mü adamı? Nereden bulduğunu şeytan bilir!”</p>
      <p>Rimski gibi Varenuha’nın da sihirbazı görmediği ortaya çıktı. Bir gün önce Styopa elinde<a id="GBS.0153.03"/> bir anlaşma taslağıyla Muhasebe Müdürü’nün odasına girmişti (Rimski’nin deyimiyle “deli gibi”). Hemen temize çekilmesini söylemiş, Woland’a para vermelerini bildirmişti. Sihirbaz parayı alır almaz çekip gitmiş, Styopa’nın dışında kendisini gören de olmamıştı.</p>
      <p>Rimski saatini çıkardı, ikiyi beş geçtiğini görünce de kendini tutamayıp patlayıverdi. Kızılmayacak gibi de değildi. Lihodeyev on<a id="GBS.0153.04"/> birde telefon etmiş, yarım saat sonra orada olacağını bildirmişti. Gelmediği gibi, evinde de yoktu.</p>
      <p>Rimski, imzalanmayı bekleyen bir tomar kâğıda parmak basıp kükredi:</p>
      <p>“Yapacak bir sürü de işim var!”</p>
      <p>Israrla, boşuna uzayıp giden zil sesinin duyulduğu ahizeyi kulağına dayayan Varenuha, “Belki Berlioz gibi tramvay altında kalmıştır,” dedi.</p>
      <p>Rimski dişlerinin arasından<a id="GBS.0153.05"/> mırıldandı:</p>
      <p>“Hiç de fena olmazdı...”</p>
      <p>Tam o sıra, başında kasketi, sırtında bir üniforma ceketi, belinde kara eteklik, ayaklarında keten pabuçlar olan bir kadın içeri girdi. Kemerine asılmış çantadan beyaz bir kâğıt ve bir defter çıkarıp sordu:</p>
      <p>“Varyete Tiyatrosu burası mı? Yıldırım telgraf! Şurayı imzalayın.”</p>
      <p>Varenuha, defterin üstüne belli belirsiz bir işaret attı,<a id="GBS.0154.01"/> kapı kadının ardından kapanır kapanmaz da telgrafı açtı. Okuduktan sonra gözlerini kırpıştırdı, telgrafı Rimski’ye uzattı.</p>
      <p>Telgrafta şunlar yazılıydı:</p>
      <article class="letter">
        <p>Yalta – Varyete Tiyatrosu, MOSKOVA. Bugün saat on bir buçukta, cinayet masasına kestane rengi saçlı biri getirildi. stop. üzerinde üst pijamayla pantolon vardı, ayakları çıplaktı. stop. akıl hastasına benziyor, adının Varyete<a id="GBS.0154.02"/> Tiyatrosu Müdürü Lihodeyev olduğunu söylüyor. stop. Müdür Lihodeyev’in nerede olduğunu Yalta polis idaresine telgrafla bildirin. stop.”</p>
      </article>
      <p>“Yaşa! Sıra sende yosma!” diye bağırdı Rimski. “Al sana bir sürpriz daha!”</p>
      <p>“Sahte Dimitri!” dedi Varenuha.</p>
      <p>Sonra telefona uzandı:</p>
      <p>“Alo! Telgraf yazdırmak istiyorum, acele olacak. Varyete Tiyatrosu hesabına. Hazır mısınız? Cinayet<a id="GBS.0154.03"/> Masası Yalta... Müdür Lihodeyev, Moskova’da. stop. Muhasebe Müdürü Rimski...”</p>
      <p>Yalta’daki sahtekâra boş veren Varenuha, Styopa’yı bulabileceği her yerde aramaya koyuldu ama hiçbir yerde izine rastlayamadı.</p>
      <p>Varenuha, elde telefon, daha nerelere telefon edebileceğini düşünürken ilk telgrafı getiren kadın, yeniden içeri girip yöneticiye yeni bir kâğıt verdi. Varenuha aceleyle telgrafı<a id="GBS.0154.04"/> açtı ve bir ıslık koyuverdi.</p>
      <p>Sinir içinde, kaşı gözü oynayan Rimski, “Yine ne var?” diye sordu.</p>
      <p>Varenuha cevap vermeden telgrafı uzattı, Muhasebe Müdürü şu sözleri okudu:</p>
      <article class="letter">
        <p>Woland’ın beni büyüleyip Yalta’ya yolladığına inanmanız için yalvarıyorum. stop. Polise telgraf çekip kimliğimi doğrulayınız. stop.</p>
        <p class="right">Lihodeyev</p>
      </article>
      <p>Rimski’yle Varenuha kafa kafaya<a id="GBS.0154.05"/> verip telgrafı bir kez daha okudular, okuduktan sonra da ağızları bir karış açık, sabit bakışlarla birbirlerini süzdüler. Canı sıkılan kadın, “Yoldaşlar!” diye bağırdı sonunda. “Defteri imzalayın, ondan sonra dilediğiniz kadar ağzınızı açıp bakışın! Benim görevim yıldırım telgrafı getirmek.”</p>
      <p>Varenuha gözleri telgrafa dikili, defteri imzaladı bakmadan. Kadın kayboldu.</p>
      <p>İyiden iyiye<a id="GBS.0155.01"/> şaşkınlaşan yönetici, “Saat on bire doğru telefonda kendisiyle görüşmedin mi?” diye sordu.</p>
      <p>Rimski, tiz bir sesle, “Ama bu çok gülünç!” diye haykırdı. “Kendisiyle konuşsam da, konuşmasam da şu sıra Yalta’da bulunması imkânsız! Gülünç bu!”</p>
      <p>“Sarhoş olmalı,” dedi Varenuha.</p>
      <p>“Kim sarhoş?” diye sordu Rimski.</p>
      <p>Ağızları bir karış açık, bakıştılar yeniden.</p>
      <p>Bir sahtekârın<a id="GBS.0155.02"/> ya da bir delinin Yalta’dan telgraf çektiği kesindi. İyi ama bu sahtekâr daha dün Moskova’ya gelmiş olan Woland’ı nasıl tanıyabilirdi? Lihodeyev’le Woland arasındaki ilişkiyi nereden bilebilirdi?</p>
      <p>Telgraftaki sözü tekrarlayan Varenuha, “Büyü,” dedi. “Hipnotizma... Woland’ın varlığını nereden bilebilir?”</p>
      <p>Gözü seğirdi, kararlı bir sesle bağırdı ardından:</p>
      <p>“Hayır! Çok saçma bir<a id="GBS.0155.03"/> şey bu!.. Saçma, saçma!”</p>
      <p>“Peki bu cehennemin dibine giresice Woland, nerede oturuyor?” diye sordu Rimski.</p>
      <p>Varenuha hemen Yabancılar Bürosu’yla bağlantı kurarak, Rimski’yi hayretler içinde bırakan bir karşılık aldı: Woland, Lihodeyev’in dairesinde oturuyordu. Varenuha hemen Lihodeyev’in numarasını çevirdi, telefonu uzun uzun çaldırdı. Zil sesleri arasında, uzaklardan gelen kalın,<a id="GBS.0155.04"/> kasvetli bir sesin söylediği şarkıyı da duyuyordu: “Kayalar, benim sığınağımdır.” Bir yerden bir radyo istasyonu telefon hatlarına karışıyor olmalı, diye düşündü. Telefonu kaparken, “Cevap vermiyor daire,” dedi. “Bir kez daha dene...” Cümlesini bitiremedi. Aynı kadın üçüncü kez kapıda belirmişti. Rimski ile Varenuha aynı anda ayağa kalktılar. Kadın, çantasından bir kâğıt çıkardı. Bu sefer kâğıt beyaz<a id="GBS.0155.05"/> değil, kül rengiydi.</p>
      <p>Alelacele dışarı çıkmaya çalışan kadını bakışlarıyla izleyen Varenuha, dişlerinin arasından, “İş gerçekten ilginç olmaya başladı,” diye mırıldandı.</p>
      <p>Kâğıdı ilk Rimski aldı eline. Koyu renk fotoğraf kâğıdı üstüne kara harflerle yazılmış satırlar açıkça okunuyordu:</p>
      <article class="letter">
        <p>Varlığımı ispatlamak için yazımı ve imzamı yolluyorum. Telgrafla doğrulayın ve Woland’ı<a id="GBS.0156.01"/> gizlice takip edin.</p>
        <p class="right">Lihodeyev</p>
      </article>
      <p>Tiyatroyla uğraştığı yirmi yıl boyunca Varenuha her türden olayla karşılaşmıştı. Ama şimdi, yoğun bir sisin kafasını kapladığını seziyordu. Hiçbir işe yaramayan, şu harcıâlem sözleri mırıldanmaktan başka çare bulamadı:</p>
      <p>“Olacak şey değil!”</p>
      <p>Rimski’ye gelince; onun tepkisi çok başka oldu. Yerinden kalkıp kapıyı açtı, bir taburede<a id="GBS.0156.02"/> oturan yer gösterici kadına bağırdı: </p>
      <p>“Postacılardan başka kimse buraya alınmasın!”</p>
      <p>Sonra kapıyı kilitledi. Masasından bir avuç kâğıt alıp kül rengi kâğıttaki kalın sola yatık harfleri Styopa’nın dosyasındaki yazılarla karşılaştırmaya koyuldu. Yuvarlak bir kuyrukla biten imzaları da karşılaştırdı. Masanın üstüne eğilen Varenuha sıcak soluğunu Rimski’nin boynuna üflüyordu.</p>
      <p><a id="GBS.0156.03"/>Muhasebe Müdürü, kesin bir dille, “Yazı onun,” dedi sonunda.</p>
      <p>Varenuha da, onu taklit etti:</p>
      <p>“Yazı onun!”</p>
      <p>Rimski’nin yüzüne dikkatle baktığında, tiyatro yöneticisi belirgin değişiklikler karşısında şaşırdı. Zaten sıska olan Muhasebe Müdürü sanki daha da zayıflamış, hatta ihtiyarlamış, bağa gözlükle çerçevelenmiş gözleri bilinen keskinliklerini yitirmişti. Üstelik bu gözlerde<a id="GBS.0156.04"/> kuşkunun yanında, büyük bir üzüntü de okunuyordu.</p>
      <p>Varenuha’ya gelince, şaşkınlığın doruğunda bulunan bir adam ne yapabilirse onu yaptı. Çalışma odasında volta atmaya koyuldu. Çarmıha gerilmişçesine kollarını kaldırdı, sürahideki sarımtrak sudan bir bardak dolusu içti, sonunda haykırdı:</p>
      <p>“Anlamıyorum! Anlamıyorum! An-la-mı-yo-rum!” Rimski ise pencereden bakıyordu. Büyük bir güç harcayarak<a id="GBS.0156.05"/> düşünüyordu. Hemen oracıkta, olağanüstü birtakım olaylara akla yakın nedenler bulması gerekiyordu.</p>
      <p>Gözlerini kısarak, Styopa’yı üzerinde pijamasıyla yalınayak, sabah on bir buçuğa doğru akıl almaz bir hızla uçabilen bir uçağa binerken hayal ediyordu. Aynı Styopa, tam on bir buçukta ayağında çoraplarla Yalta Havaalanı’na iniyordu... Bu, şeytanın işiydi!</p>
      <p>Ama o sabah, evden telefonla<a id="GBS.0157.01"/> konuştuğu Styopa değildi belki de. Yok yok, Styopa’ydı! Styopa’nın sesini tanırdı. Hem üstelik, bugün telefonda kendisiyle konuşan Styopa değilse bile, akşam elinde o aptalca anlaşmayla çalışma odasına giren, tavırlarındaki tehlikeli hafiflikle Muhasebe Müdürü’nü kızdıran Styopa’nın ta kendisi değil miydi? Tiyatroya haber bile vermeden trene ya da uçağa binip nasıl gitmiş olabilirdi? Ya dün akşamki<a id="GBS.0157.02"/> uçağa atlayıp gitmişse? Yine de öğleden önce oraya varmış olamazdı. Ya varmışsa!</p>
      <p>“Yalta buradan kaç kilometre uzaklıkta?” diye sordu Rimski.</p>
      <p>Varenuha, dolaşmasını kesip bağırdı:</p>
      <p>“Bunu da düşündüm! Hem düşüneli çok oldu! Sivastopol’e kadar trenle beş bin yüz kilometre, oradan Yalta’ya kadar en az seksen! Tabii uçakla daha kısa.”</p>
      <p>Hımm!.. Evet... Demek ki tren söz konusu<a id="GBS.0157.03"/> değil. Peki neyle gitti öyleyse? Avcı uçağına binmedi ya! Styopa’yı kim, hangi uçağa bindirirdi, ayağında çoraplarla? Hem neden? Diyelim ki, çizmelerini Yalta’ya geldiğinde çıkardı. Ama bir kez daha, neden? Onu ayağında çizmeyle bile avcı uçağına bindirmezlerdi. Hem zaten avcı uçaklarının işi neydi burada? Telgrafa bakılırsa, tam on bir buçukta polise başvurmuş olmalıydı, oysa Moskova’da telefonla<a id="GBS.0157.04"/> konuşuyordu. O sıra saat... saat... neydi... (o an Rimski duvar saatini gözünün önüne getirdi.)</p>
      <p>Akreple yelkovanın nerede olduğunu hatırladı... Korkunç bir şey! Saat on biri yirmi geçeyi gösteriyordu!</p>
      <p>Nasıl bir sonuç çıkarmalı? Telefon konuşmasından hemen sonra Styopa’nın havaalanına koştuğunu, beş dakikada oraya vardığını (imkânsız ya) kabul edelim. Bu durumda, ânında havalanan<a id="GBS.0157.05"/> uçağın beş dakikada bin kilometreden fazla yol alması gerekirdi. Demek ki bu uçak, saatte on iki bin kilometreden hızlı uçmaktadır! İmkânsız! İmkânsız olunca da Styopa Yalta’da olamaz.</p>
      <p>Ne kalıyor geriye? Hipnotizma mı? Yeryüzünde insanı bin kilometre öteye yollayabilen bir büyü, bir hipnotizma yok. Düşünde görüyor belki Yalta’da olduğunu. Belki onun için düştür ama Yalta polisi için de<a id="GBS.0158.01"/> mi düş? Hayır hayır, özür dilerim ama böyle şey görülmemiştir! Peki ama Yalta’dan telgraf çektiler, öyle değil mi? Muhasebe Müdürü’nün yüzü gerçekten de korkunçtu. Tam o anda biri, kapının tokmağını dışarıdan kurcalamaya başladı. Yer gösterici kadının deli gibi haykırdığı duyuldu:</p>
      <p>“Hayır! Yasaktır! Toplantıdalar! Beni öldürseniz bile giremezsiniz içeri!”</p>
      <p>Kendisine güçlükle hâkim<a id="GBS.0158.02"/> olan Rimski, telefonu açıp, “Bana acele Yalta’yı bağlayın,” dedi. </p>
      <p>“Çok zekice!” dedi kendi kendine Varenuha.</p>
      <p>Ama Yalta ile bağlantı kurulamadı. Rimski telefonu kapadı.</p>
      <p>“Bu hepsinin üstüne tüy dikti,” dedi. “Hatlar kesik!”</p>
      <p>Hatların kesilmesi onu büsbütün üzdü, kararsızlık içinde kalmasına yol açtı sanki. Bir süre durakladıktan sonra telefonu açtı, öbür eliyle kâğıda<a id="GBS.0158.03"/> birtakım notlar alıyordu:</p>
      <p>“Acele bir telgraf yazın lütfen,” dedi. “Varyete Tiyatrosu, evet. Yalta Cinayet Masası. Evet.</p>
      <article class="letter">
        <p>Bugün, saat on bir otuzda Lihodeyev benimle Moskova içinden telefonla konuştu. stop. sonra tiyatroya gelmedi, aradık bulamadık. stop. yollanan yazı onun yazısıdır. stop. adı geçen sanatçıyı gözaltında tutmak için tedbir alıyoruz. stop. Muhasebe Müdürü Rimski.</p><div style="display:none;"><a id="GBS.0158.04"/></div>
      </article>
      <p>“Hem de çok zekice!” diye düşündü Varenuha. Daha bu düşüncesini tamamlayamadan bir başkası geçiverdi aklından: “Ama yaptığı aptalca! Şu an Yalta’da olamaz, imkânsız!”</p>
      <p>Bu sırada Rimski, aldığı telgrafları büyük bir dikkatle topladı, kendi telgrafının kopyasını da ekledikten sonra kâğıtları kıvırıp bir zarfa koydu, zarfı kapayıp üzerine de bir şeyler karalayarak Varenuha’ya uzattı.</p><div style="display:none;"><a id="GBS.0158.05"/></div>
      <p>“İvan Savelyeviç, bunları hemen götür,” dedi. “Onlar gerekeni yapar.”</p>
      <p>“İşte bu gerçekten akıllıca,” diye düşündü Varenuha. Zarfı çantasına sakladı. Styopa’nın dairesinin numarasını rastgele çevirdi yeniden, dinledi, birden göz kırpmaya, neşeli ve esrarlı bir havayla tuhaf işaretler yapmaya başladı. Rimski boynunu uzattı.</p>
      <p>“Bana sanatçı Woland’ı verebilir misiniz?” diye tatlı<a id="GBS.0159.01"/> bir sesle soruyordu Varenuha.</p>
      <p>Telefonda titrek bir ses, “Kendileri şu anda meşgul,” cevabını verdi. “Kim arıyordu?”</p>
      <p>“Varyete Tiyatrosu Yöneticisi Varenuha.”</p>
      <p>“İvan Savelyeviç,” diye sevinçle haykırdı telefondaki ses. “Sesinizi duyduğum için ne mutluyum bilseniz! Nasılsınız? Sağlığınız yerinde mi?”</p>
      <p>Çok şaşıran Varenuha, “Çok mersi,” dedi. “İyi ama kiminle konuşuyorum?”</p><div style="display:none;"><a id="GBS.0159.02"/></div>
      <p>“Yardımcısı, yardımcısı ve çevirmeni Korovyev,” diye kıkırdadı telefondaki ses. “Emrinizdeyim, çok sevgili İvan Savelyeviç. Dileyin benden ne dilerseniz! Buyurun?”</p>
      <p>“Özür dilerim ama... Styopa Bogdanoviç Lihodeyev evde yok mu?”</p>
      <p>“Ne yazık ki burada değil! Hayır! Gitti!” diye bağırdı telefonun karşısındaki.</p>
      <p>“Nereye gitti?”</p>
      <p>“Şehir dışında arabayla gezinmeye.”</p>
  <div style="display:none;"><a id="GBS.0159.03"/></div>    <p>“Ya... nasıl? A-raba ge-gezintisi mi? İyi ama ne zaman dönecek?”</p>
      <p>“Biraz temiz hava alıp döneceğim, dedi.”</p>
      <p> Ne yapacağını şaşıran Varenuha söylendi:</p>
      <p>“İyi... Çok mersi. Bay Woland’a lütfen bu akşam, üçüncü bölümde sahneye çıkacağını bildirir misiniz?”</p>
      <p>“Emredersiniz. Nasıl söylemem. Şimdi, hemen. Bir dakika bile beklemem. Kendisine söylemeye gidiyorum,” diye kesik kesik<a id="GBS.0159.04"/> kıkırdadı telefondaki ses.</p>
      <p>Aptallaşan Varenuha, “Öyleyse başarılar,” dedi.</p>
      <p>“Selamlarımı ve en içten, en sıcak dileklerimi kabul etmenizi dilerim,” karşılığı geldi telefondan. “İyi şanslar! Başarılar! Mutluluklar! Her şey gönlünüzce olsun!”</p>
      <p>Telefonu kapayan yönetici, “İşte, tabii!” diye bağırdı coşkuyla. “Ben söylemiştim! Yalta’da filan değilmiş; kırlarda otomobil gezintisi<a id="GBS.0159.05"/> yapıyor!”</p>
      <p>Sinirinden bembeyaz kesilen Muhasebe Müdürü, “Eh, buna da adıyla sanıyla domuzluk derler!” dedi.</p>
      <p>Yönetici olduğu yerde sıçradı, Rimski’nin yüreğini hoplatan bir nara attı:</p>
      <p>“Tamaaaam! Hatırladım! Puşkino’da<a class="si-noteref" epub:type="noteref" href="#f26" id="ref_f26">26</a> çiğ börekçi açıldı, adı da Yalta. Her şey açık! Oraya gitti, kafayı çekti, bize telgraf üstüne telgraf yolluyor!”</p>
      <p>“Bu kadarı fazla!” dedi Rimski. Sinirden<a id="GBS.0160.01"/> yanakları titriyor, gözleri kızgınlıktan alevler saçıyordu. “Yemin ederim ki bu gezinti, ona pahalıya mal olacak!”</p>
      <p>Bir süre sustu, neden sonra çekinerek, “İyi ama...” dedi. “Ya polis?”</p>
      <p>“Palavra! Yine onun oyunlarından biri!” dedi duygularını gizlemeye gerek görmeyen yönetici.</p>
      <p>Sonra da sordu:</p>
      <p>“Peki zarfı götüreyim mi?”</p>
      <p>“Götür, götür! Mutlaka!”</p>
      <p>Ve kapı yine<a id="GBS.0160.02"/> açıldı: Yine kadın postacıydı gelen. Anlatılmaz bir hüzünle “O kadın!” diye düşündü Rimski. Varenuha’yla ikisi birden kalkıp postacıyı karşıladılar.</p>
      <p>Bu kez telgrafta şöyle yazıyordu:</p>
      <article class="letter">
        <p>Yazımı doğruladığınız için teşekkürler, polis bürosuna acele beş yüz telleyin, yarın Moskova uçağıyla geliyorum.</p>
        <p class="right">Lihodeyev</p>
      </article>
      <p>“Aklını kaçırmış,” dedi Varenuha zor duyulan<a id="GBS.0160.03"/> bir sesle.</p>
      <p>Rimski, anahtarlarını şıngırdatarak kasayı açıp para çıkardı, beş yüz ruble saydı, zili çalıp hademelerden birini çağırdı ve adamı parayla birlikte postaneye gönderdi.</p>
      <p>Gözlerine inanamayan Varenuha, “Ne yapıyorsun Grigoriy Daniloviç?” diyordu. “Bana kalırsa boşuna yolluyorsun beş yüz rubleyi.” </p>
      <p>Rimski, sakin sakin, “O zaman geri gönderirler,” dedi. “Ama yemin ederim,<a id="GBS.0160.04"/> bu küçük gezintinin hesabını verecek!”</p>
      <p>Parmağıyla Varenuha’nın çantasını göstererek devam etti:</p>
      <p>“Hadi İvan Savelyeviç, daha fazla vakit kaybetmeden götür.”</p>
      <p>Varenuha koltuğunda çantası, çıkıp gitti. Alt kata indiğinde, gişedeki uzun kuyruğu gördü, bilet satan kızdan bir saat sonra hiç yer kalmayacağını öğrendi. Yeni afişler asılır asılmaz, halk akın etmişti. Biletçi kıza en<a id="GBS.0160.05"/> iyi otuz koltuk ve locayı satmamasını tembihleyip dışarı fırladı, yürürken yakasına yapışmak isteyen beleş davetiye avcıları tarafından enselenmemek için kasketini almak üzere odasına girdi. Tam o anda telefon çaldı.</p>
      <p>“Evet!” diye bağırdı Varenuha.</p>
      <p>Çok, çok sevimsiz, genizden gelen bir ses, “İvan Savelyeviç’le mi görüşüyorum?” diye sordu.</p>
      <p>“Tiyatroda değil!” demeye yeltendi<a id="GBS.0161.01"/> Varenuha.</p>
      <p>Telefondaki ses sözünü kesti:</p>
      <p>“Aptallık etme İvan Savelyeviç, beni dinle. Telgrafları hiçbir yere götürmeyeceksin, kimseye de göstermeyeceksin.”</p>
      <p>“Kiminle görüşüyorum?” diye kükredi Varenuha. “Şakanın sırası değil yurttaş! Hemen yakalanırsınız, kim olduğunuz ortaya çıkar! Numaranızı söyleyin!”</p>
      <p>O iğrenç ses, “Varenuha,” dedi. “Rusça anlamıyor musun? Telgrafları<a id="GBS.0161.02"/> bir yere götürme.”</p>
      <p>Çılgına dönen yönetici, “Hâlâ devam mı ediyorsunuz!” diye haykırdı. “Öyleyse bekleyin! Yaptığınızın hesabını vereceksiniz!”</p>
      <p>Bir tehdit daha savurdu, sonra sustu, artık kendisini dinleyen olmadığını fark etmişti. Birden, bir gölge çalışma odasını kaplayıverdi. Varenuha dışarı fırlayıp kapıyı ardından kapadı ve koşarak yan kapılardan birinden bahçeye çıktı. Kendini<a id="GBS.0161.03"/> çok heyecanlı ve enerji dolu hissediyordu. O terbiyesizce telefondan sonra bir sürü serserinin tatsız şakalar yaptığı, oyunlar hazırladığı ortadaydı; bu şakalar Lihodeyev’in kayboluşuyla da yakından ilgiliydi. Haydutların maskesini düşürme hırsı yüzünden boğuluyordu yönetici, kan beynine çıkmıştı. Aynı zamanda da, çok tuhaf ama içine yavaş yavaş hoş bir önsezi doğuyordu. Bir insan belirli bir yere,<a id="GBS.0161.04"/> büyük gürültü koparacak bir haber götüreceği, herkesin dikkatini üzerine çekeceği zaman olur bu.</p>
      <p>Rüzgâr bahçede yöneticinin yüzüne esti, yolunu kesmek, sanki uyarmak istercesine gözlerine kum doldurdu. İlk kat pencerelerinden biri çarptı, neredeyse camı patlayacaktı. Akçaağaç ile ıhlamurların sık yapraklarından ürkütücü bir gürültü yükseliyordu. Ortalık kararıyor, hava serinliyordu. Yönetici<a id="GBS.0161.05"/> gözlerini ovuşturdu, evlerin damına değecek kadar alçalan ağır ve iri, sarı fırtına bulutlarını gördü. Uzaktan gök gürültüsünün sesi geliyordu.</p>
      <p>Varenuha, acelesi olmasına karşın bahçedeki tuvaletlere uğramak için karşı konulmaz bir istek duydu. Birkaç saniye gecikecekti ama elektrikçinin lambanın çevresine tel muhafaza koyup koymadığını görmüş olacaktı.</p>
      <p>Varenuha kapalı atış yerinin<a id="GBS.0162.01"/> önünden geçti, ortasında küçük mavi tuvaletin yükseldiği sık leylak çitinin içine daldı. Elektrikçi, sözünün eri bir adamdı: “Erkekler” bölümünde sundurmanın altına asılmış olan lamba yepyeni bir madenî telle çevriliydi. Fırtına öncesinin alacakaranlığında bile açıkça görülen, tuvalet duvarlarına kalem ya da kömürle çizilmiş resimler, karalanmış yazılar yöneticiyi üzdü.</p>
      <p>“Bu da ne!..” derken,<a id="GBS.0162.02"/> arkasında bir sesin mırıldandığını duydu:</p>
      <p>“İvan Savelyeviç siz misiniz?”</p>
      <p>İrkilerek döndü, kısa boylu, şişman, tuhaf biçimde yüzü kediye benzeyen bir adam gördü.</p>
      <p>“Evet, benim, bir şey mi var?” dedi düşmanca bir tonla.</p>
      <p>Kedi kafalı, ufak tefek şişko, miyavlarcasına, “Çok, çok memnun oldum,” dedi, sonra gerilip Varenuha’nın kulağına birden öyle bir yumruk indirdi ki, yöneticinin<a id="GBS.0162.03"/> kasketi başından uçtu, bir daha geri dönmemek üzere kubura yuvarlandı.</p>
      <p>Şişkonun yumruğuyla aynı anda tuvalet de çakan şimşeğin titrek ışığıyla aydınlandı, gök gürültüsü uzaklardan şimşeğe karşılık verdi. Yeni bir şimşek çaktı ve yönetici o arada, ufak tefek, düzgün yapılı, ateş gibi kızıl saçlı, bir gözü lekeli, köpekdişlerinden biri dudaklarından taşmış bir adam gördü... Solak olduğu anlaşılan<a id="GBS.0162.04"/> bu ikinci adam, yöneticinin öbür kulağının üstüne vurdu. Karşılığında gökyüzünden yeni bir gürültü geldi, tuvaletin tahta damına bardaktan boşanırcasına yağmur yağmaya başladı.</p>
      <p>Sönük bir sesle, “Ama ne olur... yoldaş...” diye söze başlayan yönetici, aynı anda, “yoldaş” sözcüğünün genel tuvaletlerde önüne gelene saldıran haydutlara uymadığını fark etti. Boğuk bir sesle, “Vatand...” diye<a id="GBS.0162.05"/> başladı. Karşısındakilerin bu söze de layık olmadıklarını anladı ve hangisinden geldiğini pek anlayamadığı üçüncü yumruğu yedi. Öylesine bir yumruktu ki bu, burnundan boşanan kan gömleğine aktı.</p>
      <p>Kediye benzeyen, keskin bir sesle, “Çantada ne var asalak?” diye bağırdı. “Telgraflar mı? Telefonda bunları bir yere götürmemeni söylemiştik. Söylemedik mi, konuş?”</p>
      <p>“Söy... söy... söylediniz,”<a id="GBS.0163.01"/> dedi yönetici boğulurcasına.</p>
      <p>“Yine de götürüyorsun! Çantanı ver köpek!” diye bağırdı kızıl saçlı adam telefondaki genizden gelen sesiyle. Çantayı, Varenuha’nın titreyen ellerinden çekip aldı.</p>
      <p>İkisi birden yöneticinin koluna girerek onu bahçenin dışına sürükleyip aceleyle Sadovaya Caddesi’ne daldılar. Fırtına, gemi azıya almış gibiydi. Su ızgaralara doluyor, her yandan dalgalar yükselip<a id="GBS.0163.02"/> kaynıyor, çörtenlerden damlardan su boşanıyor, ağzına kadar dolan olukların dışında, köpüklü seller kapıların önündeki basamaklardan taşıyordu. Bütün canlılar Sadovaya Caddesi’nden kaçıvermişti. Bu nedenle İvan Savelyeviç’in yardımına koşacak kimse yoktu. Nehir gibi akan çamurlu suları aşan haydutlar, yarı ölü yöneticiyi durmadan çakan şimşeklerin arasından, birkaç saniyede 302 numaraya sürüklediler.<a id="GBS.0163.03"/> Pabuçlarıyla çoraplarını ellerine almış çıplak ayaklı iki kadını duvara yapışmaya zorlayıp sundurmanın altına daldılar. Sonra altıncı kapıya koşarak çıldırmak üzere olan Varenuha’yı beşinci kata çıkarıp çok iyi tanıdığı bir dairenin girişinde, yere bıraktılar. Styopa Lihodeyev’in eviydi burası.</p>
      <p>İki haydut birden kayboldu, gözleri fosforlu bir parıltıyla ışıldayan kızıl saçlı, çırılçıplak<a id="GBS.0163.04"/> bir kız onların yerini aldı.</p>
      <p>Varenuha, serüveninin en güç bölümünün başladığını anladı. İnleyerek duvara yapıştı. Genç kız da yöneticiye yapışa yapışa yaslanıp ellerini omuzlarına koydu. Varenuha’nın saçları diken diken oldu. Soğuk! Sırılsıklam gömleğinin kumaşı üstünden bile o ellerin buz gibi olduğunu hissetmişti.</p>
      <p>Genç kız tatlılıkla, “Bırak da seni öpeyim,” dedi. Varenuha gözlerinin<a id="GBS.0163.05"/> yakınında ışıl ışıl parıldayan iki göz gördü. Sonra kendinden geçti, öpücüğü hissetmedi bile.</p>
    </section>
    <section class="si-footnotes" epub:type="footnotes">
	<aside class="si-footnote" epub:type="footnote" id="f26"><a class="si-backref" href="#ref_f26">26</a>. Moskova banliyösünde bir kasaba. (Y.N.)</aside>
  </section>
  <div style="display:none;"><a id="GBS.0163.06"/></div></body>
</html>