<?xml version="1.0" encoding="UTF-8" standalone="no"?><html xmlns="http://www.w3.org/1999/xhtml">
	<head>
		<title>Usta ile Margarita</title>
		<link href="main.css" rel="stylesheet" type="text/css"/>
<meta name="Adept.resource" value="urn:uuid:9a306e4f-5f83-29ee-fd04-e3fd7b236a56"/>
	</head>
	<body xmlns:epub="http://www.idpf.org/2007/ops" class="chapter" epub:type="chapter"><div style="display:none;"><a id="GBS.0303.01"/></div>
    <section>
      <header>
        <h1 class="ch">21</h1>
        <h2>Uçuş</h2>
      </header>
      <p>Görünmez ve özgür! Görünmez ve özgür!.. Eve uzanan yolu boydan boya geçtikten sonra, Margarita, onu dik kesen başka bir yola rastladı. Burası upuzun, delik deşik, çatlak yüzlü, alelacele onarılmış binalarla dolu bir sokaktı. Köşesinde tahtadan yapılmış, iğreti kapılı, petrol ve zararlı böceklere karşı şişe içinde ilaç satan bir dükkân vardı. Margarita<a id="GBS.0303.02"/> bir sıçrayışta bu dar sokağı da aştı, aynı anda da, mutlak özgürlük ve görünmezliğin verdiği zevkin içindeyken bile, belirli ölçüde dikkati elden bırakmaması gerektiğini anladı. Yolun tam köşesinde duran eski bir fenere çarpıp ölecekken, sanki bir mucize sonucu, güçbela fren yapabildi. Fenerden uzaklaştı, süpürgeye daha sıkı yapıştı, elektrik tellerini ve kaldırımın üstünde asılı duran tabelaları<a id="GBS.0303.03"/> kollayarak ağır ağır uçmaya koyuldu.</p>
      <p>Üçüncü sokak onu dosdoğru Arbat Meydanı’na götürdü. Artık süpürgesini kullanmaya iyice alışan Margarita, süpürgesinin, ellerinin ya da bacaklarının en ufak hareketine itaat ettiğini, şehrin üstünde uçtuğu sürece çok dikkatli olması ve pek çılgınlık yapmaması gerektiğini anladı. Üstelik baştan beri, kimsenin onun uçuşunu görmediğini anlamıştı. Gerçekten<a id="GBS.0303.04"/> de ne başını kaldıran ne de, “Bak, bak!” diye bağıran çıkmıştı. Kimse kendini yana atmamış, haykırmamış, bayılıp yere yuvarlanmamış, delice bir kahkaha atmamıştı.</p>
      <p>Margarita ses yapmadan ağır ağır, evlerin ikinci katını pek aşmadan uçuyordu. Yine de ihtiyatlı davranması, gündüz gibi aydınlatılmış Arbat Meydanı’na girdiğinde ufak bir hata yapmasını ve üzerinde ok işareti bulunan ışıklı bir<a id="GBS.0303.05"/> daireye çarpmasını engellemedi. Bu çarpışma Margarita’yı öfkelendirdi. Her hareketine boyun eğen süpürgesini geri geri sürdü, epey geriledikten sonra, süpürge sapı önde, ışıklı daireye doğru atıldı ve onu bin parçaya ayırıverdi. Cam kırıkları şangırdayarak kaldırıma döküldü. Yayalar hemen kenara çekildiler, düdük sesleri duyuldu, gereksiz bir iş becermiş olan Margarita ise gülerek uzaklaşıyordu.</p><div style="display:none;"><a id="GBS.0304.01"/></div>
      <p>“Arbat üzerinde çok dikkatli olmalıyım,” diye düşünüyordu. “O kadar karışık ki, insan yolunu zor buluyor.” Birbirine geçmiş tellerin arasına daldı, dolanıp durmaya koyuldu. Altından, otobüslerin, troleybüslerin ve arabaların tepeleri geçip gidiyor, kaldırımlardan bir kasket nehri akıyordu. Yer yer bu nehirden birtakım kollar ayrılıyor ve geceleri de açık olan mağazaların alevli ağızlarında<a id="GBS.0304.02"/> kayboluveriyordu.</p>
      <p>“Ne karışıklık!” diye düşündü Margarita öfkeyle. “Dönmenin imkânı yok buradan.” Arbat’ı geçti, biraz yükseldi ve dördüncü katların hizasına ulaştı, bir tiyatronun köşesindeki, göz kamaştırıcı ışıklı tüplerin önünden geçerek iki yanı yüksek evlerle kaplı dar bir yola saptı. Bütün pencereler açıktı, her yandan radyo sesleri geliyordu. Merakını gidermek için, pencerelerden<a id="GBS.0304.03"/> birine göz attı. Burası bir mutfaktı. İki gazocağı homurdanarak yanıyor, iki kadın, ellerinde kaşıklar, tiz çığlıklar atarak dalaşıyorlardı.</p>
      <p>“Tuvaletten çıkınca ışık söndürülür, işte size söyleyeceğim bu kadar Pelageya Petrovna,” dedi kadınlardan biri, küçük buhar bulutları koyuvererek kaynayan yemek tenceresinden gözünü ayırmadan. “Aksi halde, evden atılmanız için oylama yapacağız.”<a class="si-noteref" epub:type="noteref" href="#f41" id="ref_f41">41</a></p><div style="display:none;"><a id="GBS.0304.04"/></div>
      <p>“Siz de tam bir şıllıksınız!” diye karşılık verdi öbürü.</p>
      <p>Pencereden içeri dalan Margarita, yüksek sesle, “İkiniz de şıllıksınız!” dedi.</p>
      <p>Kadınlar hemen döndüler ve ellerinde kirli kaşıklarla oldukları yerde donup kaldılar. Margarita kolunu dikkatle iki düşmanın arasından uzatıp gazocaklarını söndürdü. Kadınlar birer çığlık attılar, ağızları açık kaldı. Ama anlaşılan mutfakta<a id="GBS.0304.05"/> artık canı sıkılan Margarita sokağa dönmüştü bile.</p>
      <p>Yolun ucunda, yeni yapıldığı anlaşılan, sekiz katlı, kocaman, lüks bir bina dikkatini çekti. Margarita alçaldı ve yere konduktan sonra binanın yüzünün siyah mermerle kaplı, kapılarının da geniş olduğunu fark etti, camların ardından bir kapıcının sırmalı şapkasıyla parlak düğmeleri görünüyordu. Kapıların üstünde, pirinç harflerle “DRAMLİT<a class="si-noteref" epub:type="noteref" href="#f42" id="ref_f42">42</a><a id="GBS.0305.01"/> EVİ” yazılıydı.</p>
      <p>Margarita gözlerini kısarak DRAMLİT sözcüğünün ne anlama geldiğini bulmak için yazıyı inceledi. Süpürgesini koltuğunun altına kıstırıp kapılardan birini itti, kanat şaşkın kapıcıya çarptı. Sonra Margarita, asansörün yanında, duvarda, üzerinde beyaz harflerle kiracıların adlarının ve daire numaralarının yazılı olduğu kara tahtayı gördü.</p>
      <p>Listenin tepesindeki “Dramaturglar<a id="GBS.0305.02"/> ve Yazarlar Evi” yazısı Margarita’nın bir çığlık atmasına yol açtı. Biraz yükseldi ve büyük bir merakla adları okumaya koyuldu: Hustov, Dvubratski, Kvant, Beskudnikov, Latunski...</p>
      <p>“Latunski!” diye tısladı Margarita. “Latunski! Ta kendisi işte... Usta’nın felaketine yol açan adam!”</p>
      <p>Kapıcı irkildi, korkuyla dolan gözlerini devirerek karatahtaya baktı, olan mucizeyi anlamaya çalıştı:<a id="GBS.0305.03"/> Kiracılar listesi tıslamaya başlamıştı!</p>
      <p>Bu arada Margarita, delice uçarak merdiveni aşıyor, bir çeşit sarhoşluk içinde kendi kendine mırıldanıyordu:</p>
      <p>“Latunski seksen dört... Latunski seksen dört... Solda 82 – sağda 83 – biraz daha yukarda solda – 84! Burası! İşte kartı: O. Latunski.”</p>
      <p>Margarita süpürgesinden aşağı indi, yanan tabanlarını sahanlığın soğuk mermerinde zevkle serinletti.<a id="GBS.0305.04"/> Zili çaldı, sonra bir kere daha çaldı. Kapıyı açan olmadı. Düğmeye daha güçlü bastı, Latunski’nin dairesinde çınlayan zil sesini duydu. Evet, sekizinci katın 84 numaralı dairesinde oturan kişi, ölen Berlioz’a son nefesine kadar minnet duymalıydı; öncelikli MASSOLİT Başkanı tramvay altında kaldığı, ikincisi de cenaze töreni tam o geceye rastladığı için. Eleştirmen Latunski, doğuştan talihliydi.<a id="GBS.0305.05"/> Talih onu, bu cuma büyücüye dönüşüveren Margarita’yla karşılaşmaktan kurtarmıştı!</p>
      <p>Kapıyı kimse açmadı. Bunun üzerine, Margarita, bir solukta, katları teker teker sayarak en alta indi. Aşağı varınca sokağa süzüldü, oradan Latunski’nin pencerelerini bulmak için katları tekrar saydı. Hiç kuşkusuz, sekizinci katta binanın tam köşesine rastlayan beş karanlık pencere ona ait olmalıydı. Margarita<a id="GBS.0306.01"/> hemen oraya kadar yükseldi, birkaç saniye sonra açık bir pencereden, gümüşsü ve incecik bir ay ışığının boydan boya kat ettiği karanlık odaya giriyordu. Margarita ışığı izleyerek el yordamıyla elektrik düğmesini aradı. Bir dakika geçmeden bütün daire aydınlanmıştı. Süpürge bir köşeye kondu. İçerde kimsenin bulunmadığına emin olduktan sonra, Margarita sokak kapısını açıp Latunski’nin kartının yerinde<a id="GBS.0306.02"/> olup olmadığına baktı. Kart yerindeydi: Margarita yanılmamıştı.</p>
      <p>Evet, o korkunç geceyi hatırladıkça eleştirmen Latunski’nin bugün bile sarardığı, Berlioz’un adını büyük saygıyla andığı söylenir. Hangi karanlık ve iğrenç olayın o geceye damgasını vurduğu belli değil: Ancak bizim bildiğimiz, mutfaktan çıktığında Margarita’nın elinde ağır bir çekiç tuttuğudur.</p>
      <p>Çırılçıplak uçan görünmez<a id="GBS.0306.03"/> kadın, dilediği kadar sakin olmaya çalışsın, elleri sabırsızlıktan titriyordu. Dikkatle nişan alan Margarita, ağır çekici kuyruklu piyanonun tuşlarına indirdi. Daireyi dolduran ilk acılı haykırış bu oldu. Olayla en ufak ilgisi bulunmayan, Becker’in yaptığı bu suçsuz salon eşyası güçlü bir çığlık koyuverdi. Tuşlar havaya fırladı, fildişi parçaları, sağa sola uçuştu. Çalgı homurdandı, haykırdı,<a id="GBS.0306.04"/> çınladı, hırıldadı.</p>
      <p>Teller tabanca patlamasını andıran bir şakırtıyla koptu. Soluk soluğa kalan Margarita, çekiç darbeleriyle telleri kopardı ve ezdi. Sonunda soluğu kesilerek, dinlenmek için kendini bir koltuğa attı.</p>
      <p>Banyo ve mutfakta, bir çağlayan homurdandı. “Yerlere akmaya başlamıştır,” diye düşündü Margarita, sonra da yüksek sesle ekledi:</p>
      <p>“Ama burada çakılıp kalmamalıyım.”</p><div style="display:none;"><a id="GBS.0306.05"/></div>
      <p>Su, mutfaktan koridora akmaya başlamıştı bile. Çıplak ayakları su birikintilerinin içine dalıp çıkan Margarita mutfaktan birkaç kova su doldurdu, kovaları eleştirmenin çalışma odasına götürüp çekmecelere boşalttı. Çekiçle, çalışma odasındaki kitaplığın kapılarını kırdıktan sonra yatak odasına geçti. Orada aynalı dolabı kırdı, içinden eleştirmenin bir elbisesini çıkardı ve gidip küvette boğdu.</p><div style="display:none;"><a id="GBS.0307.01"/></div>
      <p>Sonra çalışma masasından dolu hokkayı kaptığı gibi iki kişilik gösterişli yatağa boca etti.</p>
      <p>Gerçekleştirdiği bütün yıkımlar, ona yakıcı bir zevk veriyordu. Fakat buna rağmen, elde ettiği sonuçların inanılmaz yetersiz ve küçük olduğunu da hissediyordu.</p>
      <p>Böylece, ardından aklına ne gelirse yapmaya koyuldu. Piyanonun bulunduğu odada, içine büyük yapraklı bitkilerin yerleştirildiği<a id="GBS.0307.02"/> Çin vazolarını kırdı. Sonra bu işi bırakıp yatak odasına döndü, bir ekmek bıçağıyla çarşafları paraladı. Derken resimlerin camlarını indirdi. Yorgunluk duymuyor, ama tüm gövdesinden şakır şakır ter akıyordu.</p>
      <p>Bu arada, Latunski’nin dairesinin altına rastlayan 82 numarada, tiyatro yazarı Kvant’ın hizmetçisi mutfakta çay içiyor, şaşkınlıkla yukardan gelen bitip tükenmez ayak seslerine karışan<a id="GBS.0307.03"/> şangırtı ve çatırtılara kulak veriyordu. Gözlerini tavana kaldırdığında, tavanın o canım beyazının birden mavimsi, küflü bir renge dönüştüğünü görüverdi. Leke gözle görülür derecede büyüyordu, derken yüzeyinde su damlacıkları kabarıverdi. Olup bitenler karşısında ağzı açık kalan hizmetçi iki dakika süreyle, tavandan düpedüz yağmur yağmaya başlayıncaya dek oturduğu yerde kalakaldı. Neden sonra<a id="GBS.0307.04"/> yerinden fırlayıp yere, lekenin hemen altına bir leğen koydu; ama bu da bir işe yaramadı, yağmur giderek hızlandı ve havagazı ocağıyla tabak dolu masayı sırılsıklam etti. Kvant’ın hizmetçisi çığlıklar atarak daireden dışarı fırladı, merdiveni dörder dörder çıktı. Az sonra Latunski’nin evi zil sesiyle çınlıyordu.</p>
      <p>“Kapı çalınıyor... Gitme zamanı geldi öyleyse,” diye söylendi Margarita.</p>
<div style="display:none;"><a id="GBS.0307.05"/></div>      <p>Anahtar deliğinden, bağıran kadının sesine kulak kabartarak süpürgesine bindi:</p>
      <p>“Açın, açın! Duşya, aç! Borunuz patlamış ya da başka bir şey oluyor. Bizim evi sular bastı!”</p>
      <p>Margarita yerden bir metre kadar yükseldi, avizeye vurdu. İki ampul patladı, avizenin sarkaçları sağa sola uçuştu. Sahanlıktaki sesler kesilerek yerini tepinmeye bıraktı. Margarita pencereye doğru uçtu, kolunu<a id="GBS.0308.01"/> kaldırıp çekici cama indiriverdi. Cam patladı, binanın mermer kaplı cephesi boyunca cam kırıkları, çağlayan gibi döküldü. Margarita yandaki pencereye geçti. Aşağıda, tam altına rastlayan yerde, birileri kaldırımda koşuyordu. Kapının önünde bekleyen iki arabadan biri homurtuyla kalkıp uzaklaştı.</p>
      <p>Latunski’nin pencerelerinin işini bitiren Margarita, komşu daireye kadar uçtu. Patlamalar arttı,<a id="GBS.0308.02"/> sokak kırık camların şangırtısıyla doldu. Kapıcı rüzgâr gibi ana kapıdan dışarı fırladı, yukarı baktı, besbelli bir anda duruma uygun bir karar veremediğinden durakladı, sonra ağzına düdüğünü yerleştirip deliler gibi öttürmeye koyuldu. Margarita, büyük bir zevkle sekizinci katın son camını da indirdi, sonra yediye inip camları kırmaya devam etti.</p>
      <p>Camlı kapıların ardında uzun süre işsiz<a id="GBS.0308.03"/> kalmaktan bıkmış olan kapıcı bütün ruhunu düdüğüne veriyor, düdük sesleri gayet düzenli bir tempoyla Margarita’nın çekiç darbelerini izliyordu. Düdük sustuğunda da –Margarita’nın bir pencereden öbürüne geçtiği anlar– soluk alıyordu; ardından, Margarita’nın her çekiç vuruşunda gene yanaklarını şişiriyor ve karanlık gecenin havasını yükseklere kadar titreştirerek ciğerlerinin bütün gücüyle öttürüyordu.</p><div style="display:none;"><a id="GBS.0308.04"/></div>
      <p>Öfkeden deliye dönmüş olan Margarita’nın çabalarıyla birleşince, gayretleri büyük ses getirdi. Binada kargaşa baş gösterdi. Sağlam pencereler gürültüyle açılıyor, başların görünmesiyle kaybolması bir olurken açık pencereler aceleyle kapatılıveriyordu. Karşıdaki evlerin aydınlık pencerelerinde beliren kara gölgeler, görünürde bir neden yokken DRAMLİT’in camlarının neden kırılabileceğini anlamaya<a id="GBS.0308.05"/> çalışıyorlardı.</p>
      <p>Sokakta, DRAMLİT EVİ’nin çevresi giderek kalabalıklaşıyor, içerde, merdivende birtakım insanlar büyük bir şaşkınlık içinde koşuşuyor, debeleniyorlardı. Kvant’ın hizmetçisi, gelip geçene evi su bastığını söylüyordu; kısa süre sonra, Kvant’ın dairesinin altına rastlayan 80 numaradaki Hustov’un hizmetçisi de dışarı çıkıp Kvant’ın hizmetçisine katıldı. Hustovlarda da, mutfak<a id="GBS.0309.01"/> ve banyoya yağmur yağıyordu. Sonunda, Kvant’ın mutfağının tavanından koca bir kireç parçası koptu, yıkanmak üzere bekleyen kirli tabakların üstüne düşüp hepsini eziverdi. Bunun üzerine, aşağı sarkan ıslak tahtaların arasından gerçek bir çağlayan boşandı ve merdivenlerde haykırışlar başladı.</p>
      <p>Aşağı inerken, Margarita, dördüncü katın sondan bir önceki penceresinin önünden geçti. İçeri göz<a id="GBS.0309.02"/> attığında, dehşet içinde yüzüne gaz maskesi geçirmeye çalışan bir adam gördü. Margarita bir çekiç vuruşuyla camı kırdı, bu adamı öylesine korkuttu ki evinden fırladığı gibi kaçıp gitti.</p>
      <p>Bu barbarca yıkım, beklenmedik bir şekilde son buldu. Üçüncü kata vardığında Margarita; incecik koyu renk bir perdenin gözden sakladığı son pencereden içeri göz attı. Pencere, bir başucu lambasının aydınlattığı<a id="GBS.0309.03"/> odaya açılıyordu. Dört yaşlarında bir erkek çocuk, cibinlikli yatağının içine oturmuş, ürkek ürkek gürültüleri dinliyordu. Odada büyüklerden kimse yoktu: Kuşkusuz, hepsi dışarı uğramışlardı.</p>
      <p>“Camları kırıyorlar,” dedi küçük çocuk ve seslendi: “Anne!”</p>
      <p>Cevap veren olmadı.</p>
      <p>“Anne, korkuyorum,” dedi çocuk.</p>
      <p>Margarita perdeyi aralayıp içeri girdi.</p>
      <p>“Korkuyorum,” diye<a id="GBS.0309.04"/> tekrarladı çocuk, ardından titremeye başladı.</p>
      <p>Rüzgârın etkisiyle boğuklaşan kötü sesini yumuşatmaya çalışarak, “Korkma, korkma yavrum,” dedi Margarita. “Camları kıranlar haylaz çocuklar.”</p>
      <p>Titremesi kesilen oğlan, “Sapanla mı kırıyorlar?” diye sordu.</p>
      <p>“Evet, evet, sapanla,” dedi Margarita. “Sen uyu.”</p>
      <p>“Öyleyse Sitnik’tir bunu yapan,” dedi çocuk. “Onun sapanı var.”</p>
  <div style="display:none;"><a id="GBS.0309.05"/></div>    <p>“Tabii, odur!”</p>
      <p>Küçük çocuk kurnaz kurnaz çevresine bakındı ve sordu:</p>
      <p>“İyi ama sen neredesin teyze?”</p>
      <p>“Hiçbir yerde değilim,” diye cevap verdi Margarita. “Sen düş görüyorsun.”</p>
      <p>“Ben de aynı şeyi düşünüyordum,” dedi çocuk.</p>
      <p>“Uzan,” diye emretti Margarita, “yanağını eline yasla. Düşünde seni ziyaret edeceğim.”</p>
      <p>“Evet, gel, gel,” dedi çocuk hemen uzanıp elini<a id="GBS.0310.01"/> yanağına yaslayarak.</p>
      <p>Alev alev yanan elini çocuğun kırpılmış başına koyan Margarita, “Sana bir masal anlatacağım,” dedi. “Bir varmış bir yokmuş, bir teyze varmış... Teyzenin çocuğu yokmuş, mutluluğu da hiç tatmamış üstelik. İlk başta çok ağlamış, uzun zaman ağlamış, sonra kötü bir insan olmuş...”</p>
      <p>Margarita sustu ve elini çekti. Çocuk uyuyordu</p>
      <p>Margarita çekici usulcacık pencere<a id="GBS.0310.02"/> pervazına bırakıp dışarı uçtu. Evin çevresinde tam bir kargaşa hüküm sürüyordu. Cam kırıklarının kapladığı asfalt kaldırımın üstünde insanlar koşuşuyor, bir şeyler haykırıyorlardı. Aralarında birkaç polis üniforması yerini almıştı bile. Birden kampana çaldı, merdivenli, kırmızı bir itfaiye arabası Arbat Caddesi’nin ağzında beliriverdi.</p>
      <p>Ama bundan sonra olacaklar Margarita’yı ilgilendirmiyordu.<a id="GBS.0310.03"/> Herhangi bir elektrik teline çarpmayacağına emin olduktan sonra, süpürgenin sapına sıkıca tutundu: Bir anda kendini, talihsiz evin damında buldu. Altındaki sokak kıvrılıp binaların arasına daldı. Az sonra Margarita’nın ayaklarının altında, ışıklı sokakların diklemesine kestiği bir dam yığınından başka bir şey kalmadı. Birden, her şey yana kaydı, uzun ışık zincirleri birbirine karışıp anlaşılmaz<a id="GBS.0310.04"/> lekelere dönüştü.</p>
      <p>Margarita yerinden zıpladı. Dam yığınları sanki toprağa gömüldü, yerlerinde ise titrek elektrik ışınlarından bir göl beliriverdi. Birden, bu göl dikine yükselip Margarita’nın başının üzerinden geçti, aynı anda ay ayaklarının altında parıldıyordu. Margarita ters döndüğünü anladı ve eski halini aldı. O an ışık gölünün gözden kaybolduğunu, ufkun üzerinde pembe bir aydınlık<a id="GBS.0310.05"/> kaldığını fark etti. Bir saniye sonra o pembelik de kayboldu. Margarita, üstünde, tam solunda duran ayla baş başa kaldığını gördü. Uzun süreden beri Margarita’nın saçları tepesinde dimdikti, ay ışığı hafiften ıslık çalarak gövdesinde süzülüyordu. Çok aşağılarda epey aralıklı iki ışık çizgisinin görünüp önce devamlı bir çift çizgi halinde birleşmesine, hemen sonra da kaybolmasına bakıp akıl almaz<a id="GBS.0311.01"/> bir hızla uçtuğunu anladı. Hayretle, soluğunun kesilmediğini fark etti.</p>
      <p>Epey aşağılarda, yeryüzünün karanlıkları arasında, belli belirsiz yeni bir ışık lekesi doğdu, birkaç saniye içinde ayaklarının altında kaydı, döne döne kayboldu. Az sonra aynı olay tekrarlandı.</p>
      <p>“Şehirler! Şehirler!” diye bağırdı Margarita.</p>
      <p>Ardından, iki-üç kere, siyah kadifeden muhafazalara konmuş donuk<a id="GBS.0311.02"/> parıltılı kılıçlara benzeyen şeyler gördü, bunların nehirler olduğunu anladı.</p>
      <p>Başını sola doğru kaldıran Margarita, ayın da deli gibi Moskova’ya doğru koştuğunu görünce kendinden geçti. Ay, aynı zamanda da garip bir hareketsizlik içindeydi; çünkü Margarita ayrıldığı şehre dönük esrarlı ve karanlık yüzünü görüyordu; hem bir ejderhaya, hem de efsanelerde adı geçen küçücük kambur ata benziyordu<a id="GBS.0311.03"/> bu.</p>
      <p>Bunun üzerine, Margarita, aslında süpürge sapına olanca gücüyle tutunmanın yanlış olduğunu, birtakım şeyleri gerektiği gibi görmeyi engellediğini, bu yüzden, hava yolculuğunun tadını çıkaramadığını düşündü. Gittiği yerde nasılsa beklendiğini söylüyordu içinden bir ses, canını sıkan bu yükseklikte hızla ilerlemesinin anlamsız olduğunu anlatıyordu.</p>
      <p>Süpürgenin ucunu yere eğdi, arka<a id="GBS.0311.04"/> taraf havaya kalktı, Margarita hızını iyice keserek yeryüzüne doğru indi. Bu iniş –tıpkı bir hava kızağıyla aşağıya kayar gibi– ona son derece yoğun bir zevk verdi. O zamana kadar karanlık ve belirsiz görünen yeryüzü Margarita’ya doğru yükseliyor, genç kadın, ay ışığında, dünyanın gizli kalmış güzelliklerini keşfediyordu. Yeryüzü daha da yaklaştı ve Margarita, yeşeren ormanların buram buram yükselen<a id="GBS.0311.05"/> kokusunu duydu. Daha aşağıda, çiyin ıslattığı bir çayırın üzerine yayılan sisi aştı, ufak bir gölün tepesinden geçti. Ayaklarının altında, kurbağalar koro halinde vıraklıyorlardı. Nedense, yüreğine garip bir heyecan veren, uzaklardan gelen tren homurtusunu dinledi. Kısa bir süre sonra treni gördü. Bir solucan gibi, ağır ağır uzuyor, havaya kıvılcımlar saçıyordu. Margarita treni geçti, üzerinde<a id="GBS.0312.01"/> ikinci bir ayın yüzdüğü parıltılı su aynasını aştı, daha da aşağı indi, ayaklarıyla dev çam ağaçlarının tepelerine dokunup uçuşuna devam etti.</p>
      <p>O an, Margarita’nın ardında, sanki boşluğu yırtan korkunç bir hışırtı yükseldi, ses giderek hızlandı da. Yavaş yavaş, top mermisinin ıslığını andıran bu sese, kilometrelerce öteden duyulan bir kadın kahkahası karıştı. Margarita başını çevirdi, kendisine<a id="GBS.0312.02"/> yaklaşan, garip biçimli, koyu renk şeyi gördü. Yaklaştıkça bu kara şey belirginleşiyordu. Margarita bunun, at üstünde uçan bir nesneye benzediğini fark etti. Yanına vardığında hızını kesti; karşısındaki Nataşa’ydı.</p>
      <p>Nataşa çırılçıplaktı, saçı başı dağılmıştı. Ön ayakları arasına bir evrak çantası kıstırmış, arka ayaklarıyla da durmadan havayı döven koca bir domuz yavrusunun üzerindeydi.<a id="GBS.0312.03"/> Arada bir, bir kelebekgözlük domuzun burnunun ucundan kayıp bağlı bulunduğu kordon sayesinde hayvanın yanı sıra uçuyor ve ay ışığında parıldıyor, başındaki şapka hoplayıp zıplıyor, ara sıra gözlerine iniveriyordu. Daha dikkatle inceleyince, Margarita, bu domuzun Nikolay İvanoviç olduğunu gördü ve gürültülü kahkahası Nataşa’nınkine karışarak ormanın üzerinde çınladı.</p>
      <p>“Nataşacık!” diye bağırdı<a id="GBS.0312.04"/> Margarita tiz bir sesle. “Kremden mi sürdün?”</p>
      <p>Nataşa çın çın öten sesiyle derin uykudaki ormanı ürperterek, “Canım!” diye haykırdı. “Fransa kraliçem benim, ona da sürdüm kremi, çıplak kellesine iyice yaydım!”</p>
      <p>Süvarisinin altında dörtnala giderken, “Prenses!” diye böğürdü domuz yavrusu ağlamaklı bir sesle.</p>
      <p>Margarita’nın yanı başında uçarak hayvanını mahmuzlayan Nataşa, “Canım!<a id="GBS.0312.05"/> Margarita Nikolayevna!” diye bağırdı. “Doğru, her yanıma krem sürdüm! Çünkü ben de yaşamak, ben de uçmak istiyorum! Bağışlayın beni hanımım, ama ne pahasına olursa olsun, artık geri dönmeyeceğim, asla dönmeyeceğim! Böyle, ne kadar rahat ediyor insan, Margarita Nikolayevna!.. Biliyor musunuz, bana birtakım tekliflerde bulundu –Nataşa parmağını ter döken, utanç içindeki domuz yavrusunun boynuna<a id="GBS.0313.01"/> gömdü– evet, birtakım tekliflerde bulundu.”</p>
      <p>Domuzun kulağına eğilip seslendi: “Bana ne dedin?”</p>
      <p>“Tanrıçam!” diye böğürdü domuz. “Bu kadar hızlı uçamam! Birtakım önemli kâğıtları yitirebilirim sonra, Natalya Prokofyevna, itiraz ediyorum!”</p>
      <p>Nataşa, küstah bir kahkahayla, “Kâğıtlarınla birlikte senin de canın cehenneme!” diye bağırdı.</p>
      <p>“Oh, Natalya Prokofyevna, sizi bir duyan<a id="GBS.0313.02"/> olsa!” diye inledi domuz yavrusu yalvaran bir sesle.</p>
      <p>Gökyüzünde dörtnala giden Nataşa, kahkahalar arasında Margarita’nın tellerin üzerine yükselip kaybolmasından sonra malikânede olup bitenleri anlattı.</p>
      <p>Nataşa, armağan olarak aldığı eşyalara elini bile sürmeden, bir çırpıda soyunduğunu ve kremi tüm gövdesine sürdüğünü itiraf etti. Krem, tıpkı hanıma olduğu gibi etki etmişti. Ama<a id="GBS.0313.03"/> sevinç kahkahaları koyuveren Nataşa aynanın önünde, büyüleyici güzelliğine bakıp kendinden geçerken kapı açılmış ve Nikolay İvanoviç içeri girmişti. Çok heyecanlıydı, bir elinde Margarita Nikolayevna’nın gök mavisi kombinezonunu, öbüründe de şapkasıyla evrak çantasını tutuyordu. Nataşa’yı görünce Nikolay İvanoviç’in ağzı açık kalmıştı. Biraz kendine gelince, haşlanmış ıstakoz gibi kıpkırmızı bir yüzle,<a id="GBS.0313.04"/> kombinezonu yerden alıp şahsen getirmeyi görev bildiğini anlatmıştı...</p>
      <p>“Daha sonra ne söyledin ha, kart zampara!” diye bağırdı Nataşa kahkahalar atarak. “Neler söyledin, ihtiyar! Para teklif ettin mi? Klavdiya Petrovna’nın bir şey duymayacağını da söyledin mi, ha? Söylesene, yalan mı bütün bu anlattıklarım?”</p>
      <p>Bu çıkış karşısında, domuz yavrusu, utançla başını yana çevirmekten başka<a id="GBS.0313.05"/> şey yapamadı.</p>
      <p>Gülerek odanın içinde hoplayıp zıplayan ve Nikolay İvanoviç’in elinden kurtulmaya çalışan Nataşa, birden onu da kreme bulamayı akıl etmiş, sonucu görünce de olduğu yerde donup kalmıştı. Bir anda, birinci katın saygıdeğer kiracısının yüzü, domuz suratına dönüşmüş, el ve ayaklarının yerinde toynaklar belirmişti. Aynada kendini gören Nikolay İvanoviç dehşetle haykırmıştı, ama<a id="GBS.0314.01"/> artık çok geçti. Birkaç saniye sonra bu ev kuşu, bu yolculuk düşmanı, umutsuzluk içinde hıçkırarak Moskova’dan havalanıyor, tek şeytanın bilebileceği bir yöne doğru yol alıyordu.</p>
      <p>Domuz, hem yalvaran hem de öfkeli bir sesle, aniden, “Eski halime döndürülmeyi istiyorum!” diye homurdandı. “Bu yasadışı şirketle yolculuk yapmayı da reddediyorum. Margarita Nikolayevna, bu saçmalığı kesmesini<a id="GBS.0314.02"/> emretmelisiniz hizmetçinize.”</p>
      <p>“Bakın hele şuna! Demek senin gözünde hizmetçi olduk, ha? Bir hizmetçi, ha?” diye bağırdı Nataşa domuzun kulağını çimdikleyerek. “Az önce tanrıçaydım ama değil mi? Ne demiştin bana? Ha, söylesene!”</p>
      <p>Taşların arasında şarkılar söyleyerek akan bir ırmağın üzerinden geçip toynaklarının ucuyla bir fındık fidanına sürtünen domuz yavrusu, “Venüs,” diye inledi<a id="GBS.0314.03"/> acınası bir sesle.</p>
      <p>Nataşa, muzaffer bir edayla, bir elini kalçasına dayayıp öbürünü de aya doğru uzatarak, “Venüs! Venüs!” diye bağırdı. “Margarita! Benim ecem! Ne olur, cadı olarak kalmamı sağlayın! Siz ne isterseniz yaparlar, artık çok güçlüsünüz!”</p>
      <p>“Peki, söz veriyorum.”</p>
      <p>“Oh! Sağ olun!” diye bağırdı Nataşa, sonra hem kederli hem de kaba bir sesle bağırdı: “Deeeh! Deh! Daha<a id="GBS.0314.04"/> çabuk! Hadisene, yürü!”</p>
      <p>Topuklarıyla, domuzun delice uçarken içeri çöken böğrünü mahmuzladı, domuz öylesine büyük bir hızla ileri fırladı ki sanki hava yeniden yırtılıverdi. Göz açıp kapamaya kalmadan, Nataşa, Margarita’nın epey ilerisinde kara bir nokta halini aldı, sonra gözden kayboldu, uçuş sesi de kesildi.</p>
      <p>Margarita gene ıssız ve bilinmedik bir bölgedeydi, aralarından dev çam<a id="GBS.0314.05"/> ağaçlarının yükseldiği, yer yer kayalarla kaplı tepeciklerin üzerinde ağır ağır uçmaya devam etti. Uçarken Moskova’dan herhalde çok uzak bir yerde olduğunu düşünüyordu. Ayın, bir yanlarını gümüş rengine boyadığı çam gövdelerinin arasından geçti Margarita. Hafif gölgesi, toprağın üzerinde, önünden gidiyordu, çünkü ay şimdi Margarita’yı arkadan aydınlatıyordu.</p>
      <p>Margarita suya yakın olduğunu<a id="GBS.0315.01"/> hissetti ve hedefe vardığını anladı. Çam ağaçlarını arkada bırakarak, eteklerinde, gölgeler arasından bir ırmağın aktığı, sarp tebeşir kayalığına doğru yavaş yavaş süzüldü. Bu görüntünün üzerinde salınan sis, parça parça, sarp kayaların arasından fışkıran çalılara takılıyordu. Karşı kıyı alçak ve dümdüzdü. Sayısız dalları birbirine geçmiş ağaçlardan meydana gelen koruluğun dibinde bir odun ateşinin<a id="GBS.0315.02"/> kıvılcımları seçiliyor, ateşin çevresinde belli belirsiz birtakım gölgeler gidip geliyordu. Margarita, hafiften şen şakrak bir müzik sesi duyar gibi oldu. Ötede, göz alabildiğine uzanan gümüşsü çayırda ne bir barınak ne de en ufak bir hayat belirtisi vardı.</p>
      <p>Margarita sarp kayalıktan aşağı atlayıp hızla ırmağa indi. Hava yolculuğunun üstüne, su onu kendine çekmişti. Süpürgesini bıraktı ve<a id="GBS.0315.03"/> balıklama akıntıya dalıverdi. Hafif gövdesiyle suları neredeyse aya kadar fışkırtıp ok gibi ırmağa gömüldü. Su, hamam suyu gibi ılıktı. Bir topuk vurup uçsuz bucaksız sıvının yüzeyine fırlayan Margarita, gecenin katıksız yalnızlığında doyasıya yüzdü.</p>
      <p>Margarita’nın yakınında kimse yoktu ama daha ötede, çalıların ardında bir yüzücü daha vardı herhalde; çünkü birinin ırmakta debelendiği, su<a id="GBS.0315.04"/> sıçrattığı duyuluyordu.</p>
      <p>Margarita kıyıya vardı. Sudan çıktığında gövdesi alev alev yanıyordu. En ufak bir yorgunluk duyduğu yoktu, ıslak otların üzerinde neşeyle zıplamaya koyuldu.</p>
      <p>Birden dans etmekten vazgeçip kulak kabarttı. Su şıpırtıları yaklaştı, taze söğüt dallarının ardından göbekli, çırılçıplak, başında siyah ipekli kumaştan, ensesine doğru kaykılmış silindir şapka olan bir<a id="GBS.0315.05"/> adam belirdi. Ayakları çamura bulanmıştı, sanki bir çift kara potin giymiş gibiydi. Soluk alıp verişine ve hıçkırıklarına bakılırsa enikonu sarhoş olmalıydı. Birden ırmağa yayılan konyak kokusu da bunu doğruladı zaten.</p>
      <p>Şişko adam, Margarita’yı fark edince bir süre süzdü onu, sonra sevinçle, “Ne? Gördüğüm gerçekten o mu? Claudine! Sensin sen, yorulmak bilmez dul! Sen de buradasın demek!”<a id="GBS.0316.01"/> diye böğürerek onu selamladı.</p>
      <p>Margarita geriledi, kibar bir tavırla, “Cehenneme kadar yolun var!” dedi. “Claudine da nereden çıktı? Konuşmadan önce karşındakinin kim olduğuna bir bak!”</p>
      <p>Genç kadın biraz düşündükten sonra, sözlerine, buraya kaydedemeyeceğimiz bir yığın küfür ekledi. Bütün bunlar, dikkatsiz şişkonun derhal ayılmasını sağladı.</p>
      <p>“Oh!” dedi zayıf bir sesle. “Ne olur,<a id="GBS.0316.02"/> beni bağışlama lütfunu gösterin, Kraliçe Margot! Yanıldım. Bütün suç konyakta, lanet olsun ona!”</p>
      <p>Şişman adam tek dizini yere dayadı, geniş bir hareketle silindir şapkasını çıkardı, eğildi, Rusça ve Fransızca sözcükleri birbirine karıştırarak Paris’teki Guessar diye bir dostunun kanlı düğünü ve konyak hakkında, bir de Margarita’nın aşağılamasının onu ne kadar üzdüğü yolunda saçma sapan şeyler<a id="GBS.0316.03"/> mırıldanmaya koyuldu.</p>
      <p>Yumuşayan Margarita, “Ayağına bir pantolon geçirsen daha iyi edersin, orospu çocuğu,” dedi.</p>
      <p>Margarita’nın kızgın olmadığını görünce şişkonun yüzü geniş ve pırıl pırıl bir gülümsemeyle aydınlandı. Sonra mutlulukla, şimdilik pantolonsuz gezmesinin nedeninin, daha önce sularına daldığı Yenisey Nehri’nin kıyısında pantolonunu dalgınlık sonucu unutması olduğunu anlattı.<a id="GBS.0316.04"/> Ama hemen oraya kadar uzanacaktı, nasılsa Yenisey iki adım ötedeydi; bunları söyledikten sonra Margarita’nın iyilik dolu, koruyucu lütfuna sığınarak geri geri gitmeye koyuldu. Gitti, gitti ve ayağı kayınca da sırtüstü ırmağa devriliverdi. Ama suya düşerken bile, favorilerle çevrelenmiş yüzünden, o hayranlık ve mutlak bağlılık belirten gülümseme bir an olsun silinmedi.</p>
      <p>Bunun üzerine Margarita<a id="GBS.0316.05"/> tiz bir ıslık çaldı, süpürge hemen koşup geldi. Margarita süpürgeye atladığı gibi nehrin öbür kıyısına vardı. Sarp kayalığın gölgesi buraya ulaşamıyordu, kıyı ay ışığına boğulmuştu.</p>
      <p>Margarita nemli otlara değer değmez, söğüt ağaçlarının altında çalınan müziğin sesi iyice güçlendi, odun ateşinden saçılan kıvılcımlar daha büyük bir neşeyle uçuşmaya koyuldular. Yumuşacık tüysü çiçeklerle kaplı<a id="GBS.0317.01"/> söğüt dallarının altında, ay ışığında, tombul yanaklı, tulum gibi şişmiş iki sıra kurbağa kavallarla bir zafer marşı çalıyordu. Söğüt dallarına asılı çürümüş, fosforlu, ince çöpler notaları aydınlatıyor, ateşin titrek ışığı kurbağaların yüzünde oynaşıyordu.</p>
      <p>Marş, Margarita’nın şerefine çalınıyordu. Karşılanışı da çok güzel oldu. Irmağın üzerinde dans eden saydam su perileri dansı kesip<a id="GBS.0317.02"/> uzun nehir bitkilerini sallayarak Margarita’nın önüne çıktılar. Aynı anda da, soluk yeşil kıyı hattının ve gölün üstünde gürültülü “hoş geldin” çığlıkları çınlıyordu. Çıplak cadılar söğüt ağaçlarının ardından çıkıp dizildiler, diz kırıp saraylardaki gibi eğilerek selam verdiler. Keçi ayaklı bir kır tanrısı, Margarita’nın elini öpmek için koşup geldi, otların üzerine ipekli bir kumaş serdi, eceye nehirde<a id="GBS.0317.03"/> yıkanmaktan zevk alıp almadığını sordu ve bir süre ipekli kumaşın üzerine uzanıp dinlenmesini teklif etti.</p>
      <p>Margarita söyleneni yaptı. Kır tanrısı ona bir kadeh şampanya sundu. Margarita şampanyayı içer içmez, yüreği ısındı. Sonra Nataşa’nın nerede olduğunu sordu, Nataşa’nın yıkanmasını bitirdiği, Margarita’nın yakında döneceğini bildirmek ve giyinip süslenmesine yardım etmek üzere domuzuna<a id="GBS.0317.04"/> atlayıp Moskova’ya döndüğü cevabını aldı.</p>
      <p>Margarita’nın söğüt ağaçları altında dinlendiği kısa süre içinde tek bir ilgi çekici olay meydana geldi: Bir ıslık sesi boşluğu yırttı ve hedefini şaşırdığı anlaşılan kapkara bir gövde suya düştü. Az sonra, karşı kıyıda bir talihsizlik sonucu karşılaştığı şişman ve favorili adam Margarita’nın karşısına çıktı. Bu arada, Yenisey Nehri’ne kadar gidip<a id="GBS.0317.05"/> gelme fırsatını bulduğu anlaşılıyordu, tepeden tırnağa ıslak da olsa artık kıyafeti üzerindeydi çünkü. Konyak ona yeni bir oyun oynamış, karaya konmak isterken bir kere daha suya düşmüştü. Bu aksiliğe rağmen yüzü gülüyordu. Margarita da gülümseyerek, öptürmek üzere elini ona uzattı.</p>
      <p>Sonra herkes harekete hazırlandı. Su perileri ay ışığında danslarını bitirip kayboluverdiler. Kır tanrısı,<a id="GBS.0318.01"/> Margarita’ya saygıyla, nehre nasıl geldiğini sordu. Bir süpürge sopasına binerek geldiğini öğrenince, “Neden?” dedi. “Çok rahatsız bir yolculuk bu!”</p>
      <p>Bir anda, birkaç tahta parçasını birleştirerek garip görünüşlü bir telefon yaptı, bilinmeyen birini arayıp hemen araba gönderilmesini istedi. Gerçekten de, bir dakika geçmeden isteği yerine getirilmişti. Adanın birinin üzerinde açık kahverengi,<a id="GBS.0318.02"/> üstü açık bir araba belirdi. Yalnız, sürücü yerinde bildiğimiz gibi bir şoför değil, uzun gagalı, muşamba kasketli ve meşin eldivenli bir ekinkargası oturuyordu. Ada hemen boşalıverdi. Cadılar parlak ay ışığında dağılıp gittiler. Ateş söndü, odunlar beyaz bir külle örtüldü.</p>
      <p>Favorili adamla kır tanrısı, Margarita’yı açık kahverengi arabaya bindirdiler, genç kadın arkadaki geniş koltuğa rahatça<a id="GBS.0318.03"/> yerleşti. Araba kükredi ve aya doğru atıldı. Ada ile ırmak gözden kayboldu. Margarita, son hızla Moskova’ya dönüyordu.</p>
    </section>
	<section class="si-footnotes" epub:type="footnotes">
	<aside class="si-footnote" epub:type="footnote" id="f41"><a class="si-backref" href="#ref_f41">41</a>. Sovyetler döneminde birkaç aile aynı evi paylaşabilirdi. Bu tür yerleşmelere de <em>kommunalka</em> adı verilirdi. (Y.N.)</aside>
    <aside class="si-footnote" epub:type="footnote" id="f42"><a class="si-backref" href="#ref_f42">42</a>. (Rus.) Açılımı, Dramaturglar ve Yazarlar Evi. (Y.N.)</aside>
  </section>
  <div style="display:none;"><a id="GBS.0318.04"/></div></body>
</html>