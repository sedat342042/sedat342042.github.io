<?xml version="1.0" encoding="UTF-8" standalone="no"?><html xmlns="http://www.w3.org/1999/xhtml">
	<head>
		<title>Usta ile Margarita</title>
		<link href="main.css" rel="stylesheet" type="text/css"/>
<meta name="Adept.resource" value="urn:uuid:9a306e4f-5f83-29ee-fd04-e3fd7b236a56"/>
	</head>
	<body xmlns:epub="http://www.idpf.org/2007/ops" class="chapter" epub:type="chapter"><div style="display:none;"><a id="GBS.0120.01"/></div>
    <section>
      <header>
        <h1 class="ch">7</h1>
        <h2>Kötü bir daire</h2>
      </header>
      <p>Ertesi sabah Styopa Lihodeyev’e, “Styopa, hemen kalkmazsan kurşuna dizileceksin!” deseler, Styopa güç duyulan bitkin bir sesle şöyle karşılık verirdi: “Kurşuna dizin, ne isterseniz yapın, kalkmayacağım.”</p>
      <p>Kalkmak mı? Gözlerini açmak bile olanaksız gibi geliyordu Styopa’ya. Böyle bir şey yapmaya kalksa sanki bir şimşek kafasını delip<a id="GBS.0120.02"/> geçecek, bin parçaya ayıracaktı. Kafasının içinde koca bir çan çalıyor, gözleriyle gözkapakları arasında göz kamaştırıcı bir yeşille karışık kara lekeler yüzüyor, daha da kötüsü, midesinin bulandığını hissediyordu; bulantı, gramofonun bezdirici sesiyle çok yakından ilişkiliymiş gibi geliyordu ona.</p>
      <p>Styopa, anılarını toplamaya çalıştı; yalnız herhalde dün akşam –nerede olduğunu kesinlikle<a id="GBS.0120.03"/> hatırlamıyordu– elinde bir peçeteyle ayakta duran bir kadını öpmeye çalıştığını, ona ertesi gün tam öğleyin evine gideceğine söz verdiğini hatırladı. Kadın, “Hayır, hayır, yarın evde olmayacağım!” diye geri çeviriyordu ama Styopa büyük bir inatla diretiyor, “Boşuna inat etmeyin,” diyordu. “Geleceğime yemin ederim!”</p>
      <p>Kimdi bu kadın, şimdi saat kaçtı ve hangi ayın hangi günüydü?.. Styopa hiçbirini<a id="GBS.0120.04"/> bilmiyordu. En kötüsü nerede bulunduğunu anlayamıyordu bir türlü. Hiç olmazsa sonuncu soruyu aydınlatmaya çalıştı. Bunu yaparken de sol gözkapağını büyük güçlüklerle gözünden ayırabildi. Alacakaranlıkta soluk bir parıltı görür gibi oldu. Sonunda Styopa iki pencere arasındaki aynayı tanıdı ve boylu boyunca yatak odasında yatağına, daha doğrusu kuyumcu kadının eski yatağına uzanmış olduğunu<a id="GBS.0120.05"/> anladı. O an başında büyük bir acı duydu, gözlerini kapayıp bir inilti koyuverdi.</p>
      <p>Ne olup bittiğini açıklayalım: Varyete Tiyatrosu Müdürü Styopa Lihodeyev, merhum Berlioz’la paylaştığı, Sadovaya Caddesi’ne bakan altı katlı bir evdeki işte o dairede uyandı.</p>
      <p>Bu dairenin –50 numara– uzun süredir kötü denmese bile garip bir ünü vardı. İki yıl önce dairede, de Fougères adlı ölmüş bir<a id="GBS.0121.01"/> kuyumcunun karısı otururdu. Anna Frantzevna de Fujere elli yaşlarında, karşısındakinde saygı uyandıran ve pratik zekâlı bir kadındı. Dairesinin beş odasından üçünü kiraya vermişti. Kiracılarından biri, yanılmıyorsam, Belomut adını taşıyordu, ötekinin adıysa çoktan unutuldu.</p>
      <p>İki yıl önce, birden, açıklanması olanaksız olaylar meydana gelmeye başladı: Bazı kişiler, iz bırakmadan evden yok<a id="GBS.0121.02"/> oluyordu.</p>
      <p>Bir keresinde, bir bayram günü, polisin biri, dairenin kapısını çalıp adı unutulan ikinci kiracıyı çağırttı. Sonra adama, kâğıt imzalamak üzere bir dakikalığına karakoldan istendiğini söyledi. Kiracı, Anna Frantseva’nın eski ve sadık hizmetçisi Anfisa’ya, telefonla arayan olursa on dakika sonra döneceğini bildirmesini rica etti. Beyaz eldivenli, saygılı polisle çıktı gitti. Ama<a id="GBS.0121.03"/> on dakika sonra dönmedi. Bir daha da hiç görünmedi ortalıkta. İşin tuhafı polis de onunla birlikte sırra kadem basmıştı.</p>
      <p>Çok sofu, daha doğrusu boş inançlara sahip biri olan Anfisa, olayın çok etkilediği Anna Frantseva’ya bir büyücülük olayıyla karşı karşıya bulunduklarını açıkça söyledi. Kiracıyla polisi kimin kaçırdığını biliyordu sözde. Ama karanlık bastığı için şimdi söylemek istemiyordu.</p><div style="display:none;"><a id="GBS.0121.04"/></div>
      <p>Bilindiği gibi, büyücülük başlamayagörsün, sonu gelmez. Yanlış hatırlamıyorsak, ikinci kiracı bir pazartesi günü kayboldu; ertesi çarşamba sanki yer yarıldı Belomut içine düştü. Onun kayboluşu daha değişikti ama. Her zamanki gibi, bir sabah, bir araba gelip işe götürmek üzere onu aldı. Götürmesine götürdü ve bir daha kimseyi geri getirmedi. Araba kendisi de geri dönmedi ya!</p>
      <p>Bayan<a id="GBS.0121.05"/> Belomut’un şaşkınlığı da, üzüntüsü de anlatılır gibi değildi. Ne yazık ki şaşkınlık ve üzüntü de çok sürmedi. Nedendir bilinmez, aceleyle gittiği sayfiye evinden o akşam Anfisa’yla birlikte dönen Anna Frantseva, Bayan Belomut’u da bulamadı. Üstelik, Belomut ailesinin oturduğu iki odanın kapısı mühürlenmişti.</p>
      <p> İki gün geçmek bilmedi. Üçüncü gün, bu süre içinde gözüne uyku girmeyen Anna Frantseva,<a id="GBS.0122.01"/> bir kere daha alelacele sayfiye evine gitti. Tabii geri dönmediğini söylemek gereksiz!..</p>
      <p>Tek başına kalan Anfisa, bütün gün iki gözü iki çeşme ağladı durdu; sonra, sabahın ikisine doğru gitti yattı. Ona ne olduğu da bilinmiyor, sadece komşular, bütün gece 50 numaralı daireden gürültüler geldiğini, pencerelerde sabaha kadar ışık gördüklerini anlattılar. Ancak sabah olduğunda Anfisa’nın da<a id="GBS.0122.02"/> evde bulunmadığı anlaşıldı.</p>
      <p>Kaybolanlar ve o uğursuz daire hakkında evde bir sürü hikâye anlatıldı. Bunlardan birine göre, zayıf ve sofu Anfisa, sıska boynundaki kesede, Anna Frantseva’ya ait yirmi beş tane koca elmas taşıyordu. Anna Frantseva’nın sık sık alelacele gittiği kır evinin tahtadan kilerinde, elmaslardan ve çarlık damgasını taşıyan altınlardan oluşan akıl almaz bir hazine bulunmuştu.<a id="GBS.0122.03"/> Vesaire vesaire... Ancak biz bilmediğimiz şeylerin sorumluluğunu yüklenmek istemeyiz.</p>
      <p>Her neyse, daire ancak bir hafta boş ve mühürlü kaldı; sonra, merhum Berlioz’la Styopa, eşleriyle birlikte buraya taşındılar. Uğursuz eve yerleşir yerleşmez de başlarına gelmeyen şeytanlık kalmadı. Daha doğrusu, bir ay içinde ikisinin karıları da kayboldu. Ama bu kayıpların izi biliniyordu, Berlioz’un<a id="GBS.0122.04"/> karısının, Harkov’da bir bale öğretmeniyle birlikte görüldüğü anlatılıyordu. Styopa’nınkiyse sözde, bir düşkünlerevindeydi. Dedikoduculara bakılırsa, pek çok tanıdığı bulunan Varyete Tiyatrosu Müdürü, karısının bir daha Sadovaya Caddesi’nde görülmemesi koşuluyla ona düşkünlerevinde bir oda bulmuştu.</p>
      <p>Ne diyorduk?.. Styopa bir inilti koyuverdi. Bir tablet Piramidon istemek için hizmetçisi<a id="GBS.0122.05"/> Grunya’yı çağıracak oldu. Sonra yapmak istediği şeyin aptalca olduğunu hatırladı. Nasılsa Grunya’da Piramidon<a class="si-noteref" epub:type="noteref" href="#f24" id="ref_f24">24</a> bulunmazdı. Berlioz’u yardımına çağırmaya çalıştı, cılız bir sesle iki kere, “Mişa! Mişa!” diye bağırdı. Tahmin edebileceğiniz gibi, yanıt alamadı. Daireye büyük bir sessizlik çökmüştü.</p>
      <p>Ayak parmaklarını oynatan Styopa, çoraplarıyla yattığı sonucuna vardı. Titreyen elini, pantolonunu<a id="GBS.0123.01"/> çıkarıp çıkarmadığını anlamak amacıyla bacağına götürdü; ama kesin bir sonuca varamadı. Sonunda terk edilmiş olduğunu, tek başına kaldığını, kimsenin yardımına gelmeyeceğini anlayıp insanüstü bir güç harcamak pahasına kalkmaya karar verdi.</p>
      <p>Styopa, gözlerine yapışan gözkapaklarını açtı, aynada saçı başı darmadağınık bir adam gördü. Şiş yüzü, kara çalı gibi sakallarla kaplıydı. Gözleri de<a id="GBS.0123.02"/> yumruk gibiydi. Sırtında iğreti yakası ve kravatıyla pis bir gömlek, bir içdonu, ayaklarında çoraplar vardı. Aynada kendini böyle gören Styopa, aynanın tam yanında kara giysili, kara bereli bir yabancı olduğunu da fark etti. Yatağının içine oturan Styopa, kan çanağına dönen gözlerini alabildiğine açıp yabancıya baktı; sessizliği ilk bozan yabancı oldu; bas bir ses yabancı şivesiyle bu sözleri söyledi:</p><div style="display:none;"><a id="GBS.0123.03"/></div>
      <p>“Günaydın, pek sevimli Styopa Bogdanoviç!”</p>
      <p>Yine bir sessizlik oldu. Bu sessizliğin sonunda, Styopa, büyük güçlükle şu sözleri söyleyebildi:</p>
      <p>“Siz ne istemiştiniz?” </p>
      <p>Kendi sesini tanımayarak şaşırdı. “Siz” sözü soprano inceliğinde, “ne” bas kalınlığındaydı; geri kalanı zor duyulur bir şekilde ağzından çıkabilmişti.</p>
      <p>Yabancı, hoşgörülü bir gülümsemeyle yelek cebinden,<a id="GBS.0123.04"/> üzerinde üçgen biçiminde elmas kakmalı olan saatini çıkardı. On bir kere çalmasını bekledikten sonra, “Tam on bir,” dedi. “Saat onda evinizde bulunmamı söylediğinize göre de, bir saattir uyanmanızı bekliyorum. İşte karşınızdayım.”</p>
      <p>Styopa, el yordamıyla yakınındaki iskemleye attığı pantolonunu arayıp buldu ve mırıldandı:</p>
      <p>“Özür dilerim...” Pantolonu bacağına geçirdi, sonra boğuk bir<a id="GBS.0123.05"/> sesle sordu: “Adınızı söyler misiniz lütfen?”</p>
      <p>Konuşmakta güçlük çekiyordu. Ağzından çıkan her sözde, biri beynine bir iğne sokuyor, anlatılmaz cehennem acıları çektiriyordu.</p>
      <p>“Nasıl! Adımı da unuttunuz demek?” dedi yabancı, gülümseyerek.</p>
      <p>“Çok özür dilerim...” dedi Styopa. Akşamdan kalmalığın kendisine yeni oyunlar oynadığını sezmekteydi: Yatağın çevresinde yer dönüyor, bir<a id="GBS.0124.01"/> yerlere kayıyor, Styopa’ya da cehennemin dibine, şeytanın bulunduğu yere tepeüstü yuvarlanacakmış gibi geliyordu.</p>
      <p>Yabancı, anlayışlı bir gülümsemeyle, “Sevgili Styopa Bogdanoviç,” dedi. “Piramidon’un size hiçbir hayrı dokunmaz. Eski ve bilgece kurala kulak verin: Çivi çiviyi söker demişler. Sizi kendinize getirecek tek şey iki küçük kadeh votkayla sıcaklı soğuklu birkaç acılı meze.”</p>
 <div style="display:none;"><a id="GBS.0124.02"/></div>     <p>Styopa, uyanık bir adamdı. Hasta da olsa, bu halde yakalandığına göre en iyisinin her şeyi anlatmak olduğunu seziyordu. Ağzında zor dönen diliyle, “Doğrusunu söylemek gerekirse,” dedi, “dün biraz fazla...”</p>
      <p>“Bir söz daha istemez!” diyerek sözünü kesen misafir, koltuktan uzaklaşıp odanın bir köşesine gitti.</p>
      <p>Gözleri fal taşı gibi açılan Styopa, üzerinde dilim dilim kesilmiş ekmekler,<a id="GBS.0124.03"/> küçük bir kavanoza doldurulmuş havyar, küçük bir tabakta beyaz mantar salamurası, bir tencerede seçemediği yiyecekler ve kuyumcunun karısına ait büyücek bir sürahi votkanın bulunduğu tepsiyle, altındaki küçük masayı seçebildi. Styopa’yı asıl şaşırtan, votkanın buz gibi oluşuydu, sürahi dıştan buğulanmıştı. Yok canım, bunda şaşılacak bir şey yok: Sürahiyi, buz dolu bir kovada bekletmiş olmalıydılar.<a id="GBS.0124.04"/> Her neyse özenli ve iyi hizmet veriliyordu burada insana.</p>
      <p>Yabancı, Styopa’nın şaşkınlığının rahatsız edici bir noktaya ulaşmasını beklemeden, ustalıkla, yarım bardak votka doldurdu.</p>
      <p>“Ya siz?” dedi Styopa, tiz bir sesle.</p>
      <p>“Sevinerek...”</p>
      <p>Styopa, titreyen eliyle kadehi ağzına götürdü, yabancı da kadehindekini bir dikişte yuttu. Biraz havyar yedikten sonra Styopa’nın ağzından<a id="GBS.0124.05"/> sözler döküldü:</p>
      <p>“Siz... İçkiyle meze almaz mısınız?”</p>
      <p>“Teşekkür ederim, ama ben hiç meze yemem,” dedi yabancı ve kadehleri yeniden doldurdu.</p>
      <p>Tencerenin kapağını açtılar, içinde domates salçasında pişirilmiş sıcacık sosisler vardı.</p>
      <p>Styopa’nın gözünün önünde dolaşıp duran uğursuz yeşil lekeler kayboldu, güçlük çekmeden konuşmaya başladı, en önemlisi, olup bitenleri hatırladı.<a id="GBS.0125.01"/> Her şey, Shodna’da, skeç yazarı Hustov’un villasında başına gelmişti. Hustov, Styopa’yı arabasıyla evine getirmişti. Taksiye de Metropol Oteli yakınında bindiklerini iyi hatırlıyordu. Yanlarında bir de aktör vardı, daha doğrusu aktör değil de çanta içinde bir gramofon. Evet, evet, evet, villada olmuştu bütün bunlar. Gramofon, köpekleri havlatıyordu hatta, hatırlamıştı Styopa. Yalnız, Styopa’nın<a id="GBS.0125.02"/> öpmeye çalıştığı kadının kim olduğu belli değildi... Kim olduğunu şeytan bilirdi... Belki radyoda çalışıyordu, belki de başka bir yerde.</p>
      <p>Böylece, bir gün öncesi, Styopa’nın kafasında yavaş yavaş aydınlanmaya başlamıştı. Şimdi, Styopa bir gün öncesinden çok bugünle, özellikle yanında mezeler ve votkayla odasında bitiveren yabancıyla ilgileniyordu. Asıl açıklanması gereken buydu işte!</p>
 <div style="display:none;"><a id="GBS.0125.03"/></div>     <p>“Şimdi, adımı hatırlayacağınızı umarım?”</p>
      <p>Styopa, şaşkın şaşkın kollarını açmakla yetindi.</p>
      <p>“İnanılmaz! Bana öyle geliyor ki, dün, votkadan sonra Porto şarabı da içmişsiniz. Hiç böyle şey yapılır mı canım?”</p>
      <p>Enikonu küçük düşen Styopa, “Bütün bunların aramızda kalmasını rica edeceğim,” dedi.</p>
      <p>“Tabii, tabii! Ama Hustov’un ne yapacağını kestiremem. Bunu siz de kabul edersiniz<a id="GBS.0125.04"/> sanırım.”</p>
      <p>“Nasıl! Siz Hustov’u tanıyor musunuz?”</p>
      <p>“O şahsı dün ofisinizde, yalnızca bir an gördüm. Ama yüzüne bir kere bakmam, alçağın, dedikoducunun, yağcının, her kalıba girenin biri olduğunu anlamama yetti.” </p>
      <p>Hustov’un kısaca çizilişindeki gerçeğe uygunluk Styopa’yı şaşırtmıştı: “Çok doğru!” dedi, kendi kendine.</p>
      <p>Evet! Bir önceki gün, parça parça yerine gelmeye başlıyordu.<a id="GBS.0125.05"/> Varyete Tiyatrosu Müdürü yine de çok kuşkuluydu. Bu önemli günün bir bölümü, karanlık bir deliğin içine gömülmüştü sanki. Çünkü –özür dilerim– Styopa, bu bereli yabancıyı ofisinde hiç görmemişti.</p>
      <p>Styopa’nın şaşkınlığını fark edince, “Woland,” dedi. “Kara büyü profesörü.”</p>
      <p>Baştan başlayıp her şeyi anlattı.</p>
      <p>Yurtdışından Moskova’ya daha dün gelmiş, hemen Styopa’ya koşup Varyete<a id="GBS.0126.01"/> Tiyatrosu’nda bir dizi gösteri düzenlemeyi önermişti. Styopa, Moskova Bölgesi Eğlence Komisyonu’nu telefonla aramış ve bu işi hallettikten sonra (Styopa sararıp gözlerini kırpıştırdı) Profesör Woland’la yedi gösterilik bir anlaşma imzalamış (Styopa ağzını açtı), ertesi sabah ayrıntıları konuşmak üzere Woland’ın saat onda Styopa’nın evine gelmesi kararlaştırılmıştı. Ve işte gelmişti Woland, hizmetçi<a id="GBS.0126.02"/> Grunya tarafından karşılanmıştı. Woland’dan az önce içeri girdiğini belirten Grunya, evin hizmetçisi olduğunu, Berlioz’un odasında bulunmadığını, Styopa Bogdanoviç’i görmek isterse doğruca odasına gitmesini söylemişti. Styopa Bogdanoviç öylesine derin bir uykuya dalmış ki, Grunya onu uyandırmaya cesaret edememişti. Styopa Bogdanoviç’in ne durumda olduğunu gören sanatçı, Grunya’yı yiyecek satan<a id="GBS.0126.03"/> en yakın mağazaya göndermiş, votkayla mezeleri aldırmış, oradan da eczaneye yollayıp buz getirtmiş ve...</p>
      <p>İyice şaşırıp cüzdanını aramaya koyulan Styopa, “İzin verin de borcumu ödeyeyim,” diye inledi.</p>
      <p>“Asla!” diye bağırdı turneye çıkan sanatçı. “Önemli bir şey değil!”</p>
      <p>Bir daha bu konuya dönmedi. Votka ve meze sorunu böylece aydınlanmıştı. Yine de Styopa acınacak haldeydi; ne<a id="GBS.0126.04"/> yazılı bir anlaşma imzaladığını, ne de –isterlerse gebertsinler– dün bu Woland denen adamı gördüğünü hatırlıyordu. Evet, Hustov’u görmüştü ama Woland’ı asla. Güç duyulan bir sesle, “İzin verirseniz,” dedi, “şu anlaşmaya bir göz atayım.”</p>
      <p>“Tabii, rica ederim...”</p>
      <p>Styopa kâğıda baktı, kaskatı kesildi. Her şey yerli yerindeydi: Önce Styopa’nın eliyle atılmış süslü bir imza, sonra da Muhasebe<a id="GBS.0126.05"/> Müdürü Rimski’nin yatık yazısıyla, yedi gösteri için sanatçı Woland’a verilecek otuz beş bin rubleye mahsuben, on bin ruble avans ödenmesine izin veren bir açıklama. Kâğıda, Woland’ın bu on bin rubleyi aldığını gösteren bir makbuz da eklenmişti!</p>
      <p>Başı dönen zavallı Styopa, “Bu da nesi?” diye düşündü. Unutkanlığın uğursuz belirtileri miydi bütün bunlar? Yazılı anlaşma gözlerinin önünde olduğuna<a id="GBS.0127.01"/> göre kuşkuculuğu sürdürmek terbiyesizlikten başka şey değildi. Styopa, konuğundan bir dakika izin istedi, ayağında çoraplarla kapıya koşup telefona saldırdı. Mutfağa doğru bağırdı:</p>
      <p>“Grunya!”</p>
      <p>Karşılık veren olmadı. Styopa, Berlioz’un sokak kapısına bakan odasına göz attı ve olduğu yere sanki çakılıp kaldı. Kapı tokmağı, koca bir balmumu mühür ve sicimle iptal edilmişti.</p>
      <p>“Tebrikler!<a id="GBS.0127.02"/> Bir bu eksikti!” diye bağırdı Styopa’nın kafasındaki ses. O andan başlayarak düşünceleri iki ayrı yönde koşuşmaya koyuldu. Ama, her felaket ânında olduğu gibi, birbirine karışıp ne yönde olduğu anlaşılamayan bir noktaya doğru yöneldiler. Styopa’nın kafasındaki kargaşa anlatılır gibi değildi. Bir yanda, kara bere, buzlu votka ve akıl almaz anlaşmasıyla bu şeytan... Öte yanda, bütün bunlar<a id="GBS.0127.03"/> yetmiyormuş gibi, kapıya konulan mühür! Kime isterseniz Berlioz’un şunu ya da bunu yaptığını söyleyin, yemin ederim size inanmam! İnanmam ama mühür de ortalıkta ya! Vay be!..</p>
      <p>O an, Nisan ayının yirmi dördünün akşamı burada, dergisinde yayımlanmak üzere Mihail Aleksandroviç’e sanki özel olarak verdiği yazıyla ilgili sürüyle tatsız düşünce Styopa’nın kafasını kurcalamaya koyuldu. Aramızda<a id="GBS.0127.04"/> kalsın ama gerçekten saçma bir yazıydı! Gereksiz de; çok bir para da kazandırmıyordu. </p>
      <p>Yazı, Styopa’ya, kelimesi kelimesine hatırladığı karanlık konuşmayı çağrıştırdı. Hatırladığı kadarıyla 24 Nisan tarihinde Mihail Aleksandroviç’le baş başa akşam yemeği yerken olmuştu bu. Doğrusu, o sohbeti tam anlamıyla “karanlık” diye nitelemek mümkün değildi, (Styopa böylesi bir konuşmaya girişmeyi<a id="GBS.0127.05"/> kabul etmezdi) ama yine de, gereksiz bir konuyu tartışmışlardı. Yoldaşlar, böyle bir şey hiç yaşanmayabilirdi de. O gün tartıştıkları konunun şimdi çok önemsiz kaçacağı kesindi. Ama mühürle...</p>
      <p>Kendini kaybedecek gibi olan Styopa, “Ah Berlioz, Berlioz!” dedi kendi kendine. “Böyle şeyleri nereden sokarsın kafana!”</p>
      <p>Ama başına gelenlere gözyaşı dökmenin sırası değildi. Styopa, Varyete<a id="GBS.0128.01"/> Tiyatrosu muhasebe müdürü Rimski’nin numarasını çevirdi. Styopa’nın durumu zordu: Bir yanda, yazılı anlaşmayı gördükten sonra bile Styopa’nın sözlerini denetleme gereğini duymasına alınabilecek yabancının varlığı; öte yandan, Muhasebe Müdürü’yle yapılması gereken, güç bir konuşma. Rimski’ye sadece, “Dün, bir kara büyü profesörüyle otuz beş bin rublelik anlaşma imzaladım mı?” diye de soramazdı. Hayır,<a id="GBS.0128.02"/> hayır, bu tür bir soruyu aklından çıkarmalıydı.</p>
      <p>Telefonda, Rimski’nin kaba, çirkin sesi, “Evet!” dedi.</p>
      <p>Styopa, zayıf bir sesle, “Günaydın Grigoriy Daniloviç. Ben Lihodeyev. Şey... hımmm... yanımda... şey... şu Woland... Woland adlı sanatçı var. Şey, size sormak istiyordum da. Bu akşam için ne hazırlık yaptık?”</p>
      <p>“Ha, kara büyü üstadı mı?” diye sordu Rimski. “Afişler şimdi gelecek.”</p><div style="display:none;"><a id="GBS.0128.03"/></div>
      <p>“İyi,” dedi Styopa, rahatlamış sesiyle. “Şimdilik hoşça kalın...”</p>
      <p>“Gelmenize çok var mı?” diye sordu Rimski.</p>
      <p>“Yarım saat sonra oradayım,” dedi Styopa, telefonu kapadı ve alev alev yanan başını elleri arasında sıktı. Pis bir hikâyeyle karşı karşıyaydı işte! Peki ama belleğime ne oldu benim yoldaşlar, neden bir şey hatırlamıyorum?</p>
      <p>Görgü kuralları gereğince Styopa’nın daha<a id="GBS.0128.04"/> fazla koridorda kalması uygun düşmezdi. Hemen aklına yepyeni bir plan geldi: Belleğindeki akıl almaz boşluğu, ne şekilde olursa olsun gizleyecek ustaca sorularla ilkin yabancıyı sorguya çekecek, yönetimi kendisine bırakılmış Varyete Tiyatrosu’nda ne gibi gösteriler yapacağını anlamaya çalışacaktı.</p>
      <p>Styopa, telefona sırtını çevirdi ve tembel Grunya’nın uzun süredir silmediği koridordaki aynada,<a id="GBS.0128.05"/> gözünde iğreti gözlüğüyle sırık gibi garip bir yabancı gördü. (Ah, İvan Nikolayeviç burada olsaydı, bu tuhaf adamı hemen tanırdı.) Sonra görüntü kayboldu. Deliye dönen Styopa, daha büyük bir dikkatle sokak kapısının çevresini gözden geçirdi, ikinci kez seslendi aynadan, inanılmayacak kadar büyük bir kara kedi geçiyordu. Sonra o da kayboldu.</p>
      <p>Kalbi bir an duran Styopa, başına bir şey vurulmuşçasına<a id="GBS.0129.01"/> sallandı.</p>
      <p>“Bu da nesi?” diye düşündü. “Deliriyor muyum? Bu görüntüler de nereden çıktı?” Gözlerini girişte gezdirdi ve ürkerek haykırdı:</p>
      <p>“Grunya! Nedir bu evin içinde gezinen kedi? Nereden çıktı? Öteki adam kim?”</p>
      <p>Grunya’ya değil de, yatak odasındaki yabancıya ait olan ses karşılık verdi:</p>
      <p>“Merak etmeyin Styopa Bogdanoviç, Kedi benim. Sinirlenmeyin. Grunya’ya gelince,<a id="GBS.0129.02"/> burada değil; onu Voronyej’e gönderdim, memleketine. Kendisine hiç izin vermediğinizden yakınıyordu da.”</p>
      <p>Öylesine beklenmedik, öylesine saçmaydı ki bu sözler, Styopa, yanlış anladığını düşündü. Deli gibi koşup yatak odasına girdi... Ve kapının eşiğinde donakaldı. Saçları diken diken oldu. Bir ter tabakası alnını kapladı.</p>
      <p>Konuk odada bu sefer yalnız değildi. İkinci koltuğa, az önce<a id="GBS.0129.03"/> aynada gördüğü herif kurulmuştu. Kuştüyünü andıran bıyıkları, tek tarafındaki camı pırıl pırıl yanan gözlüğüyle gayet güzel görülebiliyordu şimdi. Ama odada, daha da beteri vardı: Kuyumcunun karısına ait pufta, üçüncü biri, büyük bir kayıtsızlıkla keyif çatıyordu. Bir pençesinde votka kadehi, öbüründe mantar salamurasına batırdığı çatalıyla akıl almaz irilikteki kara Kedi’ydi bu.</p>
      <p>Zaten<a id="GBS.0129.04"/> iyi aydınlatılmamış oda Styopa’nın gözünde iyice kapkara kesildi. “Demek insan böyle deliriyor,” diye düşünerek kapının kenarına tutundu.</p>
      <p>Dişleri birbirine çarpan Styopa’ya, “Gördüğüm kadarıyla şaşırdınız sevgili Styopa Bogdanoviç,” dedi Woland. “Oysa şaşılacak bir şey yok, bunlar benim yardımcılarım.”</p>
      <p>“Kedi”, votkasını yuvarladı, Styopa’nın eli kapının kenarından kayıp yanına düştü.</p><div style="display:none;"><a id="GBS.0129.05"/></div>
      <p>“Yardımcılarımın da kalacak yere ihtiyacı var. Anlayacağınız, içimizden biri burada fazla. Bana kalırsa, fazla olan da sizsiniz!”</p>
      <p>Kareli elbiseli, sırık adam titrek bir sesle, Styopa’yı çoğullaştırarak “Onlar, onlar!” diye bağırdı. “Bir süredir genellikle domuz gibi davranıp insanı ürkütüyorlar. Kafayı çekiyorlar, bulundukları yerden yararlanıp kadınlarla ilişki kuruyorlar, bir iş<a id="GBS.0130.01"/> yapmıyorlar. Üstelik bir şey yapmalarına da imkân yok, çünkü üstlendikleri görevden hiç anlamazlar. Üstlerinin de gözlerini boyuyorlar nasılsa!”</p>
      <p>Mantarı tıkınmakla uğraşan çirkin Kedi, “Resmî arabaları, boyuna kendi keyfi için kullanıyor,” diye ispiyonladı.</p>
      <p>O an daire, dördüncü ve son olaya sahne oldu. Bu kez Styopa yere yuvarlanıp güçsüz eliyle kapının kenarını tırmalamaktan başka<a id="GBS.0130.02"/> şey yapamadı.</p>
      <p>Doğrudan doğruya aynadan biri fırladı. Kısa boylu, omuzlarıysa akıl almayacak kadar genişti. Melon şapka takmıştı, dudaklarından taşan upuzun bir köpekdişi, yüzüne iğrenç, tuhaf, aşağılık bir görünüş veriyordu. Üstelik saçları alev gibi kıpkızıldı. Hemen söze karıştı yeni gelen.</p>
      <p>“Doğrusu,” dedi, “nasıl müdür olduğuna pek aklım ermiyor.”</p>
      <p>Kızıl saçlının sesi genizden<a id="GBS.0130.03"/> geliyordu.</p>
      <p>“O müdürlük yapabiliyorsa, kalıbımı basarım ki ben de piskopos olabilirim.”</p>
      <p>Sosis dolu tencereyi önüne doğru çeken Kedi, “Piskoposa benzemiyorsun Azazello,” dedi. </p>
      <p>Kızıl saçlı, yine genizden konuşmasıyla, “Dediğim dedik!” diye bağırdı. Sonra büyük bir saygıyla Woland’a dönüp, “Onu Moskova’dan alıp cinlere götürebilir miyim efendim?” diye sordu.</p>
      <p>Tüyleri dimdik<a id="GBS.0130.04"/> olan Kedi, “Pisst!” diyerek tükürdü.</p>
      <p>Oda birden Styopa’nın çevresinde dönmeye başladı. Kafası kapının kenarına çarptı, kendinden geçerken “Ölüyorum...” diye düşündü.</p>
      <p>Ama ölmedi. Gözlerini araladığında bir taşın üstünde oturduğunu gördü. Sürüp giden bir gürültü kuşatmıştı çevresini. Gözlerini yeterince açtığında sesin denizden geldiğini anladı. Üstelik dalgalar ayaklarını yalamaktaydı.<a id="GBS.0130.05"/> Bir mendireğin ucunda oturuyordu. Tepesinde pırıl pırıl masmavi gökyüzü, ardında, dağın yamaçlarına yayılan güzel bir kent uzanıyordu.</p>
      <p>Böylesi durumlarda ne yapılması gerektiğini bilemeyen Styopa, titrek bacaklarının üstünde doğrulup mendirek boyunca kıyıya doğru yürüdü. Yolunun üzerinde bir adam sigara içip denize tükürüyordu. Kızgın bakışlarını Styopa’ya çevirdi; tükürmekten vazgeçti.</p><div style="display:none;"><a id="GBS.0131.01"/></div>
      <p>Styopa, yabancı adamın önünde diz çöküp şu sözleri söylemekten başka yol bulamadı:</p>
      <p>“Yalvarırım söyleyin, burası neresi?”</p>
      <p>Duygusuz yabancı, “Amma yaptın!” dedi.</p>
      <p>Styopa boğuk bir sesle diretti:</p>
      <p>“Sarhoş değilim! Başıma bir şey geldi... Hastalandım... Neredeyim? Burası neresi?”</p>
      <p>“Canım, Yalta işte...”</p>
      <p>Styopa güçlükle soluk alarak, başını güneşin kızdırdığı<a id="GBS.0131.02"/> mendireğin taşlarına çarpıp yana devrildi. Hiçbir şey duymaz, hiçbir şey anlamaz oldu.</p>
    </section>
    <section class="si-footnotes" epub:type="footnotes">
	<aside class="si-footnote" epub:type="footnote" id="f24"><a class="si-backref" href="#ref_f24">24</a>. Bir ağrı kesici. (Y.N.)</aside>
  </section>
  <div style="display:none;"><a id="GBS.0131.03"/></div></body>
</html>