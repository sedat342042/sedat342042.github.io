<?xml version="1.0" encoding="UTF-8" standalone="no"?><html xmlns="http://www.w3.org/1999/xhtml">
	<head>
		<title>Usta ile Margarita</title>
		<link href="main.css" rel="stylesheet" type="text/css"/>
<meta name="Adept.resource" value="urn:uuid:9a306e4f-5f83-29ee-fd04-e3fd7b236a56"/>
	</head>
	<body xmlns:epub="http://www.idpf.org/2007/ops" class="chapter" epub:type="chapter"><div style="display:none;"><a id="GBS.0282.01"/></div>
    <section>
      <header>
        <h1 class="ch">19</h1>
        <h2>Margarita</h2>
      </header>
      <p>İzle beni, okur! Kim dedi sana, bu ölümlü dünyada bağlılık üzerine kurulu gerçek, sonsuz aşk yoktur diye! O yalancının pislik kusan dili koparılsın!İzle beni sevgili okur, yalnız beni! Böyle bir aşkın var olduğunu sana göstereceğim!</p>
      <p>Hayır! Klinikte, gece yarısına doğru, acı bir sesle İvanuşka’ya unutulduğunu söylerken Usta yanılmıştı.<a id="GBS.0282.02"/> Olamazdı böyle şey. Tabii ki sevgilisi onu unutmamıştı.</p>
      <p>Her şeyden önce, Usta’nın İvanuşka’ya açmak istemediği bir sırrı aydınlatalım. Usta’nın sevgilisinin adı Margarita Nikolayevna’ydı. Bunun dışında, Usta’nın sevgilisi hakkında zavallı Şair’e bütün anlattıkları gerçeğin ta kendisiydi. Onun gerçeğe uygun bir görüntüsünü çizmişti. Margarita, anlattığı gibi güzeldi, akıllıydı. Buna bir<a id="GBS.0282.03"/> şeyi daha eklemek gerekli: Pek çok kadının, yaşantılarını Margarita Nikolayevna’nınkiyle değiştirmek için ellerinden ne geliyorsa yapacakları çekinmeden söylenebilir. Margarita, otuz yaşındaydı ve çok ünlü bir uzmanla evliydi. Çocukları yoktu. Ayrıca kocası büyük önemi olan bir buluşun sahibiydi –ulusal çıkarları ilgilendiren bir buluşun–. Adam gençti, yakışıklıydı, iyi yürekliydi, namusluydu, üstelik<a id="GBS.0282.04"/> karısına tapıyordu. Arbat Caddesi’nin yakınındaki küçük sokaklardan birinde, bahçeyle çevrili nefis bir malikânenin en üst katı olduğu gibi ikisine aitti. Büyüleyici bir yerdi burası! Hem, isteyen varsa o bahçeye gidip söylediklerimin doğruluğunu araştırabilir. Bana başvursun, adresi verir, hangi yoldan gideceğini de gösteririm; malikâne hâlâ sapasağlam ayakta.</p>
      <p>Para yönünden Margarita Nikolayevna’nın<a id="GBS.0282.05"/> hiç sıkıntısı yoktu. Canının çektiği her şeyi satın alabilirdi. Kocasının tanıdıkları arasında son derece ilginç kişilerle karşılaşabilirdi. Margarita Nikolayevna o güne kadar bir gazocağına el sürmemişti bile. Başkalarıyla ortak bir evde yaşamanın kâbuslarını hiç bilmiyordu. Tek kelimeyle... mutlu muydu Margarita Nikolayevna?</p>
      <p>Hayır, bir an bile mutlu olmamıştı işte! On dokuz yaşındayken<a id="GBS.0283.01"/> evlenip bu malikâneye yerleştiği andan beri mutluluk nedir bilmemişti. Peki neydi bu kadının eksiği? Gözlerinde durmadan, anlaşılmaz bir alevin yanıp tutuştuğu bir kadına, neydi gerekli olan? O malum gün eline bir demet mimoza alıp kendisini güzelleştiren, tek gözü de pek hafif kayan bu büyücü kadına ne gerekiyordu? Haberim yok, bilmiyorum. Kuşkusuz, Margarita gerçeği söylemişti: Ona gerekli olan<a id="GBS.0283.02"/> Usta’ydı. Gotik bir ev, özel bir bahçe değil, para hiç değil. Usta’yı seviyordu Margarita, gerçeği söylemişti.</p>
      <p>Hikâyeye yabancıyım ama anlatan, gerçekten benim. İşte, ertesi sabah Usta’nın küçük evine dönüp onu bulamayınca Margarita’nın neler hissettiğini düşündüğümde (neyse ki her şeyi kocasına söyleme fırsatı bulamamış, çünkü kocası gece eve dönmemişti) benim bile yüreğim eziliyor. Daha<a id="GBS.0283.03"/> fazla bilgi almak için elinden geleni yaptı, tabii pek bir sonuç elde edemedi. Bunun üzerine malikâneye döndü, eski hayatına kaldığı yerden devam etti.</p>
      <p>Ama pis kar yollarla sokaklardan silinip gidince ilkbahar vasistaslardan yumuşak, nemli ve bezdirici esintiyi üflemeye koyulur koyulmaz, Margarita Nikolayevna, kıştakinden beter bir yasa büründü. Çoğu kez gizlice, uzun uzun, acı acı ağlıyordu.<a id="GBS.0283.04"/> Sevdiği adam hayatta mıydı, ölmüş müydü yoksa? Bilmiyordu. Bu kasvetli günler akıp gittikçe giderek daha sık, özellikle de hava karardığında, bir ölüye bağlandığı düşüncesi gelmeye başlamıştı aklına.</p>
      <p>Ya unutacaktı onu ya da kendisi de ölecekti. Ama bu donuk yaşantıyı daha fazla sürdürmek imkânsızdı. İmkânsız! Unutmak, ne pahasına olursa olsun unutmak! Yalnız, Usta kendini unutturmuyordu,<a id="GBS.0283.05"/> işte buradaydı felaket.</p>
      <p>Sobanın yanına oturmuş, Usta’nın Pontius Pilatus’un öyküsünü yazdığı sıralar yanan ocağın anısıyla tutuşturduğu ateşe bakarken, “Evet, evet, evet, tıpatıp aynı hata,” diyordu Margarita. “O gece, onu neden bırakıp gittim? Neden? Çılgınlıktı bu! Ertesi sabah, ona verdiğim sözü tutup geri döndüm, ama çok geç olmuştu. Evet, geri döndüm –ama tıpkı zavallı Matta Levi gibi–<a id="GBS.0284.01"/> çok geç kalmıştım!”</p>
      <p>Bütün bu sözler saçmaydı aslında. Çünkü o gece, Usta’nın yanında kalsa ne değişirdi? Kurtarabilir miydi onu? Gülünç, diye haykırabiliriz ama bu umutsuz kadının karşısında ağzımızı açmayacağız.</p>
      <p>Margarita Nikolayevna, bütün kışı acılar içinde geçirip ilkbahara kadar yaşamayı başardı. Kara büyü uzmanının Moskova’ya gelişiyle birlikte bir yığın kargaşanın yaşandığı,<a id="GBS.0284.02"/> Berlioz’un eniştesinin kesin bir tutumla Kiev’e gönderildiği, muhasebecinin tutuklandığı, saçma sapan ve anlaşılmaz bir sürü şeyin meydana geldiği o cuma günü, Margarita, oturduğu binanın en tepesindeki yatak odasında öğlene doğru uyandı.</p>
      <p>Uyanırken sık sık olanın tersine, ağlamadı. Çünkü, gözlerini açar açmaz o gün nihayet bir şeylerin meydana geleceğini hissetmişti. Yitip gitmesinden ürkerek,<a id="GBS.0284.03"/> bu önseziyi yüreğinin derinliklerinde ısıtıp geliştirme çabasına girişti hemen.</p>
      <p>“Evet, inanıyorum!” diye mırıldandı Margarita saygıyla. “İnanıyorum! Bir şeyler olacak! Başka türlüsü düşünülemez, neden hayat boyu acı çekmeye mahkûm kalacakmışım? İtiraf ediyorum, evet, yalan söyledim, aldattım, insanların bakışlarından uzak gizli bir hayat yaşadım, yine de yaptıklarım bu denli acımasız bir<a id="GBS.0284.04"/> cezayı hak etmiyor... Seziyorum, olacak mutlaka, çünkü hiçbir şey, sonsuza dek sürüp gitmez. Üstelik, çok şeyi haber veren bir düş gördüm, buna yemin edebilirim...”</p>
      <p>Güneşin aydınlattığı kırmızı perdelere bakarken, daha sonra da aceleyle giyinip üçlü aynanın karşısında kısa saçlarının perçemlerini açarken Margarita Nikolayevna böyle mırıldanıyordu.</p>
      <p>Margarita’nın o gece gördüğü düş,<a id="GBS.0284.05"/> gerçekten alışılmışın çok dışındaydı. Doğruyu söylemek gerekirse bu acılı kış boyunca, Usta’yı bir kere bile düşünde görmemişti. Usta, geceleri Margarita’yı rahat bırakıyor, ancak gündüzleri işkence ediyordu ona. Ama bu kez, Margarita, uykusunda onunla karşılaşmıştı.</p>
      <p>Margarita, düşünde, önce hiç bilmediği bir yer gördü. Hüzünlü, ilkbaharın ilk günlerine özgü alçak ve kurşuni renkli gökyüzünün<a id="GBS.0285.01"/> altında insanın içini karartan bir yerdi burası. Kara bulut parçalarının uçuştuğu bu kasvetli gökyüzünden, sessizce, bir karga sürüsü geçti. Sallanıp duran, eğri büğrü küçük bir köprü, ilkbaharda canlanan bir derenin bulanık sularının üzerinde uzanıyordu. Sağda solda birkaç sefil ağacın çıplak kara gövdesi seçiliyordu. Tek başına bir kavak; daha ötede de, ağaçların arasında, çite benzeyen bir<a id="GBS.0285.02"/> şeyle çevrili, kütüklerden yapılma, mutfak, hamam ya da ne için kullanıldığını bir tek şeytanın bildiği küçük bir kulübe!</p>
      <p>Bütün hepsinde öylesine ölü, öylesine hüzünlü bir yan vardı ki, insanın, küçük köprünün yakınındaki akçaağaca kendini asası geliyordu. Ne en ufak bir esinti ne şu bulutlarda ufacık bir hayat belirtisi ne bir canlı... Yaşayan biri için, cehennemden farksızdı burası.</p><div style="display:none;"><a id="GBS.0285.03"/></div>
      <p>Ve düşünün ki, birden o tahta yapının kapısı ardına kadar açılıyor ve o görünüyor. Gayet uzakta, ama kim olduğu kolayca anlaşılıyor. Sanki yırtık pırtık üstü başı, ama giysilerinin biçimini de, neden yapıldığını da kestirmek imkânsız. Saçları karmakarışık, tıraşsız. Gözleri tedirgin, acı dolu. Eliyle ona işaret ediyor, onu çağırıyor. Margarita sevinçten uçarak, derin soluklarla nemli ve<a id="GBS.0285.04"/> ölü havayı içine çekerek keseklerin, otların üstünden aşarak Usta’ya doğru koşarken uyanıverdi.</p>
      <p>“Bu düş ancak iki anlama gelebilir,” diye devam ediyordu Margarita Nikolayevna kendi kendisiyle tartışarak. “Ya öldü, bana işaret ettiğine göre bu, beni almaya geldiğini, yakında öleceğimi gösterir. Çok da iyi olur; böylece acılarım sona erer. Ya da yaşıyor, işte o zaman düşümün bir tek anlamı<a id="GBS.0285.05"/> olabilir: Kendini bana böyle hatırlatmakla, yakında görüşeceğimizi söylemek istedi... Evet, çok kısa süre sonra birbirimizi göreceğiz!”</p>
      <p>Gitgide artan bir heyecanla, Margarita, bir yandan giyinirken, öte yandan da işlerin iyiye gittiğine, bu iyiye gidişten mümkün olduğu kadar faydalanması gerektiğine kendini ikna etmeye koyuldu. Kocası, bir iş için üç günlüğüne bir yere gitmişti. Bu üç gün<a id="GBS.0286.01"/> boyunca kendi kendine kalacak, kimse dilediğini düşünmesine, canının çektiğini hayal etmesine engel olamayacaktı. Malikânenin bütün bir katı, Moskova’da on binlerce kişinin imreneceği beş odalı bu geniş daire tamamen onun emrindeydi.</p>
      <p>Üç gün sürecek özgürlüğün tadını çıkarmaya başlamak için, Margarita, bu lüks dairenin en iyi yerini seçmedi –tam tersine–. Bir fincan çay içtikten sonra, bavullarla<a id="GBS.0286.02"/> öteki eski eşyanın konduğu iki dolabın bulunduğu, küçük, penceresiz, karanlık odaya koştu. İlk dolabın önünde çömelip alt gözü açtı. Orada, bir yığın ipekli bezin altında duran hayatta sahip olduğu tek hazineyi aldı. Bu, içinde Usta’nın fotoğrafının, yine onun adına çıkarılmış, hesabında on bin ruble bulunduğunu belirten bir banka tasarruf hesabı defterinin, sigara kâğıtlarının arasına konup<a id="GBS.0286.03"/> kurutulmuş gül yapraklarının, alt köşesini alevlerin kemirdiği, daktiloyla yazılmış sayfalarla dolu bir defterin bulunduğu, kapağı kahverengi deri kaplama eski bir albümdü.</p>
      <p>Margarita hazineyi de yanına alıp odasına döndü, fotoğrafı üçlü aynanın bir köşesine yerleşip aynanın önüne oturdu. Bir saat boyunca oturup yanık defteri dizlerinin üstüne koyup sayfalarını karıştırdı, alevlerin başını<a id="GBS.0286.04"/> ve sonunu kemirdiği şu satırları okudu:</p>
      <blockquote>
        <p>Akdeniz’den gelen karanlıklar, Vali’nin nefret ettiği kentin üzerine yayıldı. Tapınağı, ürkütücü Antonia Kalesi’ne bağlayan tahta köprüler kayboldu, gökyüzünden inen kopkoyu karanlık hipodroma hâkim kanatlı tanrıları, mazgalları, pazarları, kervansarayları, daracık sokakları ve havuzlarıyla Büyük Herodes Sarayı’nı yutuverdi... Büyük Kudüs<a id="GBS.0286.05"/> şehri, sanki daha önce hiç var olmamış gibi, yeryüzünden silinerek gözden kayboldu.</p>
      </blockquote>
      <p>Margarita devamını da okumak isterdi ama yoktu: Yalnız karman çorman, kömürleşmiş bir parça kalmıştı geriye.</p>
      <p>Gözyaşlarını silerek defteri bıraktı, aksini yansıtan küçük masaya dirseklerini dayayıp uzun süre gözlerini fotoğraftan ayırmadı. Sonra gözyaşları kurudu. Margarita özenle varını yoğunu<a id="GBS.0287.01"/> topladı, az sonra hepsi yeniden ipekli bezlerin altına gömülmüştü. Karanlık odada kilit, hafif ve boğuk bir sesle kapandı.</p>
      <p>Margarita dairenin girişine geçti, dışarı çıkmak üzere mantosunu giydi. Oda hizmetçisi güzel Nataşa öğle yemeği için ne pişireceğini sordu, hiçbir önemi olmadığı karşılığını aldı. Dalga geçmeyi sevdiğinden, Nataşa, evin hanımıyla laflamaya başladı. Ve olmayacak şeyler<a id="GBS.0287.02"/> anlattı: Örneğin önceki gün tiyatroda bir sihirbazın yaptığı numaralar herkesi kendinden geçirmiş, adam isteyene bedava çoraplar, adam başı iki şişe yabancı ülkelerden gelme koku dağıtmış ama ardından, gösteriden hemen sonra, sokakta herkes –hoppala– çırılçıplak kalıvermiş! Margarita, girişteki aynanın altında duran iskemleye kendini bırakıp kahkahalarla gülmeye koyuldu.</p>
      <p>“Nataşa! Hiç utanmıyor<a id="GBS.0287.03"/> musunuz?” diye bağırdı. “Sizin gibi okumuş, zeki bir kız... Kuyruklarda beklerken insanlar akla gelmedik, tek şeytanın bildiği saçmalıklar uyduruyor, siz de gelmiş bunları bana tekrarlıyorsunuz.”</p>
      <p>Nataşa, saç diplerine kadar kızardı; bütün bunların uydurma olmadığı karşılığını verdi. O sabah, Arbat Caddesi’ndeki yiyecek satan dükkâna kadının birinin ayaklarında pabuçlarıyla girdiğini, kasanın<a id="GBS.0287.04"/> önündeki kuyrukta beklerken pabuçların bir anda kaybolmasıyla kadıncağızın çoraplarıyla kaldığını gözleriyle görmüştü. Üstelik Nataşa’nın gözleri yuvalarından uğramıştı, çünkü vatandaşın çorabının topuğunda koca bir delik vardı! Pabuçları ise sihirliydi, Nataşa’nın az önce sözünü ettiği o meşhur sihirbazlık gösterileri sırasında edinmişti kadın onları.</p>
      <p>“Çoraplarıyla yürüyüp gitti mi?”</p><div style="display:none;"><a id="GBS.0287.05"/></div>
      <p>Kendisine inanılmadığını gördükçe gitgide kızaran Nataşa, “Evet, çoraplarıyla yürüyüp gitti,” karşılığını verdi. “Biliyor musunuz Margarita Nikolayevna, polis dün gece yüzden fazla kişiyi tutukladı. Tiyatrodan çıkmış, Tverskaya Caddesi’nde donla gezen kadınları.”</p>
      <p>“Tabii bunları size anlatan Darya,” dedi Margarita Nikolayevna. “İğrenç bir yalancı olduğunu uzun zaman önce fark etmiştim<a id="GBS.0288.01"/> zaten.”</p>
      <p>Bu gülünç konuşma, Nataşa için tatlı bir sürprizle son buldu. Margarita odasına girdi, bir çift çorap ve bir şişe kolonyayla döndü. Kendisinin de bir sihirbazlık gösterisi yapmak istediğini anlattıktan sonra, Tverskaya Caddesi’nde çorapla gezinmemesini ve Darya’nın anlattıklarına kulak asmamasını rica ederek çorabı ve kolonyayı Nataşa’ya armağan etti. Oda hizmetçisiyle evin hanımı<a id="GBS.0288.02"/> öpüştükten sonra ayrıldılar.</p>
      <p>Troleybüsün yumuşak koltuğuna rahatça yerleşmiş, bir kendi işlerini düşünüp bir önündeki yoldaşların konuşmasına kulak veren Margarita Nikolayevna, Arbat Caddesi’ni seyrediyordu.</p>
      <p>Kimsenin onları duymadığından emin olmak istercesine, zaman zaman kuşkulu bakışlarla çevrelerine göz gezdiren bu iki adam, saçma sapan şeylerden söz ediyorlardı. Pencerenin yanında<a id="GBS.0288.03"/> oturan –tombul yanaklı ablak yüzünde domuzlarınki gibi capcanlı ve küçük gözleri olan, iriyarı biri– alçak sesle, cılız komşusuna, tabutu kara bir bezle örtmek gerektiğini anlatıyordu...</p>
      <p>“Ama imkânsız,” diye mırıldandı sıska olan şaşkın şaşkın. “Böyle şey görülmüş mü?.. Peki Jeldıbin ne yaptı?”</p>
      <p>Troleybüsün devamlı homurtusu arasında, Margarita, pencere yanında oturan adamın birkaç<a id="GBS.0288.04"/> sözünü yakaladı:</p>
      <p>“Adli soruşturma... rezalet... sapına kadar büyücülük!..”</p>
      <p>Margarita Nikolayevna, güçbela da olsa bu dağınık sözcükler arasında bir bağlantı kurabildi. İki yoldaş, fısır fısır, o sabah bir tabutun içinden (ölünün adı bile geçmedi) ölünün kafasının çalındığını konuşuyorlardı!</p>
      <p>Jeldıbin dedikleri adamın kendinden geçmesine yol açan da bu olaydı. Fısıldaşarak konuşan<a id="GBS.0288.05"/> iki kişiye gelince; onların da başsız ölüyle bir ilişkileri vardı.</p>
      <p>“Çiçek alacak zaman bulabilecek miyiz?” diye sordu ufak tefek olanı. “Ölüyü yakacaklar, saat ikide, değil mi?”</p>
      <p>Sonunda, çalınan baş konusundaki bu gizemli konuşmadan sıkılan Margarita, ineceği durağa geldiklerini görünce sevindi. Birkaç dakika sonra, Kremlin’in duvarlarının dibindeki bahçede bir sıranın üzerine çökmüştü.<a id="GBS.0289.01"/> Buradan Manej’i görebilirdi rahatlıkla.</p>
      <p>Güneşin parlak ışığında gözlerini kırpıştıran Margarita, gördüğü düşe kafa yoruyor, geçen yıl, aynı gün, aynı saatte, aynı sırada onunla birlikte oturduğunu aklından geçiriyordu. Şimdiki gibi, yanında siyah bir çanta vardı. Bugün Margarita yalnızdı ama aklından onunla konuşmaktan geri durmuyordu:</p>
      <p>“Seni bir yere sürdülerse neden beni habersiz<a id="GBS.0289.02"/> bırakıyorsun? Hiç olmazsa, insanların yakınlarına haber yollamalarına izin veriyorlardır. Artık beni sevmiyor musun? Seviyorsun. Neden bilmem, beni sevdiğinden eminim. Demek sürüldün ve sürgünde öldün. Öyleyse yalvarırım sana, beni rahat bırak, bana yaşama özgürlüğünü tanı artık, bırak da soluk alayım!..” Margarita kendi kendine soruyor, yine kendi kendine karşılık veriyordu: “Seni tutuyor muyum?<a id="GBS.0289.03"/> Özgürsün.” Margarita’nın da karşılığı hazırdı: “Cevabın bu mu? Hayır, önce belleğimden silinip gitmelisin. Ancak o zaman özgür olabilirim...”</p>
      <p>Margarita Nikolayevna’nın önünden insanlar gelip geçiyordu. Bir adam, yan gözle, bu iyi giyimli genç kadına baktı. Güzelliğine ve yalnızlığına kapılıp öksürdü ve aynı sıranın öbür ucuna ilişti. Derken soluk alıp, “Bugün hava gerçekten nefis,” dedi.</p><div style="display:none;"><a id="GBS.0289.04"/></div>
      <p>Ama Margarita ona öyle kötü baktı ki, yerinden kalktığı gibi çekip gitti adam.</p>
      <p>“İşte bir örnek daha,” dedi Margarita kendisine hükmeden kişiye. “Sanki neden uzaklaştırdım adamı? Canım sıkılıyor; üstelik şu Lovelace<a class="si-noteref" epub:type="noteref" href="#f40" id="ref_f40">40</a>, aptalca, hava gerçekten nefis demesi bir yana, kötü biri de değildi. Bu duvarın dibinde, tek başıma, baykuş gibi ne yapıyorum sanki? Neden hayatın dışına itilmişim?”</p><div style="display:none;"><a id="GBS.0289.05"/></div>
      <p>Üzgün ve bitik, başını önüne eğdi. Tam o anda sabahki kışkırtıcı umut dalgası yeniden göğsüne doluverdi. “Evet, bir şeyler olacak!” Dalga ikinci bir kez kabardı, ama Margarita, bu sefer sesli olduğunu fark etti. Şehrin uğultusu arasında, davul, zil ve boru seslerinin –kulağa sahte geliyordu– gitgide yaklaştığı duyuluyordu.</p>
      <p>Margarita önce, bahçeyi çeviren tel boyunca, ağır ağır ilerleyen<a id="GBS.0290.01"/> atlı bir polisin geçtiğini gördü. Peşinden üç yaya polis daha gidiyordu. Onların arkasından da çalgıcılarla dolu bir kamyon. En sonda da, son model üstü açık bir cenaze arabası, üzerinde çelenklerin altına gömülmüş bir tabutla ağır ağır ilerliyordu. Arabanın dört köşesinde, üç adamla bir kadın ayakta duruyordu.</p>
      <p>Margarita, o mesafeden bile, ölüye son yolculuğunda refakat etmekle yükümlü<a id="GBS.0290.02"/> bu dört kişinin yüzünde büyük bir şaşkınlık okunduğunu fark edebiliyordu. Cenaze arabasının sol arka köşesinde duran kadında bu şaşkınlık çok belirgindi. Kadının şiş yanakları, sanki yakışık almaz bir sırrı taşımaktan iyice kabarmıştı. Gözlerinde kuşkulu parıltılar yanıp sönüyordu. Neredeyse kendini tutamayacak, ölüden yana bir göz atıp, “Görülmüş şey mi böylesi? Gerçekten büyücülük bu!..” diye bağıracaktı.<a id="GBS.0290.03"/> Aynı şaşkın hava, cenazeyi sessizce izleyen üç yüz kadar yayada da seziliyordu.</p>
      <p>Margarita gözleriyle kafileyi izledi, büyük davulun, uzaklaştıkça hafifleyen “Güm, güm de güm güm!” seslerine uzun uzun kulak verdi: “Ne garip cenaze töreni,” diye düşündü. “Hem şu davulun gümleyişinde ne büyük bir hüzün var! Doğrusu, adamın yaşayıp yaşamadığını anlamak için ruhumu şeytanın emrine verebilirim...<a id="GBS.0290.04"/> Suratlarında böyle tuhaf bir ifadeyle kimi gömdüklerini gerçekten merak ettim.”</p>
      <p>Genizden gelen bir erkek sesi, Margarita’nın yanında, “Mihail Aleksandroviç Berlioz, MASSOLİT Başkanı,” dedi.</p>
      <p>Margarita şaşkınlıkla başını çevirdi, kendisi cenazeyi izlerken ses çıkarmadan sıraya oturduğu anlaşılan adamı gördü. Herhalde dalgınlıkla, içinden geçen soruyu da yüksek sesle sormuş olmalıydı.</p><div style="display:none;"><a id="GBS.0290.05"/></div>
      <p>Bu arada, kırmızı ışığın yanması nedeniyle olacak, kafile durdu.</p>
      <p>“Evet,” diye devam etti yabancı, “hepsi de çok garip bir ruh hali içindeler. Bir ölüye son yolculuğunda refakat ediyorlar ama düşünebildikleri tek bir şey var: Başı nereye gitti acaba?”</p>
      <p>Margarita şaşırtıcı komşusunu baştan aşağı süzerek, “Ne başı?” diye sordu.</p>
      <p>Söz konusu komşu kısa boylu, kıpkızıl saçlı,<a id="GBS.0291.01"/> bir köpekdişi dudağının dışına taşan biriydi. İyi kumaştan çizgili bir takım, kolalı gömlek, rugan pabuçlar giymiş, kafasına da bir melon şapka takmıştı. Kravatı rengârenkti. En şaşırtıcı yanı da ceketinin üst cebiydi. Genellikle erkekler bu cebe mendil ya da dolmakalem koyarlar. Onun cebinden, en ufak bir et kırıntısı kalmamacasına kemirilmiş bir tavuk kemiğinin ucu çıkıyordu.</p>
      <p>“Öyle ya,”<a id="GBS.0291.02"/> dedi kızıl saçlı adam, “düşünün ki bu sabah Griboyedov’un koca salonundan, tabutun içindeki ölünün başını çaldılar.”</p>
      <p>Bir anda troleybüsteki fısıldaşmaları hatırlayan Margarita, elinde olmaksızın, “Böyle bir şey nasıl olabilir?” diye sordu.</p>
      <p>Kızıl saçlı adam, kibarca, “Şeytan bilir!” dedi. “Düşünüyorum da, bu soruyu Behennot’a sormak fena olmayacak gibime geliyor. Ama nasıl da ustaca<a id="GBS.0291.03"/> çalmışlar kafayı! Üstelik ne büyük bir rezalet!.. Herkesin en çok merak ettiği de, ölü başının kime ve niçin gerektiği!”</p>
      <p>Ne kadar kendi derdine düşmüş olsa da, Margarita ister istemez bu saçma sapan sözlerden etkilenmişti.</p>
      <p>“Özür dilerim!” diye bağırdı birden. “Hangi Berlioz’dan söz ediyorsunuz? Bugünkü gazetelerin sözünü...”</p>
      <p>“Ta kendisi, ta kendisi...”</p>
      <p>Margarita birden<a id="GBS.0291.04"/> hırslanarak, “Öyleyse cenazesini izleyenler de hiç kuşkusuz yazarlar olmalı?” dedi.</p>
      <p>“Tabii yazarlar.”</p>
      <p>“İçlerinden yüzünü hatırladığınız var mı?”</p>
      <p>“En baştakinden en sondakine dek hepsini bilirim,” diye cevap verdi kızıl saçlı adam.</p>
      <p>“Söyler misiniz ne olur,” dedi sesi boğuklaşan Margarita, “aralarında eleştirmen Latunski de bulunuyor mu?”</p>
      <p>“Latunski mi, kusur kalır<a id="GBS.0291.05"/> mı? Tabii aralarında!” dedi kızıl saçlı adam. “İşte şurada, dördüncü dizinin ucunda.”</p>
      <p>“Şu sarı saçlı mı?” diye sordu Margarita gözlerini kısarak.</p>
      <p>“Saçlarına kır düşmüş olan sarışın... Bakın, gözlerini gökyüzüne çevirmiş!”</p>
      <p>“Papaza benziyor değil mi?”</p>
      <p>“Tam üstüne bastınız!”</p>
      <p>Margarita, artık başka bir şey sormadan Latunski’yi incelemeye koyuldu.</p>
      <p>“Gördüğüm<a id="GBS.0292.01"/> kadarıyla,” dedi kızıl saçlı adam gülümseyerek, “bu Latunski’den nefret ediyorsunuz.”</p>
      <p>“Ondan ve bir başkasından daha,” dedi Margarita dişlerinin arasından. “Ama bundan söz etmenin hiçbir zevki yok.”</p>
      <p>Bu arada, kafile uzaklaşıyordu. Yayaların ardından, şimdi de çoğu boş arabalar geçmeye başlamıştı.</p>
      <p>“Tabii, ne zevki olsun ki Margarita Nikolayevna!”</p>
      <p>Margarita şaşırdı:</p><div style="display:none;"><a id="GBS.0292.02"/></div>
      <p>“Beni tanıyor musunuz?”</p>
      <p>Kızıl saçlı adam, karşılık olarak geniş ve gülünç bir hareketle şapkasını çıkardı.</p>
      <p>Tesadüfen karşısına çıkan bu adamı inceleyen Margarita, “Tam bir haydut suratı işte!” diye düşündü.</p>
      <p>“Ama ben sizi tanımıyorum,” dedi sertçe.</p>
      <p>“Nasıl tanıyabilirsiniz? Her neyse, küçük bir iş için beni size yolladılar.”</p>
      <p>Margarita sarardı ve geriledi.</p><div style="display:none;"><a id="GBS.0292.03"/></div>
      <p>“Kesik baş konusunda tek şeytanın bildiği bir sürü saçma sapan şey anlatacağınıza bunu hemen söylemeliydiniz,” dedi. “Beni tutuklamaya mı geldiniz?”</p>
      <p>“Hiç de değil!” diye bağırdı kızıl saçlı adam. “Bu da nedir böyle? Ağzını açmayagör, herkes karşısındakinin kendisini tutuklamaya geldiğini sanıyor! Hayır, sadece size bir iş teklif edeceğim.”</p>
      <p>“Anlamıyorum, ne işi?”</p>
      <p>Kızıl<a id="GBS.0292.04"/> saçlı adam çevresine şöyle bir göz attı, gizemli bir tavırla, “Size, bu akşam için bir yere davet edildiğinizi iletmekle görevliyim,” dedi.</p>
      <p>“Bir davet mi? Saçmalıyorsunuz.”</p>
      <p>Anlamlı bir sesle, göz kırparak, “Çok ünlü bir yabancı söz konusu,” dedi kızıl saçlı adam.</p>
      <p>Margarita öfkelendi.</p>
      <p>“Sokak ortasında pezevenklik ha! Bu da yeni bir şey!” dedi ve gitmek üzere ayağa kalktı.</p><div style="display:none;"><a id="GBS.0292.05"/></div>
      <p>Hakarete uğrayan kızıl saçlı adam, “Bu tür görevlerin teşekkürü de böyle oluyor,” diyerek Margarita’nın arkasından homurdandı: “Aptal!”</p>
      <p>“Rezil!” diye karşılık verdi Margarita başını çevirerek. Tam o anda kızıl saçlı adamın sesini duydu:</p>
      <blockquote>
        <p>“Akdeniz’den gelen karanlıklar, Vali’nin nefret ettiği kentin üzerine yayıldı. Tapınağı, ürkütücü Antonia Kalesi’ne bağlayan tahta<a id="GBS.0293.01"/> köprüler kayboldu, gökyüzünden inen kopkoyu karanlık hipodroma hâkim kanatlı tanrıları, mazgalları, pazarları, kervansarayları, daracık sokakları ve havuzlarıyla Büyük Herodes Sarayı’nı yutuverdi... büyük Kudüs şehri, sanki daha önce hiç var olmamış gibi, yeryüzünden silinerek gözden kayboldu.</p>
      </blockquote>
      <p>Yanık defterinizin de, kurutulmuş gül yapraklarınızın da, sizin de canınız cehenneme! Öyleyse<a id="GBS.0293.02"/> tek başınıza oturup durun şu bankta, size özgürlüğünüzü, soluk alma hakkını vermesi, belleğinizden silinip gitmesi için yalvarıp durun ona!”</p>
      <p>Margarita sapsarı kesilerek geri döndü. Kızıl saçlı adam dikkatle inceledi genç kadını.</p>
      <p>“Hiçbir şey anlamıyorum,” dedi Margarita hafif bir sesle. “Hadi, defterde yazılı olanları bilebilirsiniz... Evime girip beni gözlemiş olabilirsiniz... Nataşa’yı<a id="GBS.0293.03"/> satın aldınız değil mi? Ama düşüncelerimi nasıl okuyabildiniz?”</p>
      <p>Yüzünü acıyla buruşturarak ekledi:</p>
      <p>“Söyleyin, kimsiniz? Sizi hangi örgüt yolladı?”</p>
      <p>“Üf, ne sıkıcı be!..” diye homurdandı kızıl saçlı adam. Sonra sesini yükselterek devam etti:</p>
      <p>“Özür dilerim ama hiçbir örgüte bağlı olmadığımı size daha önce söyledim. Oturun, lütfen.”</p>
      <p>Margarita, hiç itiraz etmeden<a id="GBS.0293.04"/> söyleneni yaptı ama oturur oturmaz da sordu:</p>
      <p>“Kimsiniz siz?”</p>
      <p>“Peki tamam, bana Azazello derler. Ama sonuçta bu size bir şey ifade etmeyecek.”</p>
      <p>“Defterde yazılanları ve düşüncelerimi nereden bildiğinizi de mi söylemeyeceksiniz?”</p>
      <p>“Söyleyemem,” diye cevap verdi Azazello sertçe.</p>
      <p>“Onun hakkında bir şey biliyor musunuz?” diye sordu Margarita yalvarırcasına.</p>
      <p><a id="GBS.0293.05"/>“Eh, bir şeyler biliyorum diyelim...”</p>
      <p>“Yalvarırım size, bana bir tek şey söyleyin... Yaşıyor mu?.. Bana azap çektirmeyin!”</p>
      <p>“Evet, yaşıyor,” dedi Azazello isteksizce.</p>
      <p>“Tanrım!..”</p>
      <p>“Lütfen, heyecan ve patırtı istemez,” dedi Azazello kaşlarını çatarak.</p>
      <p>“Özür dilerim, özür dilerim,” diye kekeledi Margarita yenilgiyi kabullenerek. “Tabii, size karşı sinirlendim. Ama<a id="GBS.0294.01"/> kabul edin, bir kadın, sokakta, tanımadığı birinin evine çağrılıyorsa... Önyargılarım yoktur, yemin ederim size –Margarita keyifsizce gülümsedi– ama yabancılarla hiç görüşmem, görüşmek için en ufak bir isteğim de yok... Üstelik kocam... Başımdan geçen acı olayı biliyor musunuz, sevmediğim bir insanla yaşıyorum... Ama onun da hayatını mahvetmeyi çok yanlış buluyorum... Ondan, iyilikten başka şey görmedim...”</p><div style="display:none;"><a id="GBS.0294.02"/></div>
      <p>Bu tutarsız söylevi, gözle görülür bir can sıkıntısıyla dinleyen Azazello, kabaca, “Bir dakika susun, rica ederim,” dedi.</p>
      <p>Margarita emredilmişçesine sustu.</p>
      <p>“Sizi kesinlikle tehlikeli olmayan bir yabancının evine çağırıyorum. Üstelik, ziyaretinizden tek bir canın haberi olmayacak. Buna ben kefilim.”</p>
      <p>“Öyleyse neden beni görmek istiyor?” diye sordu Margarita.</p>
      <p>“Sonradan<a id="GBS.0294.03"/> öğreneceksiniz bunu.”</p>
      <p>“Anlıyorum... Ona teslim olmak zorundayım,” dedi Margarita düşünceli düşünceli.</p>
      <p>Azazello küstahça sırıtarak cevap verdi:</p>
      <p>“Dünyadaki her kadının en büyük hayalidir bu, bunu kesinlikle söyleyebilirim –Azazello’nun ağzı gülümsemesiyle büzülüverdi–. Ama sizi hayal kırıklığına uğratacağım: Böyle bir şey olmayacaktır.”</p>
      <p>“İyi ama kim bu yabancı?” Şaşkınlıktan<a id="GBS.0294.04"/> ne yaptığını bilemeyen Margarita’nın sesi o kadar yüksek çıkmıştı ki, yayalardan birkaçı dönüp ona baktı. “Onun evine gitmekten ne gibi bir çıkarım olabilir?”</p>
      <p>Azazello genç kadına eğildi, imalarla dolu bir sesle mırıldandı:</p>
      <p>“Büyük çıkarınız var... İyi bir fırsat yakalayacaksınız.”</p>
      <p>“Ne?” diye bağıran Margarita’nın gözleri dışarı uğrayıverdi. “Yanlış anlamadıysam, gideceğim<a id="GBS.0294.05"/> yerde onunla ilgili bir şeyler öğreneceğim galiba?”</p>
      <p>Azazello sessizce başını salladı.</p>
      <p>“Gideceğim!” diye var gücüyle bağırdı Margarita, Azazello’nun koluna yapışarak. “Nereye isterseniz gideceğim!”</p>
      <p>Rahatlayarak derinden iç geçiren Azazello, bankın arkalığına yaslandı. Sırtıyla, kaba harflerle tahtaya kazılmış “Nura” adını gizleyerek, alaycı bir sesle, “Şu kadınlar da amma yorucu<a id="GBS.0295.01"/> oluyor!” dedi. Ellerini ceplerine soktu, bacaklarını olabildiğince uzattı. “Örneğin, bu işi niye bana yıktılar? Behemot’u seçebilirlerdi, üstelik sevimlidir de.”</p>
      <p>Margarita acı acı gülümseyerek, “Benimle alay etmekten ve esrarlı sözlerinizle içimde merak uyandırmaktan vazgeçin artık!” dedi. “Mutsuz bir insanım zaten, üstelik siz de mutsuzluğumdan yararlanıyorsunuz. Tuhaf demekle bile anlatılamayacak<a id="GBS.0295.02"/> bu işe giriyorsam, yemin ederim, ondan söz ederek beni meraka düşürdüğünüz içindir sadece! Ama bütün bu esrarlı anlaşmazlıklardan başım dönüyor...”</p>
      <p>“Hadi canım, meseleyi büyütmeyelim!” dedi Azazello yüzünü buruşturarak. “Hem kendinizi biraz da benim yerime koyun canım. Bir yöneticinin ağzını burnunu kırmak, eniştenin birini kapı dışarı etmek, adamın birini tabancayla vurmak ya da bu tür<a id="GBS.0295.03"/> ufak tefek şeylerin üstesinden gelmek benim uzmanlık alanıma girer. Ama âşık bir kadınla tartışmaya gelince, karnım tok!.. Yarım saattir size laf anlatacağım derken canım çıktı... Geliyor musunuz peki?”</p>
      <p>“Geleceğim,” demekle yetindi Margarita.</p>
      <p>Cebinden küçük, yuvarlak bir altın kutu çıkarıp Margarita’ya uzatan Azazello, “Öyleyse lütfen şunu almaya gayret edin,” dedi. “Hemen gizleyin<a id="GBS.0295.04"/> de gelip geçenler görmesin. Size faydası dokunacak Margarita Nikolayevna, çünkü altı ayda kederden çok yaşlanmışsınız.” Margarita kıpkırmızı kesildi ama hiç cevap vermedi, Azazello da sözlerine devam etti:</p>
      <p>“Bu akşam, tam dokuz buçukta lütfen çırılçıplak soyunun ve bu kutudaki kremle yüzünüzü ve tüm gövdenizi ovalayın. Sonra ne isterseniz yapın ama telefondan uzaklaşmayın. Tam onda sizi<a id="GBS.0295.05"/> arayıp ne yapmanız gerektiğini bildireceğim. Parmağınızı bile kıpırdatmanıza gerek yok; gitmeniz gereken yere götürüleceksiniz, kimse sizi rahatsız etmeyecek. Anlaşıldı mı?”</p>
      <p>Bir süre susan Margarita, “Anlaşıldı,” dedi. “Ağırlığına bakılırsa bu kutu som altından. Her neyse, bana çok pahalıya mal olacak karanlık bir işe girmem için rüşvet verildiğinin farkındayım...”</p>
      <p>“Bu da nesi böyle?”<a id="GBS.0296.01"/> diye tısladı Azazello. “Başlamayın gene!”</p>
      <p>“Hayır, durun!..”</p>
      <p>“Kremi geri verin!”</p>
      <p>Margarita kutuyu avcunda sıkarak devam etti:</p>
      <p>“Hayır, durun... Nereye gittiğimi bilmiyorum. Yine de gidiyorum, onun uğruna her şeye razıyım; çünkü bu dünyada başka hiçbir şeyden umudum yok. Ama size söylemek isterim ki, beni mahvederseniz utanç verici bir şey olur bu sizin için! Utanç verici<a id="GBS.0296.02"/> bir şey olur! Çünkü aşkımdan öleceğim!”</p>
      <p>Margarita göğsünü yumrukladı, güneşe baktı.</p>
      <p>“Kremi geri verin!” diye bağırdı Azazello öfkeyle. “Geri verin, bu işin de canı cehenneme! Behennot’u göndersinler!”</p>
      <p>“Hayır!” diye bağırdı Margarita, yayaların dönüp bakmalarına yol açacak kadar yüksek bir sesle. “Her tarafımı kreme bulamayı, bütün bu güldürüyü, her şeyi kabul ediyorum. Cehennemin<a id="GBS.0296.03"/> dibine bile gitmeye razıyım! Kutuyu geri vermiyorum!”</p>
      <p>“Bakın!” diye bağırdı birden Azazello, yusyuvarlak gözlerini bahçeyi çevreleyen tellere dikip parmağıyla bir şey gösterdi.</p>
      <p>Margarita, Azazello’nun gösterdiği yana döndü, dikkati çekecek bir şey göremedi. Bu sersemce haykırışla neyi göstermek istediğini sormak için Azazello’ya döndü, ama kendisine bilgi verecek kimse kalmamıştı<a id="GBS.0296.04"/> ortalıkta: Margarita’nın az önce konuştuğu gizemli kişi ortadan kaybolmuştu.</p>
      <p>Margarita, Azazello bağırmadan önce çantasına yerleştirdiği kutunun kaybolup kaybolmadığını anlamak için hemen elini çantaya attı ve yerli yerinde durduğuna emin oldu. Ardından, fazla düşünmeden, Aleksandr Bahçesi’nden hızla koştu.</p>
    </section>
	<section class="si-footnotes" epub:type="footnotes">
	<aside class="si-footnote" epub:type="footnote" id="f40"><a class="si-backref" href="#ref_f40">40</a>. Samuel Richardson’un <em>Clarissa Harlowe</em> romanındaki hiçbir şeye inanmayan,<div style="display:none;"><a id="GBS.0296.05"/></div> acımasız, kadın avcısı tipi. (Y.N.)</aside>
  </section>
  <div style="display:none;"><a id="GBS.0296.06"/></div></body>
</html>