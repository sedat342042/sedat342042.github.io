<?xml version="1.0" encoding="UTF-8" standalone="no"?><html xmlns="http://www.w3.org/1999/xhtml">
	<head>
		<title>Usta ile Margarita</title>
		<link href="main.css" rel="stylesheet" type="text/css"/>
<meta name="Adept.resource" value="urn:uuid:9a306e4f-5f83-29ee-fd04-e3fd7b236a56"/>
	</head>
	<body xmlns:epub="http://www.idpf.org/2007/ops" class="chapter" epub:type="chapter"><div style="display:none;"><a id="GBS.0413.01"/></div>
    <section>
      <header>
        <h1 class="ch">27</h1>
        <h2>50 numaralı dairenin sonu</h2>
      </header>
      <p>Margarita, okuduğu bölümün son sözcüklerine vardığında –“Beşinci Filistin Valisi Pontius Pilatus, nisan ayının on beşinci gününün sabahını işte böyle karşıladı”– gün doğuyordu.</p>
      <p>Küçük avluda, söğütlerin, ıhlamur dallarının arasından serçelerin şen şakrak sabah sohbetleri yükseliyordu.</p>
      <p>Margarita yerinden kalktı,<a id="GBS.0413.02"/> gerindi, ancak o zaman her yanının tutulduğunu, canının uykudan başka şey istemediğini fark etti. Margarita’nın, ruhunun büyük bir huzur içinde bulunması da ilginç bir noktaydı. Kafasında en ufak bir karışıklık yoktu, doğaüstü bir gece geçirdiğini hatırladıkça şaşkınlığa filan da kapılmıyordu. Hiçbir şey şaşırtmıyordu onu: ne Şeytan’ın evindeki balo ne Usta’ nın mucizevi sayılabilecek dönüşü ne romanın<a id="GBS.0413.03"/> küller arasından yeniden doğuşu, ne de o iğrenç ispiyoncu Aloiziy Mogariç’in kovulduğu bodrum katında her şeyin eski haline dönüşü. Kısacası, Woland’a rastlaması, psikolojisini hiç zedelememişti. Her şey, hiç kuşkusuz, olması gerektiği gibiydi. Yan odaya geçti, Usta’nın derin ve sakin bir uykuya dalmış olduğuna emin oldu, yok yere yanan masa lambasını söndürdü, kendisi de karşı duvarın dibindeki,<a id="GBS.0413.04"/> yırtık bir çarşafla örtülü dar sedire uzandı. Bir dakika içinde uykuya dalmıştı bile; o sabah hiç düş görmedi. Bodrum katındaki iki odaya bir sessizlik çöktü ve giderek müteahhitin küçük evini kapladı, kıyıda köşede kalmış dar sokağa en ufak bir gürültü sızmıyordu.</p>
      <p>Ama bu sırada; cumartesi günü, tanyeri ağarırken, Moskova’daki binalardan birinin bütün bir katı uyanıktı. Özel araçların homurtuyla<a id="GBS.0413.05"/> ağır ağır süpürdüğü, asfalt döşeli geniş bir meydana bakan pencerelerdeki bütün ışıklar yanıyor, bu da yeni doğan günü olduğundan da solgun gösteriyordu.</p>
      <p>Bu kat, olduğu gibi Woland olayının soruşturmasıyla görevlendirilmiş ve bütün gece, onlarca odada lambalar açık kalmıştı.</p>
      <p>Doğruyu söylemek gerekirse, tüm yönetici kadrosunun ortadan kaybolmasından ve ünlü kara büyü gösterisini izleyen<a id="GBS.0414.01"/> dehşet verici olaylardan sonra Varyete Tiyatrosu’nu kapatmak gerektiğinde –cuma gecesi– işin rengi anlaşılmıştı. Ama uykunun uğramadığı bu kata durmadan yeni deliller geliyor ve olay dosyasına ekleniyordu.</p>
      <p>Hafif bir hiptonizma ve cinayet kokusuyla birlikte açıkça şeytanın eseri olduğu anlaşılan bu garip olayı çözümlemek, Moskova’nın çeşitli köşelerinde meydana gelen karışık ve çeşitli olayları<a id="GBS.0414.02"/> uç uca eklemek, soruşturmanın sorumlularına düşüyordu.</p>
      <p>Elektrik ışığına boğulmuş kata uğramak zorunda kalan ilk kişi, Akustik Komisyonu Başkanı Arkadiy Apollonoviç Sempleyarov oldu.</p>
      <p>Cuma günü, Kamenniy Köprüsü’ne bakan bir binadaki dairesinde öğle yemeğini bitirmişken telefonu çaldı, bir erkek sesi Arkadiy Apollonoviç’i istedi. Telefonu açan karısı, isteksiz bir sesle Arkadiy Apollonoviç’in<a id="GBS.0414.03"/> hasta olduğunu, dinlenmek üzere yatağına uzandığını, telefona gelemeyeceğini söyledi. Ama Arkadiy Apollonoviç, yine de telefonla konuşmak zorunda kaldı. Karısı nereden aradıklarını sorduğunda, telefondaki ses nereden aradıklarını iki kelimeyle kavratıverdi.</p>
      <p>“Hemen... şimdi... bir saniye içinde...” diye kekeledi, Akustik Komisyonu Başkanı’nın genellikle yüksekten atan karısı.</p>
      <p>Arkadiy<a id="GBS.0414.04"/> Apollonoviç’i, önceki gece tanık olduğu gösteriden ve Saratovlu genç yeğenin kovulmasını izleyen rezaletten ötürü cehennem azabı çektiği yataktan kaldırmak için, ok gibi odaya daldı.</p>
      <p>Arkadiy Apollonoviç’in sol ayağında tek terliğiyle, don gömlek telefona koşup kekelemeye başlaması bir saniyeden fazla, ama bir dakikadan az –aslında on beş saniye– zaman aldı:</p>
      <p>“Alo benim... Alo emredersiniz...”</p><div style="display:none;"><a id="GBS.0414.05"/></div>
      <p>Arkadiy Apollonoviç’in işlediği açıkça belli olan iğrenç ihanet suçunu bir an için unutan karısı, koridor kapısından ürkek yüzünü gösterdi ve parmağıyla havada tuttuğu terlik tekini işaret ederek fısıldadı:</p>
      <p>“Terliğin, terliğini giy... Mideni üşüteceksin...”</p>
      <p>Kadının bu davranışına, Arkadiy Apollonoviç, çıplak ayağıyla kovarcasına bir hareket yaparak ve canavarca bakışlar atarak<a id="GBS.0415.01"/> karşılık verdi. Bir taraftan da telefonda kekeliyordu:</p>
      <p>“Evet, evet, evet... Tabii... Anlıyorum... Hemen geliyorum...”</p>
      <p>Ve Arkadiy Apollonoviç, bütün akşamını soruşturmanın yürütüldüğü katta geçirdi. Tatsız bir konuşma oldu, sıkıcı bir konuşma. Ama büyük bir içtenlikle yalnız o iğrenç kara büyü gösterisiyle locadaki kavgadan değil –ayrıntıları anlamak için tabii, ama kaçınılmaz olarak–<a id="GBS.0415.02"/> aynı zamanda da Yelohovskaya Caddesi’nde oturan Militsa Andreyevna Pokobatko’dan ve Saratovlu yeğenden de söz etmek gerekti. Elbette bütün bunlar, Arkadiy Apollonoviç’e dayanılmaz acılar verdi. Eğitim görmüş, kültürlü bir adam olan ve korkunç gösteriye de tanıklık etmiş bulunan –yetkili ve zeki bir tanık sayılabilirdi– esrarlı büyücüyü ve iki esrarlı yardımcısını dikkate değer bir ustalıkla anlatan,<a id="GBS.0415.03"/> büyücünün adının Woland olduğunu bile kesinlikle hatırlayan Arkadiy Apollonoviç’in söyledikleri, soruşturmanın ilerlemesine çok yarar sağladı hiç kuşkusuz. Arkadiy Apollonoviç’in anlattıkları öteki tanıkların, özellikle kara büyü gösterisinden sonra çok acı çeken –ve eflatun iç çamaşırıyla ortaya çıkarak Rimski’yi ve ne yazık ki daha pek çoklarını öfkelendiren– kadınların ve Sadovaya Caddesi’ndeki<a id="GBS.0415.04"/> 50 numaralı daireye gönderilen ulak Karpov’un sözleriyle karşılaştırıldığında, hemen, bütün bu serüvenlerin iğrenç sorumlusunu nerede aramak gerektiği ortaya çıktı.</p>
      <p>50 numaralı daireye gidildi, birkaç kere, büyük bir özenle dairenin aranmasıyla yetinilmedi, duvarlar bile inceden inceye gözden geçirildi, şömineden bacaya giden yol kurcalandı, gizlenilebilecek bütün yerler yoklandı. Ama bütün<a id="GBS.0415.05"/> bu çabalar sonuçsuz kaldı, apartmana ne zaman gidildiyse, içerde birinin yaşadığı anlaşılıyor, ama bu tek kişiyi bulmak mümkün olamıyordu. Bu arada, Moskova’ya gelen yabancı sanatçılar konusunda, şu ya da bu şekilde sorguya çekilen kişiler, kararlı ve kesin bir tavırla, Moskova’da Woland adlı bir kara büyü uzmanının kesinlikle bulunmadığını belirttiler.</p>
      <p>Woland’ın gelişi hiçbir yere kaydedilmemişti,<a id="GBS.0416.01"/> kimseye ne pasaport göstermişti ne herhangi bir kâğıt ne de bir anlaşma ya da sözleşme. Kimse de Woland’dan söz edildiğini duymamıştı! Gösteri Komisyonu Program Bölümü Başkanı Kitaytsev, izi bir türlü bulunamayan Styopa Lihodeyev’in kendisine Woland adlı biriyle ilgili program yollamadığını, ayrıca bu Woland konusunda kimseden telefon almadığını söylüyor, bu konuda, Tanrı –ya da istenecek<a id="GBS.0416.02"/> herhangi bir şey– üzerine yeminler etmeye hazır olduğunu belirtiyordu. Dolayısıyla Kitaytsev’in bir şeyden haberi yoktu, nasıl ve hangi yollarla Styopa’nın Varyete Tiyatrosu’na böyle bir gösteriyi kabul ettiğini anlayamıyordu. Arkadiy Apollonoviç’in büyücüyü sahnede gözleriyle gördüğü kendisine söylediğinde, Kitaytsev kollarını açıp bakışlarını gökyüzüne çevirmekle yetindi. Kitaytsev’in gözlerindeki<a id="GBS.0416.03"/> anlamdan bile suçsuz ve billur kadar saf olduğu görülebilir, kaydedilebilirdi.</p>
      <p>Genel Komisyon Başkanı Prohor Petroviç’e gelince...</p>
      <p>Polisin çalışma odasına gelişi üzerine hemen takım elbisesini geçirdi sırtına ve bu olay Anna Riçardovna’yı büyük bir sevince, boşuna rahatsız edilen polisi de şaşkınlıkların en büyüğüne boğdu.</p>
      <p>Öte yandan, gri ve çizgili elbisesiyle yerine dönen<a id="GBS.0416.04"/> Prohor Petroviç, kısa süren yokluğunda elbisesinin aldığı bütün kararları sahiplendi.</p>
      <p>Ama Prohor Petroviç, Woland adındaki adamla ilgili hiçbir şey bilmiyordu.</p>
      <p>Artık –bağışlayın beni– bu hikâye iyiden iyiye deli saçmasına dönmüştü: Binlerce seyirci, Varyete Tiyatrosu’nda çalışanlar ve gayet eğitimli bir adam olan Arkadiy Apollonoviç Sempleyarov’un bizzat kendisi bu büyücüyü ve lanet<a id="GBS.0416.05"/> olasıca yardımcılarını görmüşlerdi ama adamlara ait en ufak bir iz bulmak imkânsızdı. İzninizle hepinize soruyorum, iğrenç gösterisinin ardından yerin dibine mi girmişti büyücü, yoksa Moskova’ya hiç mi gelmemişti? İlk varsayım doğru kabul edilirse, kendilerinin, kaybolurken Varyete Tiyatrosu yöneticilerinin önde gelenlerini de birlikte götürdüğü fikrini tartışmaksızın benimsemek gerekirdi. Eğer<a id="GBS.0417.01"/> ikinci varsayım doğruysa, sözü geçen uğursuz tiyatro yöneticileri birtakım bilinmeyen pisliklere başvurduktan sonra (sadece Rimski’nin çalışma odasında kırılan camlar ve Tuzabuben’in tutumu düşünülsün) geride hiçbir ipucu bırakmadan Moskova’dan uzaklaşmışlar demekti.</p>
      <p>Soruşturmayı yönetenin de hakkını vermek gerek. Sanki yer yarılıp da içine girmiş olan Rimski, şaşırtıcı bir hızla ortaya<a id="GBS.0417.02"/> çıkarıldı. Sinema yakınındaki taksi durağında Tuzabuben’in yaptıkları birtakım tarihler ve saatlerle karşılaştırılınca –örneğin gösterinin kaçta sona erdiği, Rimski’nin aşağı yukarı kaçta kaybolduğu gibi– hemen Leningrad’a telgraf çekmek gerekti. Bir saat sonra (cuma akşamıydı) karşılık gelmişti: Rimski, Astorya Oteli’nin dördüncü katında, Leningrad’a turneye gelmiş bir Moskova Tiyatrosu’nun repertuvar<a id="GBS.0417.03"/> şefinin kaldığı odanın yanındaki 412 numaralı odada –bilindiği gibi, mobilyası yaldızlı ve gri-mavidir, ayrıca nefis bir banyosu vardır bu odanın– bulundu.</p>
      <p>Astorya Oteli’nin 412 numaralı odasında, büyük bir dolaba gizlenmiş olarak bulunan Rimski hemen tutuklandı ve Leningrad’da sorguya çekildi. Derken Moskova’ya, Muhasebe Müdürü’nün cezai sorumluluğu yüklenebilecek durumda olmadığı ve sorulan<a id="GBS.0417.04"/> sorulara aklı başında cevaplar vermediği ya da vermek istemediği, hiç durmadan zırhlı bir odada silahlı nöbetçilerle korunmayı talep ettiği bildirildi. Moskova’dan, Rimski’nin sıkı koruma altında Moskova’ya getirilmesi yönünde telgraf emri geldi. Cuma akşamı da, Rimski, birkaç muhafızın eşliğinde Moskova’da trenden indi.</p>
      <p>Aynı cuma akşamı, Lihodeyev’in da izi bulundu. Bütün şehirlere, Lihodeyev<a id="GBS.0417.05"/> hakkında bilgi edinmek amacıyla telgraflar çekilmişti, cevap Yalta’dan geldi: Lihodeyev oradaydı, ama az önce uçağa binip Moskova’ya doğru yola çıkmıştı.</p>
      <p>İzi bulunamayan tek kişi, Varenuha oldu. Bütün Moskova’nın tanıdığı ünlü tiyatro yöneticisi sanki yer yarılmış da içine girmişti.</p>
      <p>Bu arada, Varyete Tiyatrosu’nun dışında, Moskova’nın şurasında burasında meydana gelen olaylarla da<a id="GBS.0418.01"/> uğraşmak, şarkı söyleyen memurların (yeri gelmişken, Profesör Stravinski’nin, iki saate varmadan, deri altına yaptığı iğnelerle hepsini yatıştırdığını belirtelim) birtakım kişilere ya da resmî kurumlara para yerine ne olduğu belirsiz birtakım şeyler verenlerin ve bu garip ödemelere kurban gidenlerin durumunu aydınlatmak gerekti.</p>
      <p>Bu gizemli olayların arasında en sevimsizi, insanı en çok<a id="GBS.0418.02"/> dehşete düşüreni ve en çözümsüzü, kabul etmek gerekir ki, merhum edebiyatçı Berlioz’un kafasının güpegündüz Griboyedov’un büyük salonundan çalınmasıydı.</p>
      <p>Bütün şehre yayılmış olan on iki adam, bu karanlık olayın lanet olasıca iplerini yumurta toplamak istercesine çözmeye çalışıyorlardı.</p>
      <p>Soruşturmacılardan biri, Profesör Stravinski’nin kliniğine gitti ve her şeyden önce, son üç gün<a id="GBS.0418.03"/> içinde kliniğe kabul edilenlerin listesini istedi. Böylece Nikanor İvanoviç Bosoy ile kafası koparılan zavallı sunucu ortaya çıkarıldı. İkisiyle de pek uğraşılmadı ya. Bu iki zavallının da, gizemli büyücü tarafından yönetilen çetenin kurbanı oldukları açıktı. Buna karşılık, İvan Nikolayeviç Biezdomni, soruşturmacının pek ilgisini çekti.</p>
      <p>Cuma günü, hava kararmak üzereyken 117 numaralı odanın<a id="GBS.0418.04"/> –İvan’ın odasının– kapısı açıldı ve yuvarlak yüzlü, sakin ve yumuşak görünüşlü, Moskova’nın en iyi soruşturmacılarından biri olduğu halde hiç soruşturmacıya benzemeyen bir genç içeri girdi. İçeride beti benzi atmış bir halde yatakta yatan bir delikanlı vardı; çizgileri gerilmişti; bakışlarından çevresinde olup bitenlere karşı tam bir kayıtsızlık okunuyordu; gözleri kâh çevresindekileri aşarak<a id="GBS.0418.05"/> uzaklara dalıyor, kâh kendi içine dönüyordu.</p>
      <p>Ah, bu soruşturmacı daha önce, örneğin çarşambayı perşembeye bağlayan gece, İvan’ın büyük bir öfke ve heyecanla Patriarşiye Göleti kıyısında olup bitenleri anlatmaya çalıştığı sıra gelse, İvan ne biçim bir zafer kazanmış olurdu! Hayal ettiği şey –Patriarşiye Göleti kıyısındaki adamın tutuklanmasına katkıda bulunmak– gerçekleşmişti demek, kimsenin<a id="GBS.0419.01"/> peşinden koşması gerekmiyordu artık, tersine, çarşamba gecesi olup bitenleri öğrenmek için kendisini görmeye geliyorlardı.</p>
      <p>Ne yazık ki İvan, Berlioz’un ölümünden bu yana geçen süre içinde tepeden tırnağa değişmişti. Soruşturmacının bütün sorularına büyük bir kibarlık ve içtenlikle cevap vermeye hazırdı, ama bakışları gibi sesi de kayıtsızlığını ortaya koyuyordu. Berlioz’un kaderi, Şair’i<a id="GBS.0419.02"/> artık ilgilendirmiyordu.</p>
      <p>Soruşturmacı gelmeden önce, İvan yatağının üzerinde uyukluyor, gözünün önünde de birtakım görüntüler uçuşuyordu. Garip, anlatılmaz ve gerçekdışı bir kentti bu. Dağınık mermer blokları, yıkık sütunları, güneşte parıldayan damları, o kara, kasvetli ve amansız Antonia Kalesi, Batı Tepesi üzerinde damına kadar bahçesinin sarayı ve bu yeşilliğin üzerinde, batan güneşin<a id="GBS.0419.03"/> ışığında parıldayan tunç heykelleriyle o garip, anlatılmaz ve gerçekdışı kentin duvarı dibinde yürüyen zırhlı Romalı askerler dikkatini çekti.</p>
      <p>İvan böyle uyuklayıp dururken, sinirli tiklerle sürekli oynayıp duran, pürüzsüz sarı suratlı bir adamın belirdiğini fark etti. Üzerinde mor astarlı beyaz bir palto vardı; koltukta heykel gibi oturuyor, nefret dolu gözlerle bu tuhaf bahçeyi seyrediyordu.<a id="GBS.0419.04"/> Derken İvan’ın gözünün önünde kel, sarı bir tepe belirdi; üzerine üç darağacı kurulmuştu. </p>
      <p>Ve Patriarşiye Göleti kıyısında olup bitenler, Şair İvan Biezdomni’yi artık ilgilendirmiyordu.</p>
      <p>“Söyler misiniz İvan Nikolayeviç, Berlioz’un tramvay altında kaldığı sıra, siz turnikenin uzağında mıydınız? Aşağı yukarı ne kadardı bu uzaklık?”</p>
      <p>Belli belirsiz ve kayıtsız bir gülüş İvan’ın<a id="GBS.0419.05"/> dudaklarında dolaştı.</p>
      <p>“Uzaktaydım,” dedi.</p>
      <p>“Ya o kareli pantolonlu adam, turnikenin yakınında mıydı?”</p>
      <p>“Hayır, az ötede bir sıranın üzerine oturmuştu.”</p>
      <p>“Berlioz düştüğünde turnikeye yaklaşmadı mı? İyi hatırlıyor musunuz?”</p>
      <p>“Hatırlıyorum. Yaklaşmadı. Sırasının üzerinde yan gelmiş oturuyordu.”</p>
      <p>Soruşturmacının sorduğu son sorulardı bunlar. Yerinden kalktı, elini<a id="GBS.0420.01"/> İvan’a uzatıp kısa sürede iyileşmesini diledi ve yakında yeni şiirlerini gene okumayı umduğunu söyledi.</p>
      <p>“Hayır,” diye karşılık verdi İvan tatlılıkla. “Artık hiç şiir yazmayacağım.”</p>
      <p>Soruşturmacı kibarca gülümsedi, Şair şu sıra bir sinir nöbeti geçiriyorsa da, bunun pek yakında düzeleceğine inandığını belirtti.</p>
      <p>Soruşturmacıya değil de uzağa, ağır ağır sönen ufka bakan İvan,<a id="GBS.0420.02"/> “Hayır,” dedi. “Durumum asla düzelmeyecek. Yazdığım şiirler kötüydü, bunu artık biliyorum.” Soruşturmacı, büyük önem taşıyan bilgilerle oradan ayrıldı. Sondan başa doğru gidildiğinde, olayların kaynağına varılabiliyordu. Soruşturmacı, bütün bu olayların Patriarşiye Göleti kıyısındaki cinayetle başladığından hiç şüphe etmiyordu. Tabii, fiziksel olarak ne ufak tefek İvan, ne de kareli pantolonlu adam<a id="GBS.0420.03"/> MASSOLİT Başkanı’nı tramvay altına itmişti; onun düşmesine doğrudan katkıda bulunan olmamıştı. Ama soruşturmacı, Berlioz’un, hiptonizma etkisiyle kendini tramvayın altına attığına (ya da düştüğüne) inanıyordu.</p>
      <p>Evet, pek çok bilgi toplanmıştı, artık kimin yakasına nerede yapışılacağı biliniyordu. Ama, işin püf noktası, bu adamı ele geçirmenin imkânsız olmasıydı. Üç kez lanetlenmiş 50 numaralı<a id="GBS.0420.04"/> dairede biri vardı; buna hiç kuşku yoktu. Ara sıra edilen telefonlara, daireden, ya haykırırcasına konuşan ya da genizden gelen bir ses cevap veriyor, arada bir pencere açılıyor, üstelik kapının ardında bir gramofonun sesi duyuluyordu. Oysa, içeri göz atıldığında kimseye rastlanmıyordu. Birkaç kere, günün çeşitli saatlerinde daireye girilmişti. Köşe bucak inceden inceye aranmış, gözden geçirilmişti.<a id="GBS.0420.05"/> Daire epeydir şüpheliydi. Yalnız apartmanın ana kapısı değil, mutfak girişi de gözetleniyordu. Üstelik dama, bacaların yanına bir güvenlik ekibi bile konmuştu. Evet, 50 numaralı dairede birtakım maskaralar oturuyor, ama bu adamlara karşı hiçbir şey yapılamıyordu.</p>
      <p>Olaylar böylece, cumayı cumartesiye bağlayan gecenin yarısına, Baron Meigel’in konuk olarak 50 numaralı dairede törenle kabul<a id="GBS.0421.01"/> edilişine dek sürdü gitti. Baron geldiğinde kapının açılıp ardından kapandığı duyuldu. Tam on dakika sonra, zil çalmak ya da geldiklerini herhangi bir şekilde haber vermek gereğini duymayan adamlar apartmanı aradılar, içerde kimseyi bulamadıkları gibi, –bu hepsinden de garipti– Baron Meigel’in de izine rastlamadılar.</p>
      <p>Dediğimiz gibi, olaylar böylece cumartesi sabahı tanyeri ağarana dek sürdü.<a id="GBS.0421.02"/> O sıra, edinilen bilgilere son derece ilginç birtakım yeni veriler eklendi. Moskova Havaalanı’na, Kırım’dan gelen altı kişilik bir uçak indi. Uçaktan çıkanlar arasında garip bir yolcu da vardı. Oldukça genç biriydi bu, ama yüzü sık ve çalı gibi bir sakalla kaplıydı, üç günden beri yıkanmadığı açıkça belli oluyordu. Gözleri kıpkırmızı ve korku doluydu, bavulu yoktu, kılığı da alışılmış türden<a id="GBS.0421.03"/> değildi. Kafasına koyun postundan bir başlık, gecelik entarisinin üstüne Kafkas keçesinden bir palto geçirmişti. Ayaklarında, mavi deriden yepyeni terlikler vardı. Uçaktan inen merdivenin dibine vardığında, birtakım kişiler ona doğru koştular. Gelen, beklenen bir yoldaştı; nitekim Varyete Tiyatrosu’nun unutulmaz müdürü Styopa Bogdanoviç Lihodeyev az sonra soruşturmacıların karşısına çıkıyordu. Yeni<a id="GBS.0421.04"/> verileri sağlayan Lihodeyev oldu. Woland’ın sanatçı görünüşüne bürünüp Varyete Tiyatrosu’na girdiği, Styopa Lihodeyev’i hipnotize ettiği, sonra da bir yolunu bulup aynı Styopa’yı Moskova’dan uzağa, kim bilir kaç kilometre öteye gönderdiği açıkça anlaşıldı. Böylece eldeki veriler artmıştı, ama olup bitenler çözülmedi, hatta daha da karıştı, eskisinden daha da güçleşti. Çünkü, Styopa’nın kurbanı<a id="GBS.0421.05"/> olduğu türden oyunlar oynayabilen birinin ele geçirilmesinin kolay olmadığı gün gibi açıktı. Bu arada Lihodeyev, kendi isteğiyle sağlam bir yere –bir hücreye– kapatıldı ve soruşturmacıların karşısına çıkma sırası, iki günlük bir kayboluştan sonra oturduğu dairede yakalanan Varenuha’ya geldi.</p>
      <p>Azazello’ya, bir daha hiç yalan söylemeyeceğine yemin eden Varenuha, söze bir yalanla başladı. Ne<a id="GBS.0422.01"/> var ki, bundan ötürü onun hakkında ağır bir yargıya varmak gerekmez. Azazello, ona telefonda yalan söylemeyi ya da birtakım rezillikler yapmayı yasaklamıştı. Oysa yönetici, şimdi, telefonda konuşmuyordu. İvan Savelyeviç Varenuha, dalgın bakışlarla, perşembe günü öğleden sonra, Varyete Tiyatrosu’ndaki çalışma odasında tek başına kafayı çektiğini söyledi. Bir yere gittiğine göre kafayı çekmiş olmalıydı.<a id="GBS.0422.02"/> Ama nereye gittiğinden haberi yoktu. Sonra yine votka içmişti bir yerde, ama nerede içtiğini bile hatırlamıyordu. Derken bir tahta perdenin ardına yuvarlanmıştı, ama neredeydi bu tahta perde? O da aklından silinmişti. Ancak yöneticiye, bu mantıksız ve sersemce davranışıyla çok önemli bir soruşturmanın ilerlemesine engel olduğu ve tabii bunun hesabını vereceği söylendiğinde Varenuha hıçkırarak<a id="GBS.0422.03"/> ağlamaya koyuldu. Çevresine bakındıktan sonra titreyen bir sesle, yalan söylüyorsa bunu sadece korktuğundan yaptığını, çünkü eline düştüğü Woland çetesinin öç almaya kalkmasından çekindiğini açıkladı; ve zırhlı bir hücreye kapatılmasını talep ederek yalvarmaya başladı.</p>
      <p>Soruşturmayı yönetenlerden biri, “Pöhhh, aksi şeytan!” diye homurdandı.</p>
      <p>Zırhlı hücre hiç fena olmazdı doğrusu!</p><div style="display:none;"><a id="GBS.0422.04"/></div>
      <p>“Bu namussuzlar hepsinin ödünü patlatmış,” dedi İvan’la konuşmaya giden soruşturmacı.</p>
      <p>Varenuha, elden geldiğince yatıştırıldı, zırhlı ya da zırhsız, herhangi bir hücrenin yardımı olmadan da korunacağı kendisine söylendi. Ve o an, tahta perdenin ardında votka içmediği, yalnız biri kızıl saçlı ve sapsarı köpekdişli, diğeri tombulca iki kişi tarafından dövüldüğü ortaya çıktı...</p>
      <p><a id="GBS.0422.05"/>“Ha, evet, kediye benzeyen biri mi?”</p>
      <p>Korkudan ölecek hale gelen ve durmadan çevresine bakınan yönetici, “Evet, evet, evet,” diye fısıldadı.</p>
      <p>Sonra birkaç bilgi daha ekledi. İki güne yakın bir süre, vampir ve muhbir olarak 50 numaralı dairede yaşamış, Muhasebe Müdürü Rimski’nin ölümüne sebep olmasına da ramak kalmıştı.</p>
      <p>Tam o sıra, Leningrad treniyle Moskova’ya getirilen Rimski<a id="GBS.0423.01"/> içeri girdi. Ama beyaz saçlı, korkudan titreyen, ruhi bir bunalım içinde olan ve bu görünüşüyle bir zamanların Muhasebe Müdürü’ne hiç benzemeyen ihtiyar, gerçeği söylemeye bir türlü yanaşmadı, bu noktada büyük bir inatçılık gösterdi. Gece çalışma odasının camında Hella adlı birini ya da Varenuha’yı görmediğini, sadece iyi olmadığını hissedip kendini bilmez bir halde Leningrad’a gittiğini söyledi.<a id="GBS.0423.02"/> Muhasebe Müdürü’nün de, zırhlı bir hücreye kapatılma isteğiyle ifadesini tamamladığını söylemek yersiz tabii.</p>
      <p>Annuşka, Arbat’taki büyük bir mağazanın kasasında oturan kadına on dolar vermek isterken yakalandı. Sadovaya Caddesi’ne bakan pencereden uçup giden insanların ve Annuşka’nın dediğine göre, bir polise göstermek üzere yerden aldığı at nalının hikâyesi büyük ilgiyle dinlendi.</p>
      <p><a id="GBS.0423.03"/>“At nalı, gerçekten altından mıydı? Doğru mu üzerinde elmaslar bulunduğu?” diye sordu Annuşka’ya.</p>
      <p>“Ben, elmasları tanımazsam, kim tanır,” dedi Annuşka.</p>
      <p>“Ama adam, söylediğinize göre, size on rublelik bir sürü para vermiş?”</p>
      <p>“Ben, on rublelik paraları tanımazsam, kim tanır,” dedi Annuşka.</p>
      <p>“Peki, bu paralar ne zaman dolara dönüştü?”</p>
      <p>“Bilmiyorum! Ne doları? Ben hayatımda<a id="GBS.0423.04"/> dolar görmedim!” diye ciyak ciyak bağırdı Annuşka. “Bizim hakkımızdır! Bana bir şey armağan ettiler, ben de onunla elbiselik kumaş almaya koştum...”</p>
      <p>Apartman yöneticisi beşinci kata, insana hayatı zehir eden birtakım kötü ruhlar alıyorsa, bunun sorumluluğunun kendisinde olmadığı gibi, ipe sapa gelmez şeyler anlattı.</p>
      <p>Sonunda, soruşturmacı, gerçekten herkesi bezdirmeye başladığı için<a id="GBS.0423.05"/> kalemini sallayarak Annuşka’ya gözdağı verdi, sonra yeşil kâğıt üzerine yazılmış bir çıkış izni uzattı, Annuşka’nın uzaklaşmasıyla da herkes rahat bir soluk aldı.</p>
      <p>Ardından, sırf karısının kıskançlık ve aptallığından ötürü, eve gelmediğini polise bildirdiği Nikolay İvanoviç’in de aralarında bulunduğu bir sürü kişi soruşturmacıların karşısına çıktı. Nikolay İvanoviç, geceyi Şeytan’ın evindeki<a id="GBS.0424.01"/> baloda geçirdiğini gösteren o gülünç belgeyi masanın üstüne koyduğunda, soruşturmacılar pek şaşırmadı. Margarita Nikolayevna’nın çıplak hizmetçisini hava yoluyla tek şeytanın bildiği bir yere götürdüğünü ve kadının arada bir nehirde yüzdüğünü, daha önce de Margarita Nikolayevna’nın penceresinde çırılçıplak göründüğünü anlattı. Bu arada Nikolay İvanoviç, gerçekten de biraz uzaklaşmadı değil. Örneğin,<a id="GBS.0424.02"/> elinde mavi bir kombinezonla yukarı çıktığını, Nataşa’ya “Venüs” dediğini belirtmek gereğini duymadı. Söylediklerinden çıkan başlıca sonuç, Nataşa’nın Nikolay İvanoviç’in sırtına bindiği ve pencereden uçarak onu Moskova dışına sürüklediğiydi...</p>
      <p>“Şiddetin karşısında duramayıp boyun eğmek zorunda kaldım,” diyen Nikolay İvanoviç, bunların bir kelimesinin bile karısına duyurulmaması ricasıyla<a id="GBS.0424.03"/> hikâyesini bitirdi. Karısına bir şey duyurulmayacağına dair ona söz verildi.</p>
      <p>Nikolay İvanoviç’in verdiği bilgiler, Margarita Nikolayevna ile hizmetçisi Nataşa’nın iz bırakmadan kaybolduğunu ortaya koydu. İkisinin de bulunması için birtakım tedbirler alındı.</p>
      <p>Cumartesi sabahı, bir an bile arkası bırakılmayan soruşturmayla geçti. Bu arada, şehirde, ufacık bir gerçek parçasının bol yalanlarla<a id="GBS.0424.04"/> şişirildiği akıl almaz söylentiler doğuyor ve yayılıyordu. Varyete Tiyatrosu’nda bir gösteri yapıldığı, bu gösteriden sonra iki bin seyircinin anadan doğma sokağa döküldüğü, Sadovaya Caddesi’nde sahte para basan sihirli bir matbaaya el konduğu, tiyatro dünyasının önde gelen beş yöneticisinin bir çete tarafından kaçırıldığı, ama bunların polis tarafından bulunduğu, ayrıca da tekrarlamayı<a id="GBS.0424.05"/> bile kimsenin istemediği daha yığınla şey söyleniyordu.</p>
      <p>Öğle paydosu yaklaşmaktaydı. İşte o sırada, soruşturmanın yürütüldüğü binada telefon çaldı. Sadovaya Caddesi’ndeki lanet olasıca dairede yeniden hayat belirtisi görüldüğü bildiriliyordu. İçeride bir pencere açılmıştı, piyano eşliğinde şarkı söyleyen birinin sesi duyuluyordu, pencere pervazına da bir kara kedi oturmuş, güneşte ısınıyordu.</p><div style="display:none;"><a id="GBS.0425.01"/></div>
      <p>Bu sıcak öğleden sonra, saat dörde doğru, Sadovaya Caddesi’ndeki 302 numaralı binanın epey ötesinde duran üç arabadan sivil giyimli sürüyle adam indi. Daha sonra bu kalabalık, iki küçük gruba ayrıldı. Gruplardan biri doğru altı numaralı merdivenin girişine koştu, diğeri genellikle kapalı duran arkadaki küçük kapıyı açtı. Her iki merdivenden adamlar, 50 numaralı daireye doğru çıkmaya koyuldular.</p><div style="display:none;"><a id="GBS.0425.02"/></div>
      <p>Bu arada Korovyev ile Azazello –Korovyev artık fraklı değildi, her zamanki kılığına bürünmüştü– yemek odasında öğle yemeğini bitirmek üzereydiler. Woland da, her zamanki gibi, yatak odasındaydı. Kediye gelince; nereye kaybolduğunu bilen yoktu. Ama mutfaktan gelen tencere gürültülerine bakılırsa, Behennot’un orada olduğu ve her zamanki gibi birtakım muzırlıklar peşinde koştuğu düşünülebilirdi.</p><div style="display:none;"><a id="GBS.0425.03"/></div>
      <p>Dalgın dalgın, ufak kaşığı kopkoyu bir kahveyle dolu fincanın içinde gezdiren Korovyev, “Merdivenden gelen bu ayak sesleri de ne?” diye sordu.</p>
      <p>Küçük bir kadeh konyağı kafasına diken Azazello, “Bizi tutuklamaya geliyorlar,” karşılığını verdi.</p>
      <p>“Hah, ha!.. Eh, görelim bakalım,” dedi Korovyev. Ana merdivenden çıkan adamlar o sıra üçüncü kat sahanlığına varmışlardı. Sahanlıkta iki<a id="GBS.0425.04"/> muslukçu, kalorifer radyatörlerini onarmakla meşguldü. Sivil giyimli adamlarla muslukçular, birbirlerine anlamlı kaş göz işaretleri yaptılar.</p>
      <p>Elindeki çekici radyatöre indiren muslukçulardan biri, “Hepsi içeride,” diye mırıldandı.</p>
      <p>Önde yürüyen adam, gizlemek gereğini duymaksızın paltosundan siyah bir mavzer çıkardı, yanındaki bir başkası da maymuncuk destesini eline aldı. 50 numaralı<a id="GBS.0425.05"/> daireye çıkan grubun donanımı sağlamdı. İki kişinin cebinde, göz açıp kapayıncaya dek açılabilen, sık delikli ağlar vardı. Bir diğeri kement, bir başkası da gaz maskeleriyle kloroform ampulleri taşıyordu.</p>
      <p>Bir saniyede 50 numaralı dairenin kapısı açıldı, kalabalık girişe yığıldı. Aynı anda mutfakta şaklayan bir kapı, ikinci grubun da tam zamanında arka kapıdan içeri girdiğini ortaya koydu.</p><div style="display:none;"><a id="GBS.0426.01"/></div>
      <p>Eksikleri olmasına rağmen, harekâtın başarıya ulaştığı söylenebilir. Adamlar hemen bütün odalara dağıldılar ve kimseleri bulamadılar. Buna karşılık, yemek odasındaki masanın üzerinde taze yemek artıklarına rastladılar. Salonda, şöminenin üstünde, kristal bir sürahinin yanında kocaman bir kara Kedi oturuyor, patilerinin arasında da bir gazocağı tutuyordu.</p>
      <p>Daireyi işgal edenler, tam<a id="GBS.0426.02"/> bir sessizlik içinde, uzun süre bu Kedi’yi incelediler.</p>
      <p>“Hımmm... Doğru... Gerçekten de iri,” diye mırıldandı adamlardan biri.</p>
      <p>Kedi, düşmanca bir tavırla, “Maskaralık etmiyorum, kimseye de kötülüğüm dokunmuyor, gazocağımı onarıyorum,” dedi. “Kedi soyunun binlerce yıl öncesine dayandığını ve dokunulmazlığı olduğunu size bildirmeyi de bir görev sayıyorum.”</p>
      <p>“Hiç kuşkusuz, özenli<a id="GBS.0426.03"/> bir iş,” dedi daireyi işgal edenlerden biri alçak sesle.</p>
      <p>Bir başkası, yüksek sesle ve rahatça duyulabilecek şekilde, “İyi, sen buraya gelsene biraz, dokunulmazlığı olan ve karnından konuşan Kedi,” dedi.</p>
      <p>Bir ağ atılıverdi, ama ağ, atan herkesi şaşırtarak hedefi kaçırdı ancak sürahiyi yakalayabildi. Sürahi de yere düşüp büyük bir gürültüyle kırıldı.</p>
      <p>“Sıra cezaya geldi!” diye<a id="GBS.0426.04"/> bağırdı Kedi. “Hurra!”</p>
      <p>Gazocağını yanına bırakıp arkasından bir Browning tabanca çıkardı.</p>
      <p>Göz açıp kapayıncaya dek, tabancayı en yakın adama doğrulttu. Ama Kedi ateş etme fırsatı bulamadan, adamın elinden bir alev fışkırdı. Mavzerin sesi odayı çınlatırken, Kedi, tepeüstü şömineden aşağı yuvarlanıyor, tabancasını düşürüp gazocağını da beraberinde sürüklüyordu.</p>
      <p>“Her şey bitti,”<a id="GBS.0426.05"/> dedi Kedi zayıf bir sesle, sonra da üzgün bir tavırla kan gölünün ortasına serildi. “Bir saniye benden uzaklaşın da yeryüzüne veda edeyim. Ey dostum Azazello,” diye inledi kanı oluk oluk boşalırken, “neredesin?” –Kedi, gitgide donuklaşan bakışlarını yemek odasının kapısına çevirdi.– “Bu eşit olmayan savaşta yardımıma koşmadın, evet, çok güzel olabilir ama gene de altı üstü bir kadeh konyak karşılığında<a id="GBS.0427.01"/> zavallı Behennot’u terk ettin. Ölümüm, her ne kadar vicdanını rahat bırakmayacaksa da, sana Browning tabancamı bırakıyorum...”</p>
      <p>“Ağ, ağ, ağı getirin,” diye sinirli sinirli fısıldaşıyordu ötekiler Kedi’nin çevresinde.</p>
      <p>Ama nedendir tek şeytan bilir, söz konusu ağ birinin cebine takılmış, bir türlü çıkmak bilmiyordu.</p>
      <p>“Ölümcül yara alan bir kediyi,” dedi Kedi, “ancak bir yudum<a id="GBS.0427.02"/> gaz kurtarır.”</p>
      <p>Çevresinde hüküm süren kargaşadan yararlanıp ağzını, gazocağının yuvarlak deliğine dayadı ve bir yudum gaz içti. Bunun üzerine, sol patisinin altından akan kan derhal durdu. Kedi, capcanlı ve her şeye hazır, yerinden fırladı. Gazocağını koltuğunun altına kıstırdı, bir sıçrayışta şöminenin üzerine çıktı, oradan perdeleri yırtarak duvar boyunca tırmandı ve iki saniyede, kalabalığın<a id="GBS.0427.03"/> epey üstündeki madenî raya tünedi.</p>
      <p>Hemen birtakım eller perdeye yapışıp rayıyla birlikte aşağı indirdiler, güneş odanın içine dalga dalga doluverdi. Ama, ne akıl almaz bir kurnazlık sonucu iyileşen Kedi ne de gazocağı yere düştü. Kedi, koltuğunun altındaki gazocağını bırakmadan havada kalıp tavanın ortasında asılı duran avizeye atlamayı başardı.</p>
      <p>“Bir merdiven!” diye bağırıyordu aşağıdakiler.</p><div style="display:none;"><a id="GBS.0427.04"/></div>
      <p>Salıncak gibi uçan avizeye asılıp tepelerinden geçen Kedi, “Sizi düelloya davet ediyorum!” diye haykırdı. Browning tabanca yeniden patilerinin arasında belirdi. Kedi, gazocağını avizenin kolları arasına yerleştirdi, apartmanı dolduranların tepesinde gidip gelmeyi sürdürerek dikkatle nişan aldı ve aşağıdakilere ateş açtı. Tabancaların gümbürtüsü bütün apartmanı sarstı. Billur avizenin parçaları<a id="GBS.0427.05"/> yere yayıldı, şöminenin üstündeki ayna çatladı, sağdan soldan kireç parçacıkları uçuştu, boş mermi kovanları yerde zıpladı, pencere camları şangırtıyla kırıldı, delinen ocaktan gaz fışkırdı. Artık Kedi’yi canlı ele geçirmek söz konusu değildi ve konuklar öfkeyle, ama dikkatle nişan alarak mavzer tabancalarını Kedi’nin başına, karnına, göğsüne, sırtına boşaltmaya başladılar. Yaylım ateş, avluda<a id="GBS.0428.01"/> kargaşaya yol açtı.</p>
      <p>Ama bu yaylım ateş pek kısa sürdü ve kendiliğinden kesildi. Ne daireyi işgal edenlerde ne de Kedi’de herhangi bir kayıp vardı. Kimse ölmediği gibi yaralanan da olmamıştı. Kedi dahil, herkes sağ salim çıkmıştı bu işten. Konuklardan biri iyice emin olabilmek için, lanet olasıca hayvanın başına beş kurşun sıktı, Kedi de hemen şarjörünü üzerine boşaltarak karşılık verdi.<a id="GBS.0428.02"/> Ama sonuç aynıydı: Ateş edenlerin hiçbirinde en ufak bir yara görülmüyordu. Kedi, boyutları büyük ölçüde ufalan avizede sallanmaya devam ederken, nedendir bilinmez, tabancasının namlusuna üflüyor ve patisine tükürüyordu.</p>
      <p>Aşağıdakiler sustular, yüzlerinde büyük bir şaşkınlık belirdi. Yaylım ateşin hepten etkisiz kaldığı eşsiz ya da hiç olmazsa ender rastlanan durumlardan biriydi bu. Tabii,<a id="GBS.0428.03"/> Kedi’nin patisindeki Browning tabanca bir çeşit oyuncak sayılabilirdi ama konukların mavzerleri için aynı şey söylenemezdi. Kedinin ilk yaralanışına gelince; açıkça ortadaydı ki, gazocağından gaz içmek gibi bu da bir oyun, bir numaraydı.</p>
      <p>Kediyi yakalamak için bir deneme daha yapıldı. Kement atıldı, ama halat avizenin kollarından birine takıldı ve avize tavandan sökülüp yerde bin parçaya<a id="GBS.0428.04"/> ayrıldı. Koskoca lambanın yere çarpması bütün binayı sarstı ama en ufak bir yankı yapmadı. Parçalar herkesin üzerine sıçrarken Kedi yeniden uçuyor ve şöminenin üzerindeki aynanın yaldızlı çerçevesinin tepesine konuyordu. En ufak bir kaçma niyeti yoktu hayvanda. Tersine, bulunduğu yerde kendini güvenli hissedip yeni bir söyleve girişti.</p>
      <p>“Bana karşı takındığınız bu kaba tavrın nedenlerini<a id="GBS.0428.05"/> bir türlü anlamıyorum,” dedi.</p>
      <p>Ama bu söylev, daha başlangıcında nereden çıktığı anlaşılmayan kalın bir ses tarafından kesildi:</p>
      <p>“Bu apartmanda ne oluyor? Gürültüler yüzünden çalışamıyorum...”</p>
      <p>Çirkin ve genizden gelen başka bir ses, buna karşılık verdi:</p>
      <p>“Tabii yine Behennot, canı cehenneme!”</p>
      <p>Üçüncü ve titrek bir ses ekledi:</p>
      <p>“Efendimiz, bugün cumartesi. Güneş<a id="GBS.0429.01"/> neredeyse batacak. Tam zamanıdır.”</p>
      <p>“Özür dilerim, ama bu konuşmayı sürdüremeyeceğim,” dedi Kedi aynanın tepesinden. “Tam zamanı.” Sağlam kalan iki camı da kırarak tabancasını dışarı attı. Sonra ocağından gaz döktü, kendiliğinden tutuşuveren petrolün çıkardığı alevler tavana yükseldi. Bir anda perdeler duman olup uçtu, kopan korniş alev aldı, pencere pervazı kül oldu. Kedi yay gibi sıçradı,<a id="GBS.0429.02"/> miyavladı, aynayla pencere pervazı arasındaki boşluğu geçti, koltuğunun altında gazocağıyla pencerenin ardında kayboldu. Dışarıdan tabanca sesleri geldi. Kuyumcu kadının katına dayanan yangın merdiveninde nöbet bekleyen adam birkaç kere Kedi’nin üzerine ateş etti. Bu arada da Kedi, hoplaya zıplaya pencereden pencereye atlıyor, binanın köşesinde bulunan, aşağı kadar inen yağmur borusuna doğru gidiyordu.<a id="GBS.0429.03"/> Ardından Kedi boruyu da aştı ve dama geçti. Orada, bacaları bekleyen muhafız, bir kere daha boş yere Kedi’nin üzerine ateş etti. Kedi, kenti aydınlığa boğarak batan güneşin ışınlarında kayboldu.</p>
      <p>Bu arada, apartmanda, konukların ayağı altında parke alev alıyor, Kedi’nin az önce numaradan yaralanıp düştüğü yerde, gitgide belirgin bir şekilde, Baron Meigel’in çenesi tavana dönük, camsı gözleri<a id="GBS.0429.04"/> fal taşı gibi açılmış ölüsü biçimleniyordu. Ama onu alevlerin arasından çekip almak imkânsızdı artık.</p>
      <p>Salonu işgal edenler, alev alan parkeler üzerinde zıplayarak birbirlerinin dumanı tüten omuzlarına ve göğüslerine vurarak çalışma odasına, oradan da dairenin girişine çekildiler. Yemek ve yatak odalarında bulunanlar, kaçarken koridoru kullandılar. Mutfaktakiler de koşup gelince herkes kapının<a id="GBS.0429.05"/> önünde buluştu. Salon şimdiden duman ve alev dolmuştu. Kaçarken biri itfaiyenin numarasını çevirip, “Sadovaya, 302...” diye bağırabilmeyi başardı.</p>
      <p>İçeride daha fazla kalmak imkânsızdı. Alevler daire kapısına doğru fışkırıyor, soluk almak gitgide güçleşiyordu.</p>
      <p>Büyülü apartmanın kırık camlarından ilk duman bulutları fışkırmaya başladığında, umutsuz çığlıklar avluyu çınlattı:</p>
      <p><a id="GBS.0430.01"/>“Yangın var! Yangın var! Yanıyoruz!”</p>
      <p>Apartmanın çeşitli dairelerinde oturanlar, telefonu açmış haykırıyorlardı:</p>
      <p>“Sadovaya! Sadovaya, 302!”</p>
      <p>Kentin dört köşesinden hızla gelen upuzun ve kırmızı boyalı arabaların uğursuz kampanaları Sadovaya Caddesi’nden duyulmaya başladığında, avluda koşuşturan insanlar, üç erkek gölgesiyle bir çıplak kadın gölgesinin dumanla birlikte beşinci<a id="GBS.0430.02"/> kat penceresinden çıkıp göklere uçtuğunu fark ettiler.</p>
    </section>
  <div style="display:none;"><a id="GBS.0430.03"/></div></body>
</html>