<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<!--?xml version='1.0' encoding='utf-8'?--><html xmlns="http://www.w3.org/1999/xhtml">
<head>
  <meta name="charset" content="UTF-8"/>
  <title></title>
  <link rel="stylesheet" href="../Styles/main.css" type="text/css"/>
</head>

<body>
  <h1>II</h1>

  <p>Haftalar sonra bir akşam Malemute Kid ile Prince eski bir dergiden yırtılmış sayfadaki satranç problemini çözmeye çalışıyorlardı. Bonanza’daki<a id="k12" href="../Text/notlar.xhtml#a12"><sup>[12]</sup></a> madeninden yeni dönmüş olan Kid, uzun bir geyik avı seferine çıkmadan önce dinleniyordu. Neredeyse bütün kışı nehirde ve geçitte geçiren Prince de kulübede geçireceği sakin bir haftanın özlemini çekmişti.</p>

  <p>“Siyah atı çatala alıp şahı sıkıştır. Yok, olmuyor. Sonraki hamleyi görebiliyor musun?”</p>

  <p>“Piyonu neden iki kare sürmüyoruz? Eğer geçerken fili alırsak bu durumda…”</p>

  <p>“Dur bakayım! O kareyi ele geçirirse …”</p>

  <p>“Yok, yok, o kare korunuyor. Sen ilerle de bak. Göreceksin işe yarayacak.”</p>

  <p>Çok ilginçti. Biri kapıya iki kez vurdu. Malemute Kid, “Girin” dedi. Kapı ardına kadar açıldı. Biri sendeleyerek içeri girdi.</p>

  <p>Prince girene dosdoğru bir bakış atıp ayağa fırladı. Onun gözlerindeki dehşeti gören Kid dönüverdi, daha önce korkunç şeyler görmüş olmasına karşın, o da irkildi. İçeri giren şey yalpalayarak onlara doğru körlemesine ilerliyordu. Prince, yandan yandan Smith-Wesson tabancasının asılı durduğu çiviye doğru gitti.</p>

  <p>“Tanrım, bu da ne böyle?” diye fısıldadı Malemute Kid’e.</p>

  <p>Yavaşça aksi yöne doğru kayan Kid ise, “Bilmem ki. Hem aç hem de donmuş biri sanki,” diye cevap verdi. Kapıyı kapatıp dönerken “Dikkat et! Kuduz olabilir,” uyarısında bulundu.</p>

  <p>Yaratık masaya doğru ilerledi. Yağ lambasının parlak alevine gözü takıldı. Hoşuna gitti. Sevinç belirtisine benzer tekinsiz sesler çıkardı.</p>

  <p>Derken, aniden adam -çünkü bu bir insandı- hayvan derisinden pantolonunu çekiştirerek ve sallanarak gerileyip, kulaklarında çınlayan denizlerin gümbürtüsü eşliğinde çevirdikleri bocurgatın etrafında dönen denizcilerin söylediklerine benzer bir heyamolaya başladı:</p>

  <hr class="gecis"/>

  <p>“Yanki teknesi nehirden gelir,</p>

  <p>Çekin uşaklar çekin!</p>

  <p>Bakın bakalım kaptanı kimdir?</p>

  <p>Çekin uşaklar çekin!</p>

  <p>Güney Carolina’lı Jonathan Jones mudur?</p>

  <p>Çekin uşaklar çekin.”</p>

  <hr class="gecis"/>

  <p>Aniden durdu, etlerin bulunduğu rafa doğru kurtlar gibi hırlayarak hamle etti ve berikiler araya giremeden eline aldığı çiğ domuz pastırmasından dişleriyle koca bir parça kopardı. Malemute Kid’le müthiş bir mücadeleye girdiler; ancak biraz sonra o deli kuvvet geldiği gibi aniden gidip mecalsiz kalınca ganimetini teslim etti. Prince’le Kid onu aralarına alıp bir tabureye oturttukları anda gövdesi masanın üzerine yığıldı.</p>

  <p>Bir doz viski sayesinde biraz güç bulup Kid’in önüne koyduğu şeker kutusuna kaşığını daldırdı. Biraz içi bayılır gibi olunca Prince, titreyerek de olsa adama bir kupa et suyu verdi.</p>

  <p>Ağız dolusu içtiği her yudumda yaratığın gözleri hüzünlü bir çılgınlıkla tutuşuyor, alazlanıp sönüyordu. Yüzünün derisi çekilmişti adeta. Çok zayıflayan yüzü iyice çökmüş, insan suratına benzer yanı kalmamıştı.</p>

  <p>Teni art arda birçok kez donmuş, her seferinde daha tam olarak iyileşmemiş yaraların üzerinde yeni yaralar açılmıştı. Sonuçta kurumuş ve sertleşmiş deri kan oturmuş gibi koyu bir renge bürünmüş, içinden soyulmuş kırmızı etin pörtlediği ıstırap veren diş diş yarıklar oluşmuştu. Hayvan postundan yapılma giysileri kir pas içinde kalmış, lime lime olmuş ve vaktiyle yatarken hangi yanını ateşe döndüğünü gösterecek şekilde o tarafındaki kürkler alazlanıp yanmıştı.</p>

  <p>Malemute Kid, güneşte tabaklanmış hayvan derisinin şerit şerit kesildiği noktayı işaret etti; feci açlık çektiğinin belirtisiydi.</p>

  <p>“Kimsin?” diye yavaşça ve açıkça sordu.</p>

  <p>Adam oralı olmadı.</p>

  <p>“Nereden geliyorsun?”</p>

  <p>Titrek sesiyle verdiği cevap, “Yanki teknesi nehirden gelir,” oldu.</p>

  <p>Adamdan daha açık seçik bir cevap almak için onu biraz sarsan Kid, “Kuşku yok, zavallı nehirden gelmiş,” dedi.</p>

  <p>Ancak dokunduğu anda adam keskin bir çığlık atıp acı çektiğini gösterir bir şekilde elini vücudunun o noktasına götürdü. Yavaşça ayağa kalkıp hafifçe masaya doğru eğildi.</p>

  <p>“Ba-na gül-dü… göz-le-rin-de… nef-ret var-dı. .. be-nim-le gel-me-di.” Sesi zayıflayarak kesildi, yeniden içine kapanacak gibiydi ki Malemute Kid bileğini tutup bağırdı: “Kim? Kim gelmedi seninle?”</p>

  <p>“O kadın, Unga. Bana güldü, bana böyle, böyle vurdu. Sonra da …”</p>

  <p>“Eee, sonra?”</p>

  <p>“Sonra da…”</p>

  <p>“Eee, ne oldu sonra?”</p>

  <p>“Adam hiç hareket etmeden karın üstüne yattı uzun zaman. Hâ-lâ o-ra-da… ka-rın üs-tün-de… ya-tı-yor.”</p>

  <p>İki adam çaresizce birbirlerine baktılar.</p>

  <p>“Karın üstünde yatan kim?”</p>

  <p>“O kadın, Unga. Bana baktı, gözlerinde nefret vardı. Sonra da…”</p>

  <p>“Evet?”</p>

  <p>“Sonra bıçağı aldı … bir kere, iki kere … zayıftı. Çok yavaş gelebildim. Orada çok altın var, çok çok altın.” “Unga nerede?”</p>

  <p>Malemute Kid’in tek anladığı, kadının bir-iki kilometre ötede bir yerde ölmek üzere olabileceğiydi. Adamı şiddetle sarsarak, defalarca “Unga nerede? Unga kim?” diye sordu.</p>

  <p>“Karın… üstünde… yatıyor.”</p>

  <p>“Devam et!” Kid adamın bileğini acımasızca sıkıyordu. “Ben de… ya-ta-cak-tım kar-da… a-ma bor-cum var-dı bi-ri-ne. Ne zor şey… bi-ri-ne borç-lu ol-mak… borç-lu ol-mak bi-ri-ne.”</p>

  <p>Adamın titrek sesiyle hecelediği sözleri elini cebine sokup biraz arandıktan sonra geyik derisi bir kese çıkarmasıyla son buldu.</p>

  <p>“Alt-mış ons al-tın bor-cum var Ma-le-mute Ki-de ben…”</p>

  <p>İyice tükenen adamın kafası masanın üstüne düştü ve Malemute Kid’in tüm çabasına rağmen bir daha kalkmadı.</p>

  <p>“Divane bu,” dedi kesenin içindeki altınları masanın üstüne saçan Kid, sakin bir tavırla. “Tahminimce bütün gün Axel Gunderson ve karısıyla birlikteydi. Hadi yatırıp üstünü örtelim. Yerlidir o, bunu atlatır, o zaman hikâyesini öğreniriz.”</p>

  <p>Giysilerini keserek çıkartırlarken, sağ göğsünün yakınında tedavi görmemiş ve kenarları katılaşmış iki bıçak yarası gördüler.</p>
</body>
</html>