<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<!--?xml version="1.0" encoding="UTF-8"?--><html xmlns="http://www.w3.org/1999/xhtml">
<head>
  <meta name="charset" content="UTF-8"/>
  <title></title>
  <link rel="stylesheet" href="../Styles/main.css" type="text/css"/>
</head>

<body>
  <p>ÇEVİRMENİN NOTLARI</p>

  <div class="footnote">
    <div class="footnotelabel">
      <a id="a1" class="footnotetarget" href="../Text/bir.xhtml#k1">1</a>
    </div>

    <div class="footnotecontent">
      <p>Jack London’ın Kuzey Toprakları macerasını yaşadığı sırada tahtta olan İngiltere Kraliçesi Victoria (1837-1901).</p>
    </div>
  </div>

  <div class="footnote">
    <div class="footnotelabel">
      <a id="a2" class="footnotetarget" href="../Text/bir.xhtml#k2">2</a>
    </div>

    <div class="footnotecontent">
      <p>18. ve 19. yüzyılda Kanada’nın iç bölgelerinde Yerlilerden kürk alıp bu kürkleri kanolarla imtiyaz sahibi şirketin, Kanada’nın doğusundaki ticaret merkezine taşıyan, bu iş için de şirketten ücret alan Fransız veya Fransız-Yerli melezi uzman kanocular. 17. yüzyılda bu işi yapan <i>courer du</i> bois’ların yerini aldılar. Bazısı kendi hesabına da çalışırdı. Hatta kendi kanolarını edinerek yanlarında <i>voyageur</i> çalıştıranlar da çıkardı. Yirmili yaşlarda bu işe başlar, güçleri yeter ve bir kazaya belaya uğramazlarsa altmışlarına kadar çalışırlardı. Kanada’nın nehir ve göl ağını kullanarak yaptıkları yolculuklarda kimi zaman kürklerini ve kanolarını bir sudan başka bir suya karadan taşımaları gerekirdi. Bu alanda efsane olan bir <i>voyageur,</i> yaklaşık kırk kiloluk yedi balyayı birden bir kilometre kadar taşımıştı. Yabani doğada fiziksel güç ve cesaret isteyen bir iş sürdüren, bazen yasadışı işlere bulaşan ve bunu sekiz-on adamdan oluşan bir kano takımıyla yapan <i>voyageur’</i>ler, efsane haline geldiler. Kendi kültürleri, şarkıları, deyişleri, hikâyeleri, hatta efsaneleri oluştu. Örneğin <i>voyaguer’ler</i> Şeytan’la anlaşarak normalde aylar sürmesi gereken bir yolculuk yerine altı saat içinde evlerine dönebilirlermiş. Ancak asla Tanrı’nın adını ağızlarına almamaları gerekirmiş, aksi takdirde ruhları o anda Şeytan’a geçermiş. 1880’li yıllarda Kanada topraklarında Atlantik ile Pasifik arasına demiryolu hattı kurulup işlemeye başlayınca artık yük taşımak için <i>voyageur’lere</i> daha az başvurulur oldu. Zaten avlayacak fazla kürk hayvanı da kalmamıştı. Kalan <i>voyageur’lerin</i> bir kısmı hükümet hizmetine girdiler, bir kısmı altın arayıcılığına başladılar.</p>
    </div>
  </div>

  <div class="footnote">
    <div class="footnotelabel">
      <a id="a3" class="footnotetarget" href="../Text/bir.xhtml#k3">3</a>
    </div>

    <div class="footnotecontent">
      <p>1881-85 yıllarında Sudan’daki Mehdi isyanı sırasında kuşatılan General Gordon’ı kurtarmak üzere Mısır’dan Nil Nehri üzerinden kayıklarla Hartum’a giden İngiliz kuvvetinin komutanı General Wolseley’nin birliği. Wolseley karadan gitmek yerine Nil’den kayıklarla gitmeye karar verince, daha önce Kanada’da görev yaptığı için oradan tanıdığı <i>voyageur</i>’lerin kanoculuk deneyiminden yararlanmayı düşündü. Kanada’dan gönüllüler istedi. Kanada, katılımın gönüllülük esasına göre olması ve ücretlerini İngilizlerin ödemesi şartıyla bu talebi kabul etti. 384 <i>voyageur</i> gönüllü olarak sefere katıldı. Yaklaşık altı bin kişilik kuvvet, Nil Nehri’nin zorlu çağlayanlarını aşmak için bazı noktalarda kayıkların karadan taşındığı ve birkaç kez Mehdi kuvvetleriyle çatışmaya girdiği sefer boyunca nehir üzerinden ilerledi. Ancak kuvvetin Hartum’a varmasından birkaç gün önce Sudanlılar şehri ele geçirmişlerdi. Gönüllülerin bir kısmı sefer henüz tamamlanmadan sözleşmesi dolunca, kalan kısmı da sefer bitince Kanada’ya geri döndü.</p>
    </div>
  </div>

  <div class="footnote">
    <div class="footnotelabel">
      <a id="a4" class="footnotetarget" href="../Text/bir.xhtml#k4">4</a>
    </div>

    <div class="footnotecontent">
      <p>Ezelden beri bölgede yaşayan Yerli kavimlerle (First Nation) birlikte Kanada’nın Yerli halkları arasında kabul edilen Metislerin kahramanı, halen Kanada eyaleti olan Manitoba’yı kuran ve Kanada Konfederasyonu’na dahil edilmesini sağlayan isyanın lideri Louis David Riel (1844-1885). Kendisi de Metis’tir. Fransızca “melez” anlamına gelen Metis halkı, Kanada’nın doğu ve orta kısımlarının Fransa’nın hâkimiyeti altında olduğu dönemde, genellikle Yerli kadınlarla kürk ticareti için bölgede bulunan Fransız erkekler arasındaki evliliklerden doğan bireylerin oluşturduğu melez bir halk. Günümüzde Kanada nüfusunun yaklaşık yüzde 1.5’ini oluşturuyor. Kanada’nın ilk kurulduğu yıllarda Metis halkı, Kanada’nın diğer bölgelerindeki melezlerin aksine kendini tek bir etnik oluşum olarak ortaya koydu. Red River İsyanı olarak adlandırılan isyanla 1869 yılında Louis Riel liderliğinde kendi hükümetlerini kuran Metisler, merkezle anlaşarak Manitoba Eyaleti olarak Kanada Konfederasyonu’na dahil oldu. Ancak isyan sırasında Kanadalı bir yetkiliyi idam ettiren Riel affedilmeyince ABD’ye kaçtı. Çıkarlarının Kanada hükümeti tarafından yeterince korunmadığını düşünen Metis halkı, 1884 yılında hükümetle görüşmelerde bulunması için Riel’i tekrar yanına davet etti. Ancak Riel silahlı isyan başlattı. Kuzeybatı İsyanı adı verilen bu isyan, yenilgiyle sonuçlandı. Bu isyan sırasında üç ay süren bir geçici hükümetin başına geçen Riel yakalandı ve idam edildi. Yerli halkların eşitliğine inanan, beyazların tahakkümüne karşı çıkanların gözünde Riel, kahraman isyancıdır.</p>
    </div>
  </div>

  <div class="footnote">
    <div class="footnotelabel">
      <a id="a5" class="footnotetarget" href="../Text/bir.xhtml#k5">5</a>
    </div>

    <div class="footnotecontent">
      <p>Doğu Kanada’nın Yeni Fransa adıyla Fransa egemenliğinde olduğu dönemde Yerlilerle kürk ticareti başta olmak üzere her türlü ticaret yapmak için yabani topraklara, ormanlara giden Fransız tüccarlar. Fransızca “ormanda koşanlar” anlamına gelen adları da buradan geliyor. Fiziksel güç isteyen maceralı bir iş yaptıkları, bilinmeyen yerlere gidip Yerlilerle tanıştıkları, hatta onların giysilerini ve doğada hayatta kalma yöntemlerini kullandıkları için efsane haline geldiler. Yaptıkları ticaret daha sonra belli bir şirkete imtiyaz olarak verilince, 18. yüzyılda yavaş yavaş yerlerini bu şirketle bağlantılı çalışan voyager’lere bıraktılar.</p>
    </div>
  </div>

  <div class="footnote">
    <div class="footnotelabel">
      <a id="a6" class="footnotetarget" href="../Text/bir.xhtml#k6">6</a>
    </div>

    <div class="footnotecontent">
      <p>Fransızca “yanmış, kararmış odun”. Yerli-beyaz melezlerini ifade etmek için söylenir. Kullanıldığı bağlama göre Metis halkını da ifade eder.</p>
    </div>
  </div>

  <div class="footnote">
    <div class="footnotelabel">
      <a id="a7" class="footnotetarget" href="../Text/bir.xhtml#k7">7</a>
    </div>

    <div class="footnotecontent">
      <p>Shakespeare’in <i>Venedik Taciri</i> oyununun kahramanı olan cimri Yahudi tefeci.</p>
    </div>
  </div>

  <div class="footnote">
    <div class="footnotelabel">
      <a id="a8" class="footnotetarget" href="../Text/bir.xhtml#k8">8</a>
    </div>

    <div class="footnotecontent">
      <p>Bölgeyi bilmeyenler için zor bir cümle. Posta getirilip götürülen yolun bir ucunda Pasifik kıyısında bulunan ve adı Salt Water (Tuzlu Su) olan bir kasaba var. Öteki ucundaysa binlerce kilometrelik zorlu yollar sonucunda ulaşılan Dawson. Adamlar kulübeden ayrıldıktan sonra Dawson’a varmış, sonra da hiç ara vermeden tekrar Salt Water’a doğru yola çıkıp yine buraya gelmiş ve bunu sadece bir hafta içinde yapmışlar.</p>
    </div>
  </div>

  <div class="footnote">
    <div class="footnotelabel">
      <a id="a9" class="footnotetarget" href="../Text/bir.xhtml#k9">9</a>
    </div>

    <div class="footnotecontent">
      <p>Avrupalıların Amerika kıtasını fethi dönemine dayanan bir efsane. O topraklarda bol altın bulunduğuna, hatta bütün vücudunu altınla kaplayan kralı tarafından yönetilen bir altın ülkesi olduğuna inanan Avrupalılar, bu hayali ülkeye eldorado (İsp. altın, altın kaplı) adını koydular. Sonraki yüzyıllar boyunca hızla servete kavuşulan yerlere, tabii bu arada altın madenlerine bu isim çokça verildi. Klondike civarında altın bulunan derelerin biri bu isimle ödüllendirildi ve orada maden sahibi olan kişiler, hem geçmişteki “altın kral”ı çağrıştıracak, hem de elde edeceği zenginliği ortaya koyacak şekilde Eldorado kralı lakabını kazandı.</p>
    </div>
  </div>

  <div class="footnote">
    <div class="footnotelabel">
      <a id="a10" class="footnotetarget" href="../Text/bir.xhtml#k10">10</a>
    </div>

    <div class="footnotecontent">
      <p>Homeros’a ait MÖ 8. yüzyıl destanı Odysseia’nın kahramanı. Troya’ya saldıran Akha ordusundaki kral ve komutanlardan biri. Şehrin yıkılmasına yardım ettikten sonra kralı olduğu İthaka’ya dönmek için on yıl süren maceralı bir yolculuk yapar. Başına nice belalar gelir, aşklar yaşar, ölümlerden kurtulur, yol arkadaşlarını kaybeder ama dayanıklılığı, gücü, cesareti, aklı ve tanrıların yardımıyla sonunda evine döner. Homeros’un bu büyük eserinden hareketle başından çok şey geçtiği için insanı dönüştüren, uzun ve maceralı yolculuklara, Batı yazınında “odyssey” denir.</p>
    </div>
  </div>

  <div class="footnote">
    <div class="footnotelabel">
      <a id="a11" class="footnotetarget" href="../Text/bir.xhtml#k11">11</a>
    </div>

    <div class="footnotecontent">
      <p>ABD’nin Colorado eyaletinde, yakınında bulunan zengin altın damarı nedeniyle 1890 yılında büyük bir “altına hücum” yaşanan köy. Bin küsur kişilik köyün nüfusu birkaç yıl içinde on binin üstüne çıktı.</p>
    </div>
  </div>

  <div class="footnote">
    <div class="footnotelabel">
      <a id="a12" class="footnotetarget" href="../Text/iki.xhtml#k12">12</a>
    </div>

    <div class="footnotecontent">
      <p>İspanyolcada şans, güzel hava ve sakin denizle birlikte olağanüstü zenginlikteki altın ve gümüş madenini ifade eden bu sözcük, farklı zaman ve mekânlarda altın bulunan madenlere isim olarak konulurdu. Klondike’ta da altın bulunan bir dereye bu isim verildi.</p>
    </div>
  </div>

  <div class="footnote">
    <div class="footnotelabel">
      <a id="a13" class="footnotetarget" href="../Text/uc.xhtml#k13">13</a>
    </div>

    <div class="footnotecontent">
      <p>Yunan mitolojisine göre tanrı Zeus, insanlara kızar ve ateşi onlardan esirger. Titan Prometheus ise tanrılar katından ateş çalarak insanlara verir. Bu nedenle de Zeus tarafından Kafkas Dağları’nda bir kayaya zincirlenir. Cezası, bir kartalın her sabah gelip karaciğerini yemesi, akşam da karaciğerinin yeniden büyümesidir. Kartal ertesi sabah yine gelip yine ciğerini yiyecek ve bu böyle devam edecektir.</p>
    </div>
  </div>

  <div class="footnote">
    <div class="footnotelabel">
      <a id="a14" class="footnotetarget" href="../Text/uc.xhtml#k14">14</a>
    </div>

    <div class="footnotecontent">
      <p>Alaska’daki Eskimo kökenli tüm kabilelerde kullanılan, hafif ahşap iskelet üzerine denizaslanı derisi geçirilmiş kayık. Tipik olarak sekiz-dokuz metre boyunda, en geniş yerinde 1.5 metre genişliğinde olurdu. Yirmi kişiye kadar insan ve birkaç ton yük taşıyabildiği bilinir. Yük ve yolcu taşımacılığı ile balina avcılığında kullanılırdı. Erkekler balina avı dışında daha çok tek kişilik küçük tekneleri, kadınlar da aile işleri için umiyak’ları kullanırlardı. Bu yüzden “kız kayığı” dendiği de olurdu. Bazı umiyak’larda yelken de kullanılırdı.</p>
    </div>
  </div>

  <div class="footnote">
    <div class="footnotelabel">
      <a id="a15" class="footnotetarget" href="../Text/uc.xhtml#k15">15</a>
    </div>

    <div class="footnotecontent">
      <p>Aslında Aleut adalarından biri olan Akutan. Chignik, Aleut adalarına doğru uzanan yarımadadaki bir yerleşimdir. Kodalak’ın yeriyse tespit edilemedi. Muhtemelen bu adalara yakın bir yerde bulunan ve Jack London’ın Alaska’da bulunduğu dönemde bahsi geçen bir yerleşimdi.</p>
    </div>
  </div>

  <div class="footnote">
    <div class="footnotelabel">
      <a id="a16" class="footnotetarget" href="../Text/uc.xhtml#k16">16</a>
    </div>

    <div class="footnotecontent">
      <p>Alaska’nın kuzey, batı ve güneybatı kıyılarında yaşayan Eskimo kökenli İnupiag, Yupik, Supik/Alutik ve Unangan/Aleut kabilelerinin tek veya iki kişilik hız ve av teknesi. Bu dört kabilenin arasında bu teknelerin genel ismi kayak’tır. Öyküde geçen Aleut adalarından Akatan (Akutan) adasında yaşayan Unangan kabilesi, diğerlerinden küçük farklar taşıyan kendi kayak’larına ikyak derdi. Ağaç veya balina kemiklerinden yapılan iskelet, ideal olarak tüyleri tıraşlanarak temizlenmiş iki yaşındaki fok derisiyle kaplanırdı. Kayak’ın üstü (günümüzde spor amacıyla kullanılan kanolara benzer şekilde) tam kapatılır, sadece bir ya da iki kişi için birer oturma deliği açılırdı. Uzunluğu dört-altı metreden başlardı. Ağırlığı otuz kilodan fazla olmamasına karşın esnek ve sağlam yapısı sayesinde yüz kilo yük taşıyabilirdi. Hava şartlarının çetin, denizin son derece fırtınalı ve dalgalı olduğu bir coğrafyada, hafif ve esnek yapısı sayesinde ve tabii ki kullanıcının da ustalığıyla son derece zarif bir şekilde denizin üstünde hızla süzülür, fok ve denizaslanı avında kullanılır, ailenin, özellikle de erkeklerin en değerli eşyalarından biri sayılırdı. Günümüzde geleneklerini yaşatmak isteyen kabilelerin ve meraklılarının dışında yapım ve kullanımı son derece azdır.</p>
    </div>
  </div>

  <div class="footnote">
    <div class="footnotelabel">
      <a id="a17" class="footnotetarget" href="../Text/uc.xhtml#k17">17</a>
    </div>

    <div class="footnotecontent">
      <p>Alaska ve Kanada’da yaşayan Yerli kabilelerinin en önemli şenliği ve şöleni. İyi bir av, mevsim dönüşü gibi genel durumlarda ve düğün, doğum gibi aileye özel hallerde yapılan bu şölene herkes davetlidir. Yenilip içildikten sonra katılanlara o günü hatırlatacak hediyeler verilerek yolcu edilir.</p>
    </div>
  </div>

  <div class="footnote">
    <div class="footnotelabel">
      <a id="a18" class="footnotetarget" href="../Text/uc.xhtml#k18">18</a>
    </div>

    <div class="footnotecontent">
      <p>Filipinler’e özgü bir bitki olan abakanın sapından elde edilen liflerle yapılan ip. Sağlamlığı, esnekliği ve suya dayanıklılığı nedeniyle denizcilikte yaygın olarak kullanılır.</p>
    </div>
  </div>

  <div class="footnote">
    <div class="footnotelabel">
      <a id="a19" class="footnotetarget" href="../Text/uc.xhtml#k19">19</a>
    </div>

    <div class="footnotecontent">
      <p>Aleut adalarında Unimak ismini taşıyan bir ada var. Metinde Kadiak olarak geçen Kodiak ile Atognak olarak geçen Afognak ise, Aleut adalarının kuzeydoğusunda bulunan iki adadır.</p>
    </div>
  </div>

  <div class="footnote">
    <div class="footnotelabel">
      <a id="a20" class="footnotetarget" href="../Text/uc.xhtml#k20">20</a>
    </div>

    <div class="footnotecontent">
      <p>Kızılderili lisanıyla Alaska-Yukon bölgesinde yaşayan beyazların dilinin karışımı olan Çinuk dilinde Yerlilerin erkeklerine verilen isim. Belli bir kabileyi ifade etmeyen, genel bir isimlendirme. Aşağılayıcı bir terim olarak da kullanıldığı olurdu.</p>
    </div>
  </div>

  <div class="footnote">
    <div class="footnotelabel">
      <a id="a21" class="footnotetarget" href="../Text/uc.xhtml#k21">21</a>
    </div>

    <div class="footnotecontent">
      <p>Pribilof adaları denilen St. George ve St. Paul adaları ve etraflarındaki küçük kayalıklar, fokların yeni doğmuş yavrularını büyütme alanıdır. Burası 1700’lerin ortalarından itibaren postlarını elde etmek için vahşice öldürülen milyonlarca fok üzerine kurulu bir ticaretin merkezi oldu. Adalar Rusya’ya aitken bir Rus şirkete verilmiş olan fok avlama imtiyazı, 1867 yılında ABD’nin Alaska’yı Ruslardan satın alması üzerine Amerikalı bir şirkete geçti. Tabii imtiyaz sahibi şirket ve adaların sahibi devlet, korsan avcıları bölgede istemiyordu. 1911 yılında ABD, Rusya, Kanada ve Japonya’nın imzaladığı bir anlaşmayla bölgede fok avı sınırlandırıldı, 1966 yılında ise Yerli Aleut halkı dışında tamamen yasaklandı.</p>
    </div>
  </div>

  <div class="footnote">
    <div class="footnotelabel">
      <a id="a22" class="footnotetarget" href="../Text/uc.xhtml#k22">22</a>
    </div>

    <div class="footnotecontent">
      <p>1868 yılında Tokyo ismini alan körfez ve şehir.</p>
    </div>
  </div>

  <div class="footnote">
    <div class="footnotelabel">
      <a id="a23" class="footnotetarget" href="../Text/uc.xhtml#k23">23</a>
    </div>

    <div class="footnotecontent">
      <p>Resmi izinle fuhuş yapılan Tokyo yakınlarındaki bir kasaba, Tokyo’nun “kırmızı ışık” bölgesi.</p>
    </div>
  </div>

  <div class="footnote">
    <div class="footnotelabel">
      <a id="a24" class="footnotetarget" href="../Text/uc.xhtml#k24">24</a>
    </div>

    <div class="footnotecontent">
      <p>Kamçatka yarımadasının doğusunda bulunan Rus toprağı Komodor adalarının küçüğü olan Medny adası.</p>
    </div>
  </div>
</body>
</html>