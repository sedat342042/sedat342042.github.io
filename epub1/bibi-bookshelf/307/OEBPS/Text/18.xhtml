<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<!--?xml version="1.0" encoding="UTF-8"?--><html xmlns="http://www.w3.org/1999/xhtml">
<head>
  <meta name="charset" content="UTF-8"/>
  <title></title>
  <link rel="stylesheet" href="../Styles/main.css" type="text/css"/>
</head>

<body>
  <hr class="hr2"/>

  <h2>II</h2>

  <p>Artık Don Gesualdo’nun hayatında her şey tepetakla gidiyordu; evde düzen diye bir şey kalmamıştı; kırdakiler, efendilerinin gözünden ırak, bildiklerini okuyorlardı; hizmetçiler bile veremin bulaşmasından korkarak birer birer kaçıyorlardı; elzem ihtiyaçları için yanlarında kalmış olan Mena bile, çamaşırcı kadının öbür müşterilerini kaybetmemek için dereye götürmeyi reddettiği hasta çamaşırlarını yıkasın dediklerinde açık açık söylemişti:</p>

  <p>– Don Gesualdo, kusura bakmayın, ama ne kadar zengin olursanız olun, benim canım da sizinki kadar kıymetli... Karınız ne hale geldi, görmüyor musunuz?.. İnce hastalık bu, Tanrı korusun! Ben korkuyorum, haydi, hoşça kalın.</p>

  <p>Oysa hepsi onun evinde palazlanmıştı! Şimdi sanki başlarına yıkılacakmış gibi, o evi terk edip gidiyorlardı, şamdanları yakmak için olsun kimse kalmamıştı. Salonia’da, babasını kendi elleriyle tabuta koymak zorunda kaldığı o gece gibi. Ne paranın hükmü vardı, ne başka bir şeyin. O zaman Don Gesualdo gerçekten cesaretini yitirdi. Hangi taşa başını vuracağını bilemediğinden, eski dostları aklına geldi, şu insanın başı darda kaldığında hatırlananlar ve yardım etsin diye Diodata’yı çağırttı. Onun yerine kocası geldi, kuşkular içinde çevresine bakınıyor, ayağını bastığı yere dikkat ediyor, sağa sola tükürüyordu:</p>

  <p>– Ben kendim olsam... canım size feda, Don Gesualdo!.. Ama Diodata’nın çoluğu çocuğu var, biliyorsunuz... Başına bir felaket gelirse, hepimizi Tanrı korusun... karınızın hastalığı bulaşırsa... biz yoksul insanlarız... Sizin paranız başınızdan aşıyor; ama bende doktora eczacıya verecek para yok...</p>

  <p>Sözün kısası, biraz para koparmak için her zamanki hikâyeler her zamanki nakarat. Sonunda, biraz pazarlıktan sonra, ücret üzerinde anlaştılar. Don Gesualdo’nun göz yummaktan ve boyun eğmekten başka çaresi yoktu. Nanni l’Orbo, yaptığı işten pek memnun, sözü bağladı:</p>

  <p>– Bizim gözümüzde siz canımızın da sahibisiniz, Don Gesualdo. Gece olsun gündüz olsun, yeter ki siz emredin. Gidip karımı alıp getireyim.</p>

  <p>Ama Bianca’yı şimdi bir başka illet tutmuştu. Diodata’yı evde dolaşır görmeye dayanamıyordu. Onun verdiği hiçbir şeyi almıyordu.</p>

  <p>– İstemem!.. Sen, hayır!.. Defol! Sen neye geldin? -Açlıktan nefesi kokan, gelmiş sırtından geçinen o insanlara sinirleniyordu. Sanki son anında malına da bağlanmış gibiydi; sanki yüreğinde eski bir hınç, gözlerini kapatmak için mahsus gelen o kötü insanların çalmak istedikleri kocasını da kıskanıyordu. İyice çocuklaşmıştı, kuşkuluydu, öfkesi burnundaydı, kapris yapıyordu. Et suyuma <i>bir şeyler </i>katmışlar, ilaçlarımı değiştirmişler diye sızlanıyordu. Kapı çıngırağının çaldığını her işittiğinde olay yaratıyordu. Gelen ziyaretçileri o görmesin diye geri çevirdiklerini ileri sürüyordu.</p>

  <p>– Ağabeyim Don Ferdinando’nun sesini duydum!.. Kızımdan bir mektup geldi, ama bana vermek istemediler!..</p>

  <p>Kızının düşüncesi bir başka işkenceydi; Isabella çok uzakta oturuyordu, sağlığı bozuktu, kocası öyle bir yolculuk yaparsa kendini bir daha toparlayamayabilir diye yazıyordu. Öte yandan Bianca’nın nice zamandır karyolayla sedir arasında, birinden öbürüne sürüklenerek yaşadığını biliyorlardı ve felaketin öylesine yakın olacağı akıllarına gelmezdi. O arada biçare anne kendi kendini yiyordu, öfkesini Don Gesualdo ile çevresindeki herkesten çıkarıyordu. Dayanabilmek için evliya sabrı gerekirdi. Kocası ne söylese beyhudeydi:</p>

  <p>– Bak şu söylediğine!.. Aklına ne saçmalıklar geliyor şimdi!.. Kıskançlık etmek bile geliyor!..</p>

  <p>Gözakları karısında hiç görmediği şekilde simsiyah kesilmişti. Sesinde hiç işitmediği bir boğuk tonla şöyle diyordu:</p>

  <p>– Kızımı elimden aldınız... hem de şimdi bu düşkün halimde!.. Vicdanınız hiç huzur bulmasın diye söylüyorum!..</p>

  <p>Ya da çevresine yeni getirdiği o insanlardan ötürü sitem ediyordu... Ya da hiç yanıt vermiyor yüzünü duvara dönüp öylece kalıyordu, yatıştırmanın yolu yoktu.</p>

  <p>Nanni l’Orbo, Don Gesualdo’nun evine sultan gibi yerleşmişti. Yiyip içiyordu. Her gün midesini doldurmaya geliyordu. Diodata yapılacak işlerle uğraşırken, o meydanda keyfe gidiyor; ahbaplarıyla gevezelik ediyordu, şu lazım, bu yapılmalı diyor, nahiye arazisinin paylaşılması meselesinde yoksulların davasını savunuyordu; Tanrı’nın iradesi oydu, her birine bir tarlacık ve namuslu adamların sırtında kaç çocuğun yükü vardıysa o kadar tarla! Kodamanların topraklara el basmak amacıyla çevirdikleri bütün dalavereleri elifi elifine biliyordu. Bir seferinde o konuda Canali ile aralarında şiddetli bir tartışma çıktı, sonunda boğaz boğaza geldiler; öyle ya, şimdi zorbalık devri kapanmıştı, herkes kendi düşüncesini açıkça söylüyordu.</p>

  <p>Ertesi gün Titta usta Canali’ye sakal tıraşı yapmaya gitmişti; kapı çalındı, Canali çenesinin sabunuyla açmaya gitti. Titta usta bıçağını bilerken, salt merakından şöyle bir boynunu uzattı ve Canali’nin holde Gerbido ile konuştuğunu gördü; ikisinin de suratı öyle bir haldeydi ki, kim olsa kulak kabartırdı. Canali Gerbido’ya diyordu ki:</p>

  <p>– Tamam da, sen ona güveniyor musun?</p>

  <p>Gerbido’nun yanıtı yalnızca bir - Oh!!! - oldu, başka söz etmedi.</p>

  <p>Canali yine sakal tıraşını olmaya döndü, hiçbir şey olmamışçasına sakindi, Titta usta da üstünde durup düşünmedi. Ancak akşamüstü, nedenini kendi de bilmiyordu... Gerbido’yu Masera’nın köşesini tutmuş gördüğünde içine doğdu, koltuğunun altında karabinası vardı!.. Az önceki laflar aklına geldi.</p>

  <p>– O kurşun kim bilir kime kısmet olacak, Tanrı korusun!.. - diye geçirdi içinden.</p>

  <p>Artık devir kötülemişti, millet çanlar akşam duasını çalmadan evine koşuyordu. Az ilerde o taraflarda oturan Nanni l’Orbo’ya rastlayınca, içinden bir ses Gerbido’nun beklediği kişinin işte o olduğunu söyledi.</p>

  <p>– Bu saatte sokakta ne işiniz var, Nanni Dayı? - dedi Titta usta. - Bize gelin, yolu da birlikte yaparız...</p>

  <p>– Hayıç Titta usta, şurada tütüncüye uğrayacağım, sonra da bir koşu gidip Diodata’yı görürüm, Don Gesualdo’nun karışma bakıcılık ediyor da.</p>

  <p>– Bana bir iyilik edin, Nanni biraderim! Oraya gideceğinize bizim eve gelin! Tütünü size ben veririm, karınıza da yarın gidersiniz. Bu saatte sokaklarda dolaşılacak devir değil!.. Kulak verin sözüme!..</p>

  <p>Beriki şakaya bozuyordu; ben korkmam diyordu, param yok ki çalsınlar diyordu... karısının onu bir tabak makama hazırlamış beklediğini söylüyordu... daha başka şeyler de... Ve bir tabak makarna yüzünden, Tanrı herkesi korusun, canından oldu!</p>

  <p>Titta usta tüfek sesini duyduğunda, iki dakika sonra, içinden dedi ki:</p>

  <p>– Bu Nanni Dayıdır, kısmetini buldu.</p>

  <p>Don Gesualdo’nun o gün daha başka sıkıntıları da olmuştu. Speranza ona icra memurunu tam en canını yakacağını bildiği anda göndermişti. Yıllar yılıdır rahat huzur vermiyorlardı, o dava yüzünden saçlarını ağartmışlardı. Speranza da cadıya dönmüştü; ağabeyine geçmişte kin bağlamış olan herkesin kışkırtmasıyla tarlasını da, bağını da o yolda yemişti. Dört bir yanda onu yerin dibine geçiriyordu. Sokaklarda yolunu bekleyip hakaretler kusuyordu. Oğullarını üstüne salıyordu, kocası başını belaya sokmak istemiyordu - zaten yalnız kasabada boy göstermeyi bilirdi o -, Santo’ya gelince, o da paraya ihtiyacı oldu mu ağız değiştiriyor, Gesualdo’nun tarafını tutuyordu, kendisinin ağabeyine söylediği bütün hakaretleri ona iade ediyordu: Fırıldak misali, rüzgâra göre yön değiştiriyordu.</p>

  <p>– Düpedüz alçaklıktır bu, görüyorsunuz işte, Don Camillo! Tam gırtlağıma kadar derde batmışken saldırıyorlar başıma. - Herkese hayrım dokundu, şimdi hepsinden kötülük geliyor, görüyorsunuz işte!</p>

  <p>Don Camillo omuz silkti.</p>

  <p>– Af buyrun, Don Gesualdo. Ben kendi işimi yapıyorum. Neden Başrahip Lupi ile bozuştunuz ki?.. Karayolu ihalesi yüzünden!.. Bir hiç yüzünden... Tanrı’nın bir hizmetkârı o, iyi geçinmekte yarar var... Şimdi akrabalarınızın ateşine körükle gidiyor... Kimsenin aleyhinde konuşmuş olmayı istemem; ama sizi daha çok uğraştıracak böyle, azizim Don Gesualdo!</p>

  <p>Ve Don Gesualdo susuyordu; şimdi herkes ona sayıp döküyor, elinden gelen de bir zarar veriyordu; o da ne yapsın, sırtım kamburlaştırıyordu. Karısının durumunun kötüleştiğini biliyorlardı ya, Marki Limòli yeğenini yoklamaya gelmişti, Don Ferdinando’yu da birlikte getirmişti, ikisi kol kola, birbirlerine destek oluyorlardı. Kasaba için için kaynaşırken onları o saatte sokakta görenler -Ecel ve cahil- diye gözlemliyorlardı; sırtında lime lime olmuş gocuğuyla Don Ferdinando’yu hâlâ hayatta görenler istavroz çıkarıyorlardı. İki ihtiyar, karyolanın önüne oturmuş, çenelerini bastonlarına dayamışlardı, Don Gesualdo hastalığın nasıl geliştiğini hikâye ediyordu, kayınbiraderi ona sırtını dönmüş, tek söz etmeden kız kardeşine bakıyordu, o ise herkese memnunluk göstermek isteyen gözlerini birinden öbürüne çeviriyordu; o sırada sokakta bir haykırışmadır koptu, birileri avaz avaz bağırarak koşuşuyorlardı, duyan da beklenilen devrim patlak verdi sanırdı. Derken aşağı kapıya vurulduğu işitildi, bir ses bağırıyordu:</p>

  <p>– Diodata Teyze, açın! Çabuk, koşun! Gidin bakın hele, kocanızı tüfekle vurdular!.. Şurada, eczanede!..</p>

  <p>Diodata ev haliyle sokağa fırladı; başı açık, çığlık çığlığa bağırarak koşuyordu. Don Gesualdo’nun evi bir anda altüst oldu. Baron Zacco da geldi, kuşkular içinde, tedirgin, sözleri ağzında geveliyor, ağzını açmadan önce önüne ardına bakınıyordu.</p>

  <p>– Gördünüz mü? Ne halt ettiler! Diodata’nın kocasını öldürdüler!</p>

  <p>Don Gesualdo’nun artık sabrı taştı.</p>

  <p>– Benim elimden ne gelir? Başımda bir bu eksikti! Benden ne zıkkım istiyorsunuz?</p>

  <p>– Elinizden ne mi gelir?.. Af buyrun! Bana teşekkür edersiniz sanıyordum... hemen size haber vermeye koştum diye... dostunuz olarak... akrabanız olarak sizi sevdiğim için...</p>

  <p>O arada daha başkaları da geliyordu. Zacco her seferinde kim gelmiş diye bakmaya gidiyor, holün kapısını aralık bırakıyordu. Kapının her an çarptığı duyuluyordu, biçare hasta her seferinde yerinden sıçrıyordu. Derken Zacco yüzü gözü allak bullak geldi:</p>

  <p>– Palermo’da kıyamet kopuyormuş... devrim... Burada da yapalım diyorlar... Nanni l’Orbo olacak alçak da tam kendini öldürtecek zamanı buldu!..</p>

  <p>Don Gesualdo, artık hiçbir şeyi umursamayan birinin edasıyla, yine öyle omuzlarını kaldırıyordu, ömrünün son demlerini yaşayan o zavallıcıktan başka şeyi gözü görmüyordu. Az sonra Baron Zacco’nun karısıyla kızları da geldiler, sırtlarında ev entarileri, atkılarına sarınmış, üzgün yüzlerle, kimseye selam vermediler. Anlaşılıyordu ki artık iş bitmişti. Barones ikide birde gidip kocasıyla fısıldaşıyordu. Donna Lavinia anahtarları sahiplendi. Bunu gören Don Gesualdo’nun yüzü kireç gibi oldu. Ecel geldi mi diye sormaya bile cesareti yoktu. Ancak, yaşlar parlayan gözleriyle o yanıtı araştırıyordu, teker teker, herkeste.</p>

  <p>Ama yarım yamalak sözlerle yanıtlıyorlardı. Baronun yüzü üzüntüyle kasılıyor, karısı ellerini kavuşturarak gözlerini göğe kaldırıyordu. Uyku bastırmış kızları, hastanın bitişiğindeki odada oturmuş, susuyorlardı. Gece yarısına doğru, zavallıcık yavaş yavaş yatışmışken, Don Gesualdo gidip dinlenmelerini istedi.</p>

  <p>– Olmaz - dedi baron, - sizi bu gece yalnız bırakmayacağız.</p>

  <p>Bunun üzerine Don Gesualdo’nun ağzından tek söz çıkmadı, demek ki umut kalmamıştı. Başım önüne eğmiş, elleri arkasında, aşağı yukarı gezinmeye koyuldu. Arada bir karısının yatağına eğiliyordu. Ardından yine bitişik odada gezinmeye koyuluyordu, kendi kendine söyleniyor, başını sallıyor, omuzlarını kaldırıyordu. Sonunda ağlamaklı bir sesle Zacco’ya döndü:</p>

  <p>– Ben birini gönderip yakınlarını çağırtalım derim... Don Ferdinando’yu... ha? Siz ne dersiniz?</p>

  <p>Zacco yüzünü buruşturdu.</p>

  <p>– Yakınları mı?.. Ha, olur tabii... Nasıl isterseniz... Yarın... hele ortalık iyice aydınlansın da...</p>

  <p>Ama zavallı adam daha fazla kendini tutamadı, sözler içini de, dudaklarını da yakıyordu.</p>

  <p>– Anlıyor musunuz?.. Kızını ona son bir defa olsun göstermek istemedi!.. O dük efendi domuzun teki! Üç aydır yazıp duruyor, bugün geleceğiz, yarın geleceğiz diye! Sanki bu biçarenin yüz yıl ömrü kalmış gibi! Ne derler, gözden uzak olan gönülden de uzak olur. Hem kızımızı hem drahomayı çaldı bizden o katil herif!</p>

  <p>Öylece bir süre Zacco’nun karısına içini döktü; o da anneydi, evet evet diye baş sallıyordu, ama o arada kapanan gözlerini açık tutmakta zorlanıyordu. Gesualdo ise ne uyku hissediyordu, ne de başka bir şey, yine başlıyordu söylenmeye:</p>

  <p>– Amma da gece! Amma da sonu gelmez bir gece! Nasıl da uzunmuş bu gece, Tanrım sen bilirsin!</p>

  <p>Gün ışır ışımaz balkonu açtı, amele Nardo’yu çağırdı, bütün akrabalara zavallı Bianca’nın çok ağırlaştığını, görmek istiyorlarsa gelmelerini söylesin diye yolladı. Sokaklarda alışılmadık bir kaynaşma vardı, aşağıdaki meydandan da şiddetli bir uğultu geliyordu. Nardo usta dönüşte haberi iletti.</p>

  <p>– Devrim yapmışlar. Çan kulesine bayrak çekmişler.</p>

  <p>Don Gesualdo onu cehennemin dibine yolladı. O anda devrim falan umurunda mıydı! Devrim onun evindeydi şimdi! Oysa Zacco onu sakinleştirmeye uğraşıyordu.</p>

  <p>– İhtiyatlı davranın, aman ihtiyatlı davranın! Zaman ihtiyat zamanı, aziz dostum.</p>

  <p>Çok geçmedi, aşağı kapıya yeniden vurulduğunu işittiler. Don Gesualdo koştu, gidip kendisi açtı, gelen doktordur ya da çağırttıklarından biridir sanmıştı. Oysa Başrahip Lupi ile yüz yüze geldi, cüppesizdi, başına eski püskü bir bere geçirmişti, Baron Rubiera da arkasında, az ötede duruyordu.</p>

  <p>– Kusura bakmayın, Don Gesualdo!.. Rahatsız etmek istemeyiz... Ama durum ciddi... Bakın ne diyeceğim...</p>

  <p>Onu ahırdan yana çekip niçin geldiklerini alçak sesle açıkladı. Don Ninì uzaktan, suratı hâlâ beş karış, başıyla evetliyordu.</p>

  <p>– Bir gösteri yürüyüşü yapmamız lazım, anlıyor musunuz? Biz de Dokuzuncu Pius’u<a class="footnoteref" id="k56" href="../Text/dipnotlar.xhtml#n56"><sup>[56]</sup></a> istiyoruz, biz de özgürlük istiyoruz diye bağırmamız lazım... Yoksa köylüler bizden önce davranırlar. Siz de bulunmalısınız. Kötü örnek olmayalım, Tanrı aşkına!..</p>

  <p>– Ha? Yine o Carboneria hikâyesi mi? - diye yerinden sıçradı Don Gesualdo, öfkesinden gözü dönmüş halde. -Çok teşekkür ederim, muhterem Başrahip! Ama ben artık devrim mevrim yapmam! Devrime soyunduğumuzda kârlı çıktık doğrusu! Şimdi alıştılar artık, ikide birde devrim yapıyorlar, maksatları cebimizden paramızı çekmek. Ne menem şey olduğunu anladım artık ben: Sen kalk oradan, mülkünü bana ver!</p>

  <p>– Yani Bourbon’u savunduğunuzu mu söylemek istiyorsunuz?</p>

  <p>– Ben kendi malımı savunuyorum, azizim! Çalışmışım, didinmişim... alnımın teriyle... O halde... tamam... Ama şimdi meteliksizlerin, çulsuzların çıkarını kollamak için nedenim yok artık...</p>

  <p>– O zaman da onlar çıkarlarını sizden kollarlar, anlayın artık! Evinizi de, varınızı yoğunuzu da talan ederler!</p>

  <p>Başrahip ekledi: Kaybedecek şeyi olanların, dolayısıyla o durumda hepsinin iyiliği için elbirliği etmesi gerekenlerin çıkarım kollamak için gelmişti... Yoksa onun evine adımım atmazdı... karayolu ihalesinde ona oynadığı o oyundan sonra...</p>

  <p>– Af buyrun! Madem anlamamazlıktan geliyorsunuz... Şunu bilmiş olun ki dünya kadar düşmanınız var! Size haset edenler falan... varoğlu var... Artık dünyalığı doğrulttunuz ya, siz öbürlerinden de beter olmuşsunuz diyorlar. Eğer canınızı kurtarmak istiyorsanız şimdi keseyi açma zamanıdır!</p>

  <p>O noktada söze Don Ninì de karıştı:</p>

  <p>– Biliyorsundur, bizi Nanni l’Orbo’yıı öldürtmekle suçluyorlar... susturalım diye... En başta da siz varsınız!.. Geçen akşam karımla birlikte size geldiğimi gördükleri kötü oldu...</p>

  <p>– Tabii, - dedi başrahip, - açık konuşalım. Nanni’nin o kadar gevezelik etmesini engellemekte kimin çıkarı olabilirdi?.. Cehennem zebanisi gibi konuşuyordu, efendim! Hem Diodata hikâyesini kasabada bilmeyen yok. Şimdi oğullarını da sizin üstünüze salacaklardır... göreceksiniz, Don Gesualdo!</p>

  <p>– Pekâlâ, - diye yanıtladı Don Gesualdo. - Güle güle. Gevezeliklerinizi dinlemek için karımı o halde bırakamam. -Ve onlara sırtını döndü.</p>

  <p>– Ah, - diye ekledi başpapaz onun arkasından merdivenleri tırmanarak. - Affedin, hiç bilmiyordum. Hastalığın bu noktaya geldiğinden haberim yoktu...</p>

  <p>Oraya kadar gelmişken, o da baron da, artık bir dakikalığına çıkıp Bianca’yı görmeden edemezlerdi. Don Ninì şapkası elinde, eşikte durdu, o halin ehli olan başrahip az sonra Don Gesualdo’ya bir baş işareti yaptı, evet demek anlamında, vakit gelmişti.</p>

  <p>– Ben gidiyorum - dedi Don Ninì şapkasını yeniden başına geçirirken. - Bağışlayın beni, yüreğim dayanmıyor.</p>

  <p>Don Ferdinando Trao gelmişti bile, mumya gibi karyolanın başucunda dikiliyordu, Macrì Teyze de oradaydı, bir tülbentle yeğeninin terini kuruluyordu. Zacco kızlarının benizleri uykusuz geçirdikleri geceden ötürü solmuştu, Lavinia da ayakta duramıyordu. Marki Limòli günah çıkaracak papazla birlikte geldi. Bunun üzerine Donna Agrippina hepsini kapı dışarı etti. Kapanan o kapının ardında Don Gesualdo’nun boğazına bir şey tıkanmış gibiydi, sanki zavallı karısını vaktinden önce elinden çekip alıyorlardı.</p>

  <p>– Ah!.. - diye söylendi marki. - Amma da komedi, zavallı Bianca! Biz her gün komediyi seyredelim diye kalıyoruz burada, ha, Don Ferdinando!.. Ecel de dünyadaki varlığımızı unuttu gitti!..</p>

  <p>Don Ferdinando öylece durmuş, dinliyordu, sersemlemişti. Ara sıra gözleri şiş şiş olmuş, yüzü sapsarı, sakalları diken diken, göz ucuyla çekinerek eniştesine bakıyor; ürkerek kalkıp gidecek oluyordu.</p>

  <p>– Olmaz! - dedi marki. - Kız kardeşinizi bu anında terk edemezsiniz. Çocuk gibisiniz, yahu!</p>

  <p>O sırada içeriye Baron Mèndola girdi, soluk soluğaydı, ilkin yüksek sesle özür dilemeye başladı:</p>

  <p>– Müteessirim... Hiç haberim yoktu... Sanmıyordum ki...</p>

  <p>Sonra, çevresinde o yüzlerle o sessizliği görünce sesini alçalttı, gidip lafını bir köşede, Baron Zacco’nun kulağma fısıldayarak tamamladı. O ise yine geçirdikleri geceyi anlatıyordu: Kızları gözlerini yummamışlardı, hele Lavinia ayakta duramıyordu. Don Gesualdo, şaşkın şaşkın sağa sola bakmıyordu gerçi, ama onu dinlemediği belliydi. O sırada papaz ayaklarını sürüyerek dışarıya çıktı, zavallı ihtiyarın sarkık dudakları heyecandan titriyordu.</p>

  <p>– Bir azize bu!.. - dedi kocasına. - Böylesine azize denir!</p>

  <p>Don Gesualdo başıyla onayladı, onun da yüreği sıkışıktı. Bianca şimdi sırtüstü yatıyordu, gözleri fal taşı gibi açılmış, yüzü hafiften gölgelenmişti. Donna Agrippina komodinin üstünde mihrabı hazırlamaktaydı, işlemeli örtüyle gümüş şamdanları yerleştiriyordu. Gümüş şamdanlar artık ne işe yarardı ki? Don Ferdinando her şeyi elleyerek geziniyordu, tıpkı meraklı bir çocuk gibiydi. Sonunda karyolanın önünde dikildi durdu, o anda Tanrı’ya hesap vermekte olan kız kardeşine bakakaldı, başladı hüngür hüngür ağlamaya. Herkes ağlıyordu. O anda Donna Sarina Cirmena kapıdan başını uzattı, saçı başı birbirine karışmış, paltosunu ters giymişti, kararsızdı, nasıl karşılanacağını anlamak için çevresine bakınıyordu, işlemeli mendiliyle gözlerini silmeye başlamıştı bile.</p>

  <p>– Affedin! Bağışlayın! Ben küskünlük nedir bilmem... Duydum ki yeğenim... Benim de yüreğim var, nah buramda çarpıyor!.. Ona kızımmış gibi davrandıydım!.. Bianca!.. Bianca!..</p>

  <p>– Olmaz, teyze! - dedi Donna Agrippina. - Papaz Ahret Azığı’nı getirsin diye bekliyoruz. Şimdi dünyevi düşüncelerle rahatsız etmeyin onu...</p>

  <p>– Haklısınız - dedi Donna Sarina. - Bağışlayın beni, Don Gesualdo.</p>

  <p>Komünyon yaptıktan<a class="footnoteref" id="k57" href="../Text/dipnotlar.xhtml#n57"><sup>[57]</sup></a> sonra, Bianca biraz sakinleşmiş göründü. Nefes darlığı geçmişti, hatta birkaç kelime söyleyebildi. Ama sesi belli belirsiz işitiliyordu.</p>

  <p>– Görüyor musunuz? - dedi Donna Agrippina. - Görüyor musunuz, şimdi Tanrı’nın lütfuna mazhar oldu ya!.. Bazen Tanrı bir mucize yapar.</p>

  <p>Göğsünün üstüne okunmuş bir Meryem Ana resmi koydular. Donna Agrippina giydiği rahibe cüppesinin kemerini çözüp onun yastığının altında sokuşturdu. Cirmena Teyze mucizevi iyileşme vakaları anlatıyordu: İnsan azizlere ve kutsal kalıntılara iman etsin, yeterdi: Tanrı her şeye kadirdi. Bunun üzerine Don Gesualdo başladı çocuk gibi ağlamaya.</p>

  <p>– O da! - diye söylendi Donna Sarina, Macrì’nin kulağına fısıldarmış gibi yaparak. - Aslında o da kötü yürekli biri değil. Ama Isabella nasıl oldu da gelmedi, bir türlü anlayamıyorum... isterse düşes olsun!.. İnsanın annesi hayatta bir taneciktir!.. Bu güzel sonuca varmak için onca mesele etmeye değer miydi...</p>

  <p>– Domuzun biri!.. Alçağın biri!.. Hainin biri o! - diye homurdanmayı sürdürdü Don Gesualdo, şaşkın bakışları, kısılmış dudakları, ateşler saçan gözleriyle çılgından farksızdı.</p>

  <p>– Ha? Ne dediniz? - diye soruşturdu Cirmena.</p>

  <p>– Hişşt! hişşt! - diye susturdu Donna Agrippina.</p>

  <p>Baron Mèndola Zacco’nun kulağına eğilip bir şey söyledi. Beriki kocaman, saçı başı birbirine karışmış, şiş kafasını iki üç kez hayır anlamında salladı. Barones o uygun zamandan yararlamp Don Gesualdo’yıı Lavinia ona elceğiziyle bir şeyler yedirsin diye zorladı.</p>

  <p>– Evet, birazcık et suyu olsun, zavallı adam iki gündür ağzına lokma koymadı!..</p>

  <p>Sokağa bakan öbür odaya geçtiklerinde, uzaktan fırtınalı denizi andıran bir uğultu işitildi. Onun üzerine Mèndola gelirken yolda ne gördüğünü anlattı.</p>

  <p>– Evet efendim! Çan kulesine bayrak çekmişler. Diyorlar ki bütün gümrük resimlerinin ve arazi vergisinin kaldırılışının simgesiymiş. Onun için hemen şimdi meydanda gösteri yapılacakmış. Posta ulağı haberler getirdi: Palermo’da gösteri yapmışlar bile... yol boyundaki bütün kasabalarda da... Yani şimdi biz de burada yapmayacak olursak onlardan geri kalırız... Sonuçta kaç buçuk paraya çıkar ki? Bando mızıka, dört karış bez, hepsi o kadar... Bakın! Bakın!..</p>

  <p>Rosario sokağından bir sırığın ucuna bağlanmış bir kırmızı-beyaz-yeşil bayrak<a class="footnoteref" id="k58" href="../Text/dipnotlar.xhtml#n58"><sup>[58]</sup></a> belirdi, ardından da bir insan seli; haykırıyorlar, kollarını sallıyorlar, şapkalarını havaya fırlatıyorlardı. Arada bir de tüfek atışları işitiliyordu. Küp gibi sağır olan marki sordu:</p>

  <p>– Ne var? Ne oluyor?</p>

  <p>Kıyamet kopuyordu! Don Gesualdo, et suyu fincanı elinde, kalakaldı. O anda dış kapı çıngırağının şiddetle çalındığı işitildi ve Zacco kim diye bakmaya koştu. Bir an sonra holün kapısından başını uzattı, yüksek sesle çağırdı:</p>

  <p>– Marki! Marki Limòli!</p>

  <p>Bitişik odada durup alçak sesle tartıştılar. Anlaşıldığına göre baron o sırada gelmiş üçüncü bir kişiyle konuşurken alttan alıyordu, marki ise giderek öfkelenmekteydi.</p>

  <p>– Hayır! Hayır! Buna ayıp derler!</p>

  <p>O noktada Zacco yalnız başına, heyecanlı bir yüzle yeniden içeriye girdi.</p>

  <p>– Dinleyin, Don Gesualdo!.. Bir dakikacık... bir tek sözcük...</p>

  <p>Kalabalık oraya, evin önüne gelmişti; bayrak balkon hizasında görülüyordu, neredeyse içeriye girmek ister gibiydi. Bağrışmalar işitiliyordu: Yaşasın diyorlardı, kahrolsun diye haykırıyorlardı.</p>

  <p>– Bir dakika! - diye bağırdı Zacco, onun üzerine. -Bir saniye balkona çıkın, Don Gesualdo! Bir an görünün şunlara, yoksa başımıza bir şey gelecek!..</p>

  <p>Başrahip Lupi aşağıdaydı, elinde IX. Pius’un resmini taşıyordu, ölü gibi sapsarı kesilmiş Baron Rubiera mendilini sallıyordu, daha başka yığınla insan vardı, hepsi de avaz avaz haykırıyorlardı:</p>

  <p>– Yaşasın!.. Kahrolsun!.. Gebersin!..</p>

  <p>Sandalyeye yığılmış olan Don Gesualdo, elinde fincan, hâlâ öyle, başını sallıyor, omuzlarını kaldırıyordu; yüzü gömleği gibi bembeyaz, paçavraya dönmüştü. Marki, bütün o kalabalık aşağıda ne istiyor, ille de öğrenmek derdindeydi:</p>

  <p>– Ne var? ne oluyor?</p>

  <p>– Ne olacak, malınızı mülkünüzü istiyorlar işte! - diye haykırdı sonunda Baron Zacco, iyice çileden çıkmıştı. Marki başladı gülmeye:</p>

  <p>– E, alsınlar! Buyursun, alsınlar - diyordu. O anda Donna Agrippina Macrì kara cüppesinin eteğini arkasında savurarak telaşla oradan geçti, can çekişen hastanın odasında bir patırtı koptu, sandalyeler devriliyor, kadınlar çığlık çığlığa bağrışıyorlardı. Don Gesualdo ayağa fırladı, sendeleyerek, saçları kafasında dimdik olmuş, fincanı masanın üstüne bıraktı, çılgın gibi aşağı yukarı odayı arşınlamaya koyuldu, ellerini birbirine vuruyor, aynı sözcükleri tekrarlıyordu:</p>

  <p>– Olan oldu!.. Olan oldu!</p>
</body>
</html>