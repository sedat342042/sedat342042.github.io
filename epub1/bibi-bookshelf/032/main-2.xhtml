<?xml version="1.0" encoding="UTF-8"?>

<html xmlns="http://www.w3.org/1999/xhtml">
<head><meta name="charset" content="UTF-8"/><title></title><link rel="stylesheet" href="main.css" type="text/css"/>
</head>
<body>
<p>da bu Tertuliano denen herifin aynı film şirketinin tüm filmlerini kiralamaya ikna edilebileceğini düşünmüştü, ayrıca belki kiraladığı kasetlerin bir kısmını da ona satabilirdi, neden olmasın. İş hayatı tuzaklarla doludur, nahoş sürprizlerle dolu bir kutu gibidir, yavaş adımlarla ilerlemek, kurnazlık&#160;edip tüm hesapları müşteriye fark ettirmeden yapmak, müşterinin önceden düşünüp kendini korumak için yanında getirdiği fikirleri güzelce çürütmek, her türlü dirence karşı sabırlı olmak ve en gizli arzularını keşfetmek lazımdır, kısacası, videocuda yeni çalışmaya başlayan kızın bu seviyeye gelmesi için kırk fırın ekmek yemesi gerekecektir. Görevlinin&#160;bilmediği noktaysa Tertuliano Maximo Afonso’nun oraya&#160;belli bir amaçla, hafta sonu için bir sürü kaset kiralamak&#160;üzere gittiğiydi, dünkü gibi yarım düzine filmle tatmin olmayacak, önüne konulan her kasedi kiralayacaktı. Böylece erdem yine erdemsizliğe üstün geldi ve erdemsizliği sandığı gibi çiğneyip geçmek yerine onun altında kaldı. Tertuliano&#160;Mâximo Afonso Biletsiz Yolcu’yu tezgâha koydu ve, Bunu&#160;istemiyorum, dedi, Peki ya kiraladığınız diğer filmler, onları&#160;satın almayı düşünür müydünüz, diye sordu görevli, Ölüm&#160;Şafakta Saldırır ve ismetli Şifre&quot;yi alıyorum, kalan üç filmi&#160;henüz seyretmedim, Yanılmıyorsam o filmler şunlardı, Sahnenin Tanrıçası, Alarm İki Kez Çaldı ve Beni Başka Bir Gün&#160;Ara, dedi görevli, müşteri kaydına baktıktan sonra, Aynen&#160;öyle, Yani Yolcu’yu kiraladınız, Ölüm ve Şifre’yi ise satın alıyorsunuz, Aynen öyle, Pekâlâ, bugün hangi filmi isterdiniz,&#160;elimde, fakat Tertuliano Mâximo Afonso görevlinin cümleyi bitirmesine fırsat vermedi, Şu gördüğüm kasetler benim&#160;için ayrılmış olsa gerek, yanılıyor muyum, Aynen öyle, dedi&#160;görevli, adamın yankısı gibi, mücadele etmeden kazanmış&#160;olduğu için sevinsin mi yoksa kazanmak için mücadeleye gerek kalmadı diye üzülsün mü bilemeden, Burada kaç film&#160;var, Otuz altı tane, Kaç saat eder yani, Önceki gibi film başına bir buçuk saatten hesaplarsak, hemen söylüyorum, de-</p>
<p>di görevli ve bu defa elini hesap makinesine uzattı, Zahmet etmeyin, ben söyleyeyim, elli dört saat eder, Böyle hızlı hesaplamayı nasıl başardınız, diye sordu görevli, ben bu makineler çıktığından beri kafadan hesap yeteneğimi kaybetmiş&#160;olmasam da karmaşık işlemler için makine kullanıyorum,&#160;Çok kolay, dedi Tertuliano Mâximo Afonso, otuz altı tane&#160;yarım saat on sekiz saat eder, onu da otuz altı tam saatle toplarsak elli dört sonucunu verir, Matematik öğretmeni misiniz, Matematik değil Tarih öğretmeniyim, sayılarla aram&#160;pek iyi değildir, Hiç belli etmiyorsunuz, bilgi sahibi olmak&#160;harika bir şey, Hangi bilgi olduğuna bağlı, Bence bilgiyi bilen kişiye de bağlı, Bu sonuca kimsenin yardımı olmadan va-rabiliyorsanız, dedi Tertuliano Mâximo Afonso, hesap makinesine falan ihtiyacınız yok demektir. Görevli, müşterisinin&#160;söylediklerini tam olarak anladığına emin olmasa da duyduğu sözcükleri hoş ve tatlı buldu, hatta iltifat olarak gördü,&#160;eve gidene kadar unutmazsa aynı şeyleri karısına da söylemeliydi. Hesabı kâğıt kalemle yapmaya karar verdi, şu kadar video şu kadar eder, en azından bu müşterisinin karşısında bir daha asla hesap makinesi kullanmamaya karar vermişti. Sonuç oldukça makul bir miktardı, kiralama yerine&#160;satış yapmış olsa böyle bir fiyat çıkmazdı, fakat bu çıkarcı&#160;düşünce geldiği gibi ortadan kayboldu, artık barış yapılmıştı. Tertuliano Mâximo Afonso ödemeyi yaptı ve bir ricada&#160;bulundu, Kasetleri on sekizerden iki torbaya doldurabilir&#160;miydiniz, bu arada ben de arabayı dükkânın önüne getireyim, elimde torbalarla gidemeyeceğim kadar uzak bir yere&#160;park etmiştim de. On beş dakika sonra torbaları arabanın&#160;bagajına yerleştiren, Tertuliano Mâximo Afonso’nun kapısını kapayan ve sevgi dolu bir tavırla gülümseyip arkasından&#160;el sallayan, görevlinin bizzat kendisiydi, tezgâhın arkasına&#160;dönerken, Bir de ilk izlenimlerin doğru olduğunu söylerler,&#160;ilk başta hiç içimin ısınmadığı şu adam meğerse ne iyiymiş,&#160;diye mırıldandı. Tertuliano Mâximo Afonso’nun düşüncele-</p>
<p>riyse bambaşka yerlerde dolanıyordu, İki gün kırk sekiz saat eder, yani iki gün boyunca uyumasam bile tüm filmleri seyretmek için bu sayı matematiksel olarak yeterli değil, ama&#160;bu gece başlar, cumartesi devam eder ve pazarı da buna ayırırsam ve bir kural koyup herifin konunun ortasına kadar&#160;görünmediği filmleri sonuna kadar seyretmezsem işi pazartesiden önce bitirebilirim. Eylem planı amaç olarak eksiksiz,&#160;şekil olaraksa mükemmeldi, eklentilere ve dipnotlara ihtiyaç&#160;yoktu, ama Tertuliano Mâximo Afonso yine de direndi, Filmin yarısına kadar görünmezse, sonra da görünmez. Evet,&#160;sonra. Arayan Bulur adlı ilginç ve eğlenceli filmde bir resepsiyon görevlisini oynayan aktör ilk kez ortaya çıktığından&#160;beri Tertuliano Mâximo Afonso’nun aklına takılı kalmış&#160;olan sözcük buydu. Peki ya sonra, diye kendi kendine sordu, henüz gerçekleşmeyen bir şey hakkında soru sormanın&#160;anlamsızlığından habersiz bir çocuk gibi, bundan sonra ne&#160;yapacağım, bu adamın on beş-yirmi tane filmde oynadığını,&#160;resepsiyon görevlisinin yanı sıra banka memuru ve hastabakıcı rollerinden başka rollerde de oynadığını gördükten sonra ne yapacağım. Sorusunun cevabı dilinin uçundaydı, ama&#160;telaffuz etmek için bir dakika bekledi, Onunla yüzleşeceğim.</p>
<p>Tesadüf eseri veya bilinmeyen bir sebepten dolayı, biri okul müdürüne çıkıp Tertuliano Mâximo Afonso’nun öğretmenler odasında olduğunu, odaya girdiğinden beri gazete&#160;okumaktan başka bir şey yapmadığına bakılırsa öğle yemeğine kadar orada vakit öldürdüğünü söylemişti. Sınav kontrol etmiyor, ders planı yapmakla uğraşmıyor, not falan almıyor, sadece gazete okuyordu. îşe, kiralamış olduğu otuz altı&#160;filmin makbuzunu çantasından çıkarıp masanın üzerine koyarak başlamış ve önündeki gazetelerden ilkinin eğlence sayfasındaki sinemalar bölümünü açmıştı. Sonra iki gazetenin&#160;daha aynı bölümlerini açmıştı. Yedinci sanata düşkünlüğü&#160;henüz taze olsa ve film endüstrisiyle ilgili bilgisizliği halen&#160;pek değişmemiş olsa da, vizyondaki filmlerin video piyasasında hemen belirmeyeceklerini biliyor, varsayıyor, sanıyor&#160;veya tahmin ediyordu. Bu sonuca varmak için müthiş çıkarımlar yapan bir zekâya veya akla sığmayan bilgilere ulaşmak için fevkalade yöntemlere ihtiyacı yoktu, alelade bir&#160;sağduyu sahibi olarak satılık ve kiralık video kasetler bölümüne göz atması yeterliydi. Eski filmleri gösteren sinemaları taradı ve oralarda gösterilen filmlerin isimlerini önündeki&#160;makbuzda bulunanlarla karşılaştırarak aynı olanları makbuzdaki isimlerin yanına tükenmezkalemiyle minik birer artı koyarak işaretledi. Tertuliano Mâximo Afonso’ya böyle&#160;bir şeyi neden yaptığını, elinde kasetleri olmasına rağmen&#160;filmleri seyretmek için o sinemalara gidip gitmeyeceğini sor-saydık, böylesine saçma bir şeyi yapabileceğini düşündüğü-</p>
<p>müz için herhalde bize şaşkınlıkla, hatta biraz da alınarak bakar, ama yine de kabul edilebilir bir açıklamada bulunmaz, olsa olsa, başkalarının merakından kurtulmak için savunma duvarlarını daha da yükselten, Çünkü, cevabını verirdi. Bizlerse Tarih öğretmeninin mahrem düşünceleri ve sırlarıyla tanışık olduğumuza göre, bu saçma eyleminin kendisini son üç gündür ele geçirmiş olan yegâne amaca ulaşmaya yönelik olduğunu veya odada bulunan diğer öğretmenlerin sandıkları gibi gazetedeki haberleri okuyarak dikkatini&#160;dağıtmaktan alıkoyduğunu söyleyebiliriz. Ancak yaşam öyle tuhaftır ki dünyanın geri kalanına sımsıkı kapalı ve kilitli&#160;olduğunu sandığımız kapılar bile, müdürün odasında beklendiğini öğretmen beye bildirmek üzere biraz önce odaya&#160;girmiş olan gösterişsiz ve telaşlı odacının önünde açılıverir-ler. Tertuliano Mâximo Afonso ayağa kalktı, gazeteleri katlayıp düzenledi, makbuzu cüzdanına koydu ve üzerinde birkaç sınıfın bulunduğu koridora çıktı. Müdürün odası üst&#160;kattaydı ve oraya çıkan merdivenlerin tepesindeki çatı penceresi içerden bakıldığında öylesine opak, dışarıdansa öylesine kirliydi ki ne kışın, ne de yazın içeriye en ufak bir ışık huzmesi girebilirdi. Bir koridordan daha geçti ve ikinci kapının&#160;önünde durdu. Kapının üstündeki yeşil ışık yandığı için kapıyı parmak boğumlarıyla tıklattı ve, Girin, diye seslenildiği-ni duyunca içeri girdi, selam verdi, müdürün elini sıktı ve&#160;adamın verdiği işarete uyarak bir koltuğa oturdu. Buraya&#160;her gelişinde bu odayı başka bir yerde de görmüş olduğunu&#160;düşünürdü, gördüğümüzü bilsek de uyandıktan sonra bir&#160;türlü hatırlayamadığımız bir rüya gibiydi bu his. Zemin halı kaplıydı, pencerede kalın perdeler asılıydı, geniş ve eski&#160;tarz bir çalışma masasının ardında siyah deriden, modem bir&#160;koltuğu vardı. Tertuliano Mâximo Afonso bu mobilyaları,&#160;bu perdeyi, bu halıyı hatırlıyor veya hatırladığını sanıyordu,&#160;belki de eskiden bir romanda veya hikâyede başka bir okulun başka bir müdürünün başka bir odasının kısa tasvirini</p>
<p>okumuştu ve hatırladığı oydu, eğer öyleyse ve bu gerçek önümüzdeki metinle kanıtlanabiliyorsa, bugüne kadar olağan hayatıyla ebediyetin görkemli bir döngüsünün kesişimi&#160;sandığı şeyi, vasat bir hafızaya sahip herkesin ulaşabileceği&#160;bir bayağılıkla değiştokuş etmek durumundaydı. Hayaller.&#160;Kafasından geçen bu hayallere dalmış olan Tertuliano Mâxi-mo Afonso, müdürün söylediği ilk sözcükleri duymamıştı,&#160;fakat her türlü hatayı gidermek için burada bulunan bizler,&#160;pek bir şey kaçırmadığını rahatlıkla söyleyebiliriz, selamlarına verilen bir karşılık, Nasılsınız, sorusu, Sizi buraya çağırmamın sebebi, diye başlayan bir cümle, fakat o sırada Tertuliano Mâximo Afonso zaten bedenine ve beynine dönmüş,&#160;gözlerinin ve aklının ışığı yeniden parlamıştı. Sizi buraya çağırmamın sebebi, diye tekrarladı müdür, dinleyicisinin yüzünde hafif bir dalgınlık sezmesinden dolayı, dünkü toplantıda Tarih üzerine söylemiş olduklarınız hakkında konuşmak istemem, Dünkü toplantıda ne demiştim acaba, diye&#160;sordu Tertuliano Maximo Afonso, Hatırlamıyor musunuz,&#160;Hayal meyal hatırlıyorum, ama kafam pek yerinde değil,&#160;dün gece pek uyuyamadım, Hasta mısınız, Hasta değilim,&#160;birazcık endişeliyim, Yine de pek iyi değilsiniz, Önemli bir&#160;şey değil, müdür bey, merak etmeyin, Toplantıda söylemiş&#160;olduğunuz şey, şu önümdeki kâğıtta kelimesi kelimesine yazılı, Tarih öğretimi konusunda önemli olan tek seçenek, tek&#160;karar, öğretimin geriden ileriye doğru mu yoksa ileriden geriye doğru mu öğretilmesi gerektiğidir, demişsiniz, Bunu ilk&#160;kez söylemedim, Haklısınız, öyle çok söylediniz ki meslektaşlarınız artık sizi ciddiye almıyor, bu sözcükler ağzınızdan&#160;çıkar çıkmaz gülümsemeye başlıyorlar, Meslektaşlarım kolay gülümseyen, şanslı kişiler, peki ya siz, Ben mi, Sizin beni&#160;ciddiye alıp almadığınızı, sözcüklerimi duyunca sizin de gülümseyip gülümsemediğinizi merak ediyorum, Beni, bilhassa&#160;böyle bir konuda kolayına gülümsemeyeceğimi bilecek kadar iyi tanıyorsunuz, sizi ciddiye alıp almamamın ise lafını</p>
<p>tekrarlamak, bir papağan gibi taklit etmek, öğrencilerin sınavlarda yazdıkları veya sözlülerde söyledikleri şeyleri kitaplara bakarak kontrol etmektir, oysa günümüzden bahsederken kullandığımız her sözcük suratımıza tokat gibi inmekle kalmaz ondan yılın her günü bahsedip Tarih denen nehrin&#160;kaynağına doğru ilerlediğimizde, bizi bulunduğumuz yere&#160;getiren olaylar zincirini anlamak için de büyük çaba göstermemizi sağlar, ama şimdi buna hiç girmeyelim, bu iş çok&#160;emek ve azim ister, dizginleri sıkı tutmak gerekir, Bu söyledikleriniz gerçekten de hayranlık uyandırıcı nitelikte, bence&#160;sözlerinizle bakanı bile ikna edebilirsiniz, Pek sanmıyorum,&#160;müdür bey, bakanların görevi bizleri ikna etmek, Biraz önceki laflarımı geri alıyorum, bugünden itibaren size tam destek&#160;vereceğim, Teşekkür ederim, ama bence beklenti yaratmasak&#160;daha iyi olur, sistem faturayı baştakilere keser ve böyle hesaplar baştakilerin hiç hoşuna gitmez, Biz de ısrar ederiz, En&#160;büyük hakikatler aslında yanıltıcı fikirlerden ibrarettir diye&#160;bir laf vardır, dolayısıyla bizim de hakikatleri ifade etmek</p><div>
<p>bile etmemek lazım, okulumuzun en iyi öğretmenlerinden birisiniz, öğrenciler size değer veriyor ve saygı duyuyorlar, ki&#160;böyle bir şey günümüzde mucize sayılır, O halde beni neden&#160;çağırttınız acaba, Söylediklerinizi tekrarlamamanızı rica etmek için, Önemli olduğunu düşündüğüm tek karar hakkında söylediklerimi mi, Evet, Öyleyse toplantılarda bir daha&#160;ağzımı bile açmayacağım, birinin söyleyeceği önemli bir şey&#160;varsa ve diğerleri onu dinlemek istemiyorlarsa yapılabilecek&#160;en doğru şey sessiz kalmaktır, Şahsen fikrinizi ilginç bulduğumu itiraf etmeliyim, Teşekkür ederim, müdür bey, fakat&#160;bunu bana değil meslektaşlarıma, özellikle de bakanlığa söyleyin lütfen, ayrıca bu fikir bana ait değil, bir şey icat etmiş&#160;değilim, benden çok daha yetkin kişiler bu fikri ortaya atmış&#160;ve savunmuşlardır, Görünüşe bakılırsa pek sonuç alamamışlar, Bunun sebebi basit, müdür bey, geçmişten bahsetmek&#160;çok kolaydır, her şey zaten yazılıdır, tek yapılması gereken</p></div>
<p>için yeni ve tercihen daha çelişkisiz yöntemler bulmamız gerek, yoksa unutulup giderler, Bunu kim demiş, Schegel adlı bir Alman, fakat asıl önemlisi, aynı şeyi ondan önce de bir&#160;sürü kişinin söylemiş olması, Yine de insanı düşüncelere gark&#160;ediyor, Evet, ama beni en çok çeken kısım, en büyük hakikatlerin aslında yanıltıcı fikirlerden ibaret olduklarının söylenmesi, gerisi, yani hakikatleri ifade etmek için yeni ve çelişkisiz yöntemler bulunması ve böylece hakikatlerin varlıklarını uzatmak ve onları somutlaştırmak beni pek ilgilendirmiyor, ben alt tarafı bir lisenin Tarih öğretmeniyim, Daha sık&#160;bir araya gelip sohbet etmemiz gerek, sevgili dostum, Vakit&#160;her şeye yetmiyor, müdür bey, ayrıca meslektaşlarımın da&#160;mutlaka sizlere söyleyecekleri daha önemli şeyler vardır, mesela ciddi bir konuya nasıl kolaycana gülümsediklerini anlatabilirler, tabii öğrencileri de unutmamak lazım, zavallılar,&#160;konuşacakları biri olmadığı için bir gün söyleyecek lafları da&#160;kalmayacak, bizler sohbete dalarsak okulda hayat neye dönüşür, bir düşünsenize, başka hiçbir şeye vakit kalmaz, işler&#160;gecikir. Müdür saatine baktı ve, Öğle yemeğine de geç kalıyoruz, yemeği birlikte yiyelim, dedi. Ayağa kalktı, masanın&#160;arkasından çıktı ve aniden içinden gelen saygı dolu bir ifadeyle elini ayağa kalkmış olan Tarih öğretmeninin omzuna&#160;koydu. Bu harekette babalık taslayan bir hava olduğu su götürmezdi, fakat müdürden geldiği için doğal, hatta yerinde&#160;bir hareketti, ah şu insan ilişkileri yok mu. Tertuliano Mâxi-mo Afonso’nun hassas elektrik jeneratörü bu temasa tepki&#160;vermedi, demek ki müdürün takdirinde sıkıntı verici bir&#160;abartı yoktu, kim bilir, belki de Matematik öğretmeniyle sabah vakti yapılan aydınlatıcı sohbet bu jeneratörü kapamıştı. Küçük sebeplerin büyük sonuçlar doğurabileceğini söyleyen yanıltıcı hakikati ne kadar tekrarlasak azdır. Müdür gözlüğünü almak için masasının ardına döndüğünde Tertuliano&#160;Mâximo Afonso etrafına baktı, perdeyi, siyah deri koltuğu,&#160;halıyı gördü ve yeniden şöyle düşündü, Ben burada daha ön-</p>
<p>ceden de bulunmuştum. Sonra, sanki buna benzer bir odanın tasvirini başka bir yerde okumuş olabileceği öne sürülmüş gibi, düşüncelerine bir yenisini daha ekledi, Herhalde okumak da bir yerde bulunmanın yollarındandır. Müdür&#160;gözlüğünü bulmuş ve ceketinin üst cebine koymuştu, yüzünde bir gülümsemeyle, Gidelim, dedi ve Tertuliano Mâximo&#160;Afonso ne şimdi, ne de daha sonra açıklayabileceği bir şekilde, havanın görünmez bir varlığa gebeymiş gibi yoğunlaştığını hissetti, ilk video kasedi seyrettikten sonra onu aniden&#160;yatağından kaldıran kadar yoğun ve kuvvetli bir histi bu.&#160;Ben öğretmen olmadan önce burada bulunmuş olsaydım, şu&#160;anda duyduğum his, o anın şimdiki tedirgin ruh halim yüzünden hatırlanması olabilirdi, diye düşündü. Düşüncesinin&#160;gerisi, tabii geriye bir şey kaldıysa, gelmedi, müdür koluna&#160;girmiş, büyük yalanlar hakkında bir şeyler zırvalıyor, onların da yanıltıcı olup olmadıklarını, çelişkilerin onları da unutulmaya itip itmeyeceğini sorguluyordu. Tertuliano Maximo&#160;Afonso konuya son anda dahil olabildi ve, Bence eninde sonunda büyük hakikatler de büyük yalanlar da yanıltıcı hale&#160;gelecekler, her zamanki sosa bulanıp sunulan her zamanki&#160;yemekler gibi, diye karşılık verdi, Umarım bu laflarınızla&#160;okulumuzun mutfağım kastetmiyorsunuzdur, dedi müdür&#160;şakayla, Ben de yemeklerimi hep orada yerim, dedi Tertuliano Maximo Afonso, aynı şakacı tavırla. Yemekhaneye giden&#160;merdivenlerden inerken yolda Matematik öğretmeniyle ve&#160;İngilizce öğretmeni bir hanımla karşılaştılar, böylece öğle yemeğinde müdürün masasında kimlerin oturacağı belli oldu.&#160;Söyleyin bakalım, dedi Matematik öğretmeni alçak sesle,&#160;müdürle İngilizce öğretmeninin önden gittikleri bir ara, şimdi nasılsınız, İyiyim, çok iyiyim, Müdürle mi konuştunuz,&#160;Evet, beni odasına çağırıp Tarihi amuda kaldırma konusundaki laflarımı bir daha etmememi söyledi, Amuda kaldırmak mı, Lafın gelişi söylüyorum, Peki ya siz, ne karşılık verdiniz, Görüşümü yüzüncü kez tekrarladım ve sanırım fikri-</p>
<p>min sandığı kadar saçma olmadığına onu nihayet ikna etmeyi başardım, Bu bir zafer sayılır, Ama hiçbir işe yaramayacak, Aslında zaferlerin neye yaradıklarını kimse bilmez, diye iç geçirdi Matematik öğretmeni, Ama yenilgilerin neye yaradıklarını herkes bilir, bilhassa tüm benliklerini ve varlıklarını&#160;savaşa adamış olanlar, ama Tarihten alınacak bu önemli derse kimse önem vermez, Gören de işinizden bıktığınızı sanacak, Olabilir, belki de bıkmışımdır, her zamanki yemekleri&#160;her zamanki sosa bulayıp duruyoruz, hiçbir şey değişmiyor,&#160;Öğretmenliği bırakmayı mı düşünüyorsunuz, Ne düşündüğümü veya ne istediğimi tam olarak bilemiyorum, hatta hiç&#160;bilemiyorum, ama bırakmak iyi bir fikir olabilir, Öğretmenliği bırakmak mı, Her şeyi bırakmak. Yemekhaneye girdiler,&#160;dört kişilik bir masaya oturdular ve müdür peçetesini açarken Tertuliano Mâximo Afonso’ya dönüp, Biraz önce bana&#160;söylediklerinizi buradaki arkadaşlarımıza tekrarlamanızı istiyorum, dedi, Hangi söylediklerimi, Tarih öğretimi hakkın-daki yenilikçi görüşünüzü. İngilizce öğretmeni gülümseyecek&#160;gibi oldu, fakat Tertuliano Mâximo Afonso’nun kendisine&#160;yönelttiği katı, kaygılı ve soğuk bakış, kadının dudaklarında&#160;oluşmak üzere olan ifadeyi dondurdu. Görüş kısmına katıl-sam da, müdür bey, yenilikçi bir şey söylediğimi zannetmiyorum, yenilikçi sıfatı bana birkaç beden büyük gelir, dedi&#160;Tertuliano Mâximo Afonso kısa bir duraklamanın ardından, Evet, ama beni ikna eden konuşma size aitti, diye sertçe karşılık verdi müdür. Tarih öğretmeninin bakışları bir an&#160;için oradan uzaklaştı, yemekhaneden çıktı, koridoru aştı ve&#160;üst kata tırmandı, müdürün odasının kapalı kapısını aştı ve&#160;görmeyi beklediği şeyi gördü, sonra aynı yolu izleyip yine&#160;şimdiki zamana döndü, fakat artık bakışlarda sıkıntılı bir&#160;şaşkınlık, korkuya teğet geçen huzursuz bir titreme vardı.&#160;Oydu, oydu, oydu, diye içinden tekrarladı Tertuliano Maxi-mo Afonso, bakışlarını Matematik öğretmenine kilitlemiş&#160;halde, biraz öncekiyle aşağı yukarı aynı sözcükleri kullana-</p>
<p>rak Zaman denen nehirdeki mecazi gezisinin çeşitli aşamalarım aktarırken. Bu kez Tarih denen nehir ifadesini kullanmamıştı, Zaman denen nehir demesinin daha etkili olacağını düşünmüştü. İngilizce öğretmeninin yüzünde ciddi bir ifade&#160;vardı. Altmış yaşlarındaki bu kadın hem anne hem büyükanneydi ve yaratmış olduğu ilk izlenimin aksine, hayatını&#160;sağa sola alaycı gülücükler dağıtarak gezinmeye adamış tiplerden değildi. Onun başına gelen şey çoğumuzun başından&#160;geçmiştir, bazen istemeden bir hata yaparız, bu hatanın bizi&#160;bir birliğe götüreceğini, rahat bir suç ortaklığına girişeceğimizi, neler olup bittiğini anlayanların birbirlerine göz kırpmaları gibi bir anlaşmaya vardığımızı sanırız. Tertuliano&#160;Mâximo Afonso kısa konuşmasını bitirdiğinde, bir kişiyi daha ikna etmiş olduğunu fark etti. İngilizce öğretmeni çekingen bir tavırla mırıldandı, Aynı şey dillere de uygulanabilir,&#160;diller de böyle öğretilebilir, nehrin kaynağına gidersek belki&#160;de konuşma kavramını daha net olarak anlayabiliriz, Bu konuda çalışan çok sayıda uzman var, dedi müdür, Fakat geçmişi yok sayarak, körlemesine İngilizce öğretmeye zorladıkları benim gibi bir öğretmen yok. Matematik öğretmeni gülümseyerek konuştu, Bu yöntemlerin aritmetik konusunda&#160;işe yarayacaklarını zannetmiyorum, on rakamı öyle inatçıdır&#160;ki değiştirmek mümkün değildir, ne alçalıp dokuza yanaşır,&#160;ne de on bir olabilecek kadar hırslıdır. Yemekler masaya gelmişti ve sohbet başka konulara kaydı. Tertuliano Mâximo&#160;Afonso, müdürün odasındaki havayı yoğunlaştıran görünmez etkenin banka memuru olduğundan artık pek emin değildi. Ne oydu, ne de resepsiyon görevlisi. O gülünç küçük&#160;bıyığıyla hiç olmaz, diye düşündü, sonra da için için kederle&#160;gülümsedi, Aklımı kaçırıyor olmalıyım. Öğle yemeğinin ardından girdiği sınıfta, son derece uygunsuz, kasıtsız ve konuyla alakasız olsa da, tüm dersi Amurrulara, Hammura-bi’nin yasalarına, Babil hukukuna, Marduk adlı tanrıya,&#160;Akad lisanına ayırdı ve bunun sonucunda, önceki gün ya-</p>
<p>nındaki çocuğun kulağına öğretmenin cinlerinin tepesinde olduğunu fısıldayan öğrencinin fikrini değiştirdi. Yeni teşhis&#160;çok daha ağırdı, herifin ya vidalan gevşemişti ya da birkaç&#160;tahtası eksikti. Neyse ki bir sonraki, daha küçük bir sınıfa&#160;verdiği ders normal geçti. Hatta tarihi filmler hakkında yaptığı ufak, önemsiz bir saptama öğrenciler tarafından büyük&#160;ilgi gördü, fakat eğlence bununla sınırlı kaldı, ne Kleopat-ra’dan söz edildi, ne Spartaküs’ten, ne Notre-Dame’ın Kamburundan, ne de nereye çeksen oraya giden İmparator Na-poleon Bonaparte’tan. Unutulmayı hak eden bir gündü, diye düşündü Tertuliano Maximo Afonso, eve dönmek üzere&#160;arabasına binince. Hem güne hem de kendisine haksızlık&#160;ediyordu, neticede yenilikçi fikirleriyle müdürü ve İngilizce&#160;öğretmenini ikna etmişti, böylece gelecek öğretmenler toplantısında masada bir sırıtma eksik olacaktı, diğerindense&#160;korkmaya gerek yoktu, birkaç saat önce öğrendiğimiz üzere&#160;kolayına gülümsemezdi.</p>
<p>Ev derli toplu, temizdi, yatak düğünlere layıktı, mutfak ışıl ışıldı, banyo limonlu sabun kokuyor, insan bu kokuyu&#160;içine çekince bedeninin kirden arındığını, ruhunun yüceltildiğini hissediyordu. Üst kattaki komşu kadının yalnız yaşayan bu adamın evine inip ortalığı temizlediği günlerde,&#160;adam akşam yemeğini dışarıda yerdi, tabak kirletirse, kibrit&#160;yakarsa, patates soyarsa, konserve açarsa kadına saygısızlık&#160;edeceğini düşünür, ocağa bir tava koyup etrafı yağ içinde bırakırsa neler olabileceğini hayal bile etmek istemezdi. Lokanta eve yakındı, oraya son gittiğinde et yemişti, bugün balık yiyecekti, arada bir değişiklik yapmak gerek, insan dikkat etmezse hayat hızla kendini tekrarlamaya başlar, tekdüzeleşir, çekilmez hale gelir. Tertuliano Mâximo Afonso kendini bildi bileli dikkatli bir adam olmuştu. Videocudan getirmiş olduğu otuz altı kaset oturma odasındaki küçük sehpanın üzerine yığılmıştı, önceki gidişinden kalan ve henüz&#160;seyretmediği üç kasetse çalışma masasının çekmecesindeydi,</p>
<p>üstlendiği görevin zorluğu karşısında nefesi kesiliyordu, Ter-tuliano Maximo Afonso böyle bir şeyin en azılı düşmanının bile başına gelmesini istemezdi, gerçi böyle bir düşmanı olduğunu da sanmıyordu, belki henüz genç olduğundan, belki de kendini bildi bileli dikkatli bir adam olduğundan. Akşam yemeğine kadar vakit geçirmek için filmleri yapım tarihlerine göre sıralamaya girişti ve ne sehpaya, ne de çalışma&#160;masasına sığdıklarından, kasetleri kütüphanelerden biri boyunca yere dizmeye karar verdi, filmlerin en eskisi Herkes&#160;Gibi Bir Adam’ı en sola, en yenisi Sahnenin Tanrıçasını ise&#160;en sağa yerleştirdi. Tertuliano Mâximo Afonso tutarlı dav-ransa ve Tarih öğretimi hakkındaki fikirlerini savunmakla&#160;kalmayıp onları günlük hayatında da, hiç olmazsa elinden&#160;geldiğince, uygulamaya çalışsaydı bu video kasetleri de ileriden geriye doğru seyreder, yani ilk Sahnenin Tanrıçası’m,&#160;son olarak da Herkes Gibi Bir Adam’ı izlerdi. Fakat hepimizin bildiği üzere, beynimizin büyük kısmını işgal eden gelenek, alışkanlık ve göreneğin muazzam ağırlığı, geriye kalan&#160;kısımdan çıkabilecek parlak ve yaratıcı fikirlerin üzerine çöker, bu ağırlık arada bir işe yarasa ve serbest kalmaları durumunda bizi yoldan çıkaracak abartılı hayallere gem vursa&#160;da, bizi, farkında olmaksızın ışığın geldiği yöne dönen bitkiler gibi, irademizin bilinçsizce yönlendirdiği yana ittikleri de&#160;bir gerçektir. İşte bu yüzden Tarih öğretmeni eline tutuşturulmuş olan öğretim programını sadakatle takip ederek video kasetleri geriden ileriye, yani eskiden yeniye doğru, bugünkü özel efektlerin bulunmadığı günlerde çekilmelerine&#160;rağmen doğal diye adlandırma gereği duymadığımız ve nasıl ortaya çıkarıldığını bilmediğimiz için çok daha tarafsız&#160;bir isim alması gereken efektlerin bulunduğu günlerden başlayarak seyredecektir. Tertuliano Mâximo Afonso akşam&#160;yemeğinden eve döndü, fakat balık yememişti, günün balığı&#160;kelerbalığıydı ve adam kelerbalığı denen deniz hayvanını hiç&#160;sevmezdi, sığ alanlardan bin metrelik derinliklere dek, deni-</p>
<p>zin dibindeki kumlu veya çamurlu bölgelerde yaşayan, uzunlukları iki metreyi, ağırlıklarıysa kırk kiloyu bulabilen,&#160;iri düz bir kafaya ve kuvvetli dişlere sahip, kısacası çirkin mi&#160;çirkin bu balık, Tertuliano Maximo Afonso’nun damak zevkine, burnuna ve midesine hiç hitap etmezdi. Adam tüm bu&#160;bilgileri, açmış olduğu ansiklopediden okuyor, çünkü ilk&#160;gördüğü andan itibaren nefret etmiş olduğu bu hayvan aniden merakını cezbetti. Aslında çok eskilerden beri içinde&#160;kıvranıp duran bu merakı, nedense, ancak bugün tatmin etti. Nedense, demesine dedik, ama unutmayalım ki Tertuliano Maximo Afonso’nun yıllardır kelerbalığı hakkında, görünüşünden, tadından ve tabağında bulunan lokmaların dokusundan başka hiçbir bilgisi olmamasının ve bir gün, aniden, yapacak başka işi yokmuş gibi ansiklopediyi açıp daha&#160;fazla bilgi edinmek istemesinin hiçbir mantıksal ve nesnel&#160;nedeni mevcut değildir. Sözcüklerle ilişkimiz pek tuhaftır.&#160;Küçükken birkaç tane öğrensek ve yaşadıkça eğitim, konuşma ve kitaplar yoluyla dağarcığımızı genişletsek de, olur da&#160;bir gün kendi kendimize sorarsak, anlamları ve tanımları&#160;konusunda şüpheye düşmeyeceğimiz sözcüklerin sayısı pek&#160;azdır. Onay ve retlerimizi buna göre yapar, buna göre ikna&#160;olur veya olmaz, buna göre tartışır, kararlar verir ve sonuçlara varır, böylece hakkında belli belirsiz fikirlere sahip olduğumuz kavramların üzerinde korkusuzca ilerleriz ve kendi kendimizi sahte bir güvenle doldurarak üzerimize çöken&#160;sözel karanlığın altında körlemesine yol almamıza rağmen&#160;başkalarıyla anlaşmayı ve hatta, bazen, buluşmayı başarırız.&#160;Olur da vakit bulur ve sabırsız merakımız tarafından iğnelenirsek, kelerbalığı neymiş, ne değilmiş öğrenebiliriz. Lokantadaki garson Lophiidae familyasının bu kaba üyesini bir&#160;daha tavsiye ederse, Tarih öğretmeni, Ne, denizin dibindeki&#160;kumlu veya çamurlu bölgelerde yaşayan şu ucube şey mi, diyecek ve kati bir tavırla ekleyecek, Kesinlikle istemem. Konudan bu sıkıcı balık ve dilbilimsel öğeler dolayısıyla sapıl-</p>
<p>mış olmasının sebebi, Tertuliano Mâximo Afonso’nun Herkes Gibi Bir Adam kasedini videoya koymakta gecikmesinden, dağın eteklerinde durup başını yukarı kaldıran ve zirveye ulaşmak için harcayacağı emeği hesaplayan bir adam gibi düşüncelere dalmasından kaynaklanıyor. Anlatı sanatının da tıpkı doğa gibi boşluklardan nefret ettiği söylenir, işte bu yüzden, Tertuliano Mâximo Afonso’nun anlatmaya&#160;değer hiçbir şey yapmadığı bu süre boyunca, bizim de zaman geçirmek için bir şeyler gevelemekten başka seçeneğimiz yoktu. Artık kasedi kutusundan çıkarıp videoya koymaya karar verdiğine göre biz de rahatlayabiliriz.</p>
<p>Film başlayalı bir saat olmuştu ve aktör halen ortalarda görünmemişti, bu filmde rolü yoktu herhalde. Tertuliano&#160;Mâximo Afonso kasedi sona sardı, bitiş yazılarını dikkatle&#160;okudu ve orada yer alan isimleri listesinden çıkardı. Biraz&#160;önce seyretmiş olduğu filmi kendi sözcükleriyle anlatmasını&#160;rica etsek, herhalde bize terbiyesizlik etmişiz gibi sert bir bakış atar ve bir soruyla karşılık verirdi, Ben böyle bayağı konulara ilgi duyacak birine benziyor muyum. Bu noktada ona&#160;hak vermemiz gerekiyor, çünkü şimdiye kadar seyrettiği&#160;filmler bariz bir biçimde B-filmi denen kategoriye aitler, yani Matematik öğretmeninin farklı bir tabirle de olsa güzelce&#160;ifade ettiği üzere, hemencecik tüketilmek için yapılmış, akla&#160;veya ruha dokunmadan sadece vakit geçirtmek amacıyla çekilmiş filmler. Videoya şimdi koyulan kasedin ismi Şen Yaşam ve Tertuliano Maximo Afonso’nun benzeri olan adam&#160;bu filmde bir kabare veya gece kulübü kapıcısı rolünde gözükecek ve Şen Dul’un çeşitli uyarlamalarında yer alan dünyevi zevklerle dolu sahnelerin utanmadan araklandığı filmdeki mekân için bu iki sözcükten hangisinin daha uygun olduğunu söylemek zor olacak. Tertuliano Mâximo Afonso&#160;başta filmi baştan sona seyretmesi gerekmediğini düşünüyordu, benzerinin filmde yer aldığını zaten biliyordu, fakat&#160;konu öylesine sürükleyiciydi ki kasedi sonuna kadar seyret-</p>
<p>meye karar verdi, zavallı adamcağız için derin bir acıma hissettiğini fark edince çok şaşırdı, benzeri, film boyunca sadece arabaların kapılarını açıp kapıyor ve mekâna girip çıkan şık müşterileri, şapkasının kenarını tutarak, saygı ve belli belirsiz keder içeren bir tavırla selamlamaktan başka bir şey&#160;yapmıyordu. En azından ben Tarih öğretmeniyim, diye mırıldandı Tertuliano Mâximo Afonso. Kendisinin, önemsiz&#160;rollerdeki şu aktörle karşılaştırılınca, yalnızca mesleki değil,&#160;ahlaki ve sosyal açıdan da üstün olduğunu vurgulama amacı güden bu söz, ortamda tükenmiş olan saygıyı yeniden sağlayacak bir cevaba ihtiyaç duyuyordu ve bu ihtiyacın imdadına, beklenmedik bir alaycılıkla sağduyusu koştu, Kibre&#160;dikkat et, Tertuliano, aktör olmamakla neler kaçırdığını bir&#160;düşün, sana müdür veya Matematik öğretmeni rolü verebilirlerdi, ama tabii karşı cinsten bir İngilizce öğretmeni olamayacağına göre erkek bir İngilizce öğretmenini oynaman gerekirdi. Sağduyu, yapmış olduğu uyarıdan memnun halde, sazı hazır eline almışken iki çift daha laf etmeye karar verdi,&#160;Tabii bu iş için biraz olsun rol yapma yeteneğine sahip olman lazım, bunun dışında, sevgili dostum, adımın Sağduyu&#160;olduğu gibi eminim ki, senin adını değiştirmek isterlerdi,&#160;kendine azıcık saygısı olan hiçbir aktör şu gülünç Tertuliano&#160;ismiyle halk içine çıkmayacağı için kendine bir takma isim&#160;bulman gerekirdi, ama biraz düşündüm de, belki buna gerek&#160;kalmazdı, Mâximo Afonso da fena değil, bunu bir düşün.&#160;Şen Yaşam kutusuna döndü, sıradaki film oldukça imalı bir&#160;isme sahipti, Bana Adım Söyle idi bu filmin ismi, fakat ne&#160;Tertuliano Mâximo Afonso’nun benliğine, ne de yapmakta&#160;olduğu araştırmaya bir yararı vardı. Eğlence olsun diye filmi&#160;sonuna kadar sardı, listesine birkaç minik artı daha koydu&#160;ve saate bakıp yatma vaktinin geldiğine karar verdi. Gözleri&#160;kanlanmıştı, şakakları sızlıyordu ve alnında bir ağırlık hissediyordu, Ölecek değilim ya, diye aklından geçirdi, bütün kasetleri bu hafta sonu seyretmezsem dünya sona erecek değil</p>
<p>ya, hem seyretsem bile daha çözülmesi gereken bir sürü esrar var. Yatağına uzandı ve biraz önce aldığı ilacın etkisiyle uykusunun gelmesini beklerken sağduyusu olabilecek, fakat&#160;kendini o şekilde tanıtmayan bir ses, açık söylemek gerekirse, ona göre, yapılacak en doğru şeyin film şirketine telefon&#160;ederek veya bizzat giderek gayet normal bir biçimde şu şu&#160;filmlerde resepsiyon görevlisi, banka memuru, hastabakıcı&#160;ve gece kulübü kapıcısı rolünde oynayan adamın kim olduğunu sormasını söyledi, böyle sorulara alışık olmalılardı,&#160;belki ikincil, figürandan hallice bir aktör sorulduğu için biraz garipserlerdi, ama en azından onları da sürekli yıldızlardan ve başrol oyuncularından bahsetmekten kurtarmış olurdu. Tertuliano Mâximo Afonso, kendisini sarmakta olan uyku örtüsünün altından, bunun saçma bir fikir olduğunu,&#160;böyle basit bir fikri herkesin düşünebileceğini söyledi, Ben&#160;koskoca Tarihi böyle basit fikirlere varmak için okumadım.&#160;Son telaffuz ettiği sözcüklerin olayla hiç alakası yoktu, sadece içindeki kibri biraz daha açığa vuruyordu, ama bizler onu&#160;affedelim, bunlar ilacın laflarıydı, ilacı alan kişinin değil. Son&#160;sözlerse uykunun eşiğindeki, zihninin parlaklığı, sönmekte&#160;olan bir mumun ışığı kadar zayıf olan Tertuliano Mâximo&#160;Afonso’dan geldi, Ona kimsenin haberi olmadan ve kimseyi&#160;şüphelendirmeden ulaşmak istiyorum. Bunlar kesin ve kararlı sözlerdi. Uyku kapıyı kapattı. Tertuliano Mâximo&#160;Afonso uykuya daldı.</p>
<p>Saat sabah on biri gösterdiğinde Tertuliano Mâximo Afonso, hiçbirini baştan sona seyretmemiş olsa da, üç film&#160;devirmişti. Erkenden kalkmış, kahvaltısını iki kurabiye ve&#160;bir fincan ısıtılmış kahveyle sınırlamış ve tıraşla, gereksiz temizliklerle vakit kaybetmeden, misafir beklemeyen biri gibi&#160;üstünde pijaması ve sabahlığıyla, günlük görevine atılmıştı.&#160;İlk iki filmde dikkate değer bir şey yoktu, fakat üçüncü film&#160;olan Terör Paraleli’nde, sürekli çiklet çiğneyen ve Tertuliano&#160;Maximo Afonso’nun sesiyle, ölüm ve yaşamda her şeyin açılara bağlı olduğunu tekrarlayıp duran neşeli bir polis fotoğrafçısı sahneye çıkmıştı. Filmin sonunda liste güncellenirken&#160;bir ismin üzeri çizildi ve birkaç artı daha işaretlendi. Beş aktör beş kez işaretlenmişti ve Tarih öğretmeninin benzerinin&#160;göründüğü filmlerin sayısı da beşti, bu aktörlerin isimleri, alfabetik olarak, Adriano Maia, Carlos Martinho, Daniel San-ta-Clara, Luı's Augusto Ventura ve Pedro Felix diye sıralanıyordu. Tertuliano Mâximo Afonso o ana dek şehrin beş milyonu aşkın nüfusunun oluşturduğu devasa denizde kaybolmuştu, ama bundan böyle yarım düzineden az kişiyle uğraşacaktı ve bu isimlerden birkaçının telefonu cevaplamayacakları düşünülürse uğraşacağı kişilerin sayısı daha da azalacaktı, Harika, diye mırıldandı, fakat şehir nüfusunun en&#160;azından iki buçuk milyonunun kadın olduğu, dolayısıyla da&#160;araştırmasının dışında kaldığı gerçeğini göz ardı ettiğini düşününce, Herkül’ün bu yeni görevinin sanıldığı kadar da güç&#160;olmadığını fark etti. Tertuliano Mâximo Afonso’nun bu dal-</p>
<p>gınlığı bizi şaşırtmamalı, çünkü böylesi büyük rakamların söz konusu olduğu hesaplamalar yapılırken kadınları dikkate almama eğilimi neredeyse karşı konulmaz niteliktedir. İstatistik yeteneğine aldığı darbeye rağmen Tertuliano Mâxi-mo Afonso, ulaştığı ümit verici sonuçları taze bir fincan kahveyle kutlamak üzere mutfağa gitti. Kahvesinden ikinci yudumunu aldığı sırada kapı çalındı, fincan masanın üstüne&#160;konmak üzereyken havada asılı kaldı, Kim geldi acaba, diye&#160;düşündü adam, fincanı yavaşça masanın üstüne koyarken.&#160;Üst kattaki yardımsever komşusu evin temizliğinden memnun kaldı mı diye sormaya gelmiş olabilirdi, içinde kelerba-lığı hakkında bilgilerin de bulunduğu şu ansiklopedilerden&#160;satmaya gelmiş genç pazarlamacılardan biri olabilirdi, Matematikçi meslektaşı olabilirdi, hayır, o olamazdı, birbirlerinin evlerine hiç gitmemişlerdi, Kim geldi acaba, diye düşündü yeniden. Kahvesini çabucak bitirdi ve kimin geldiğini görmeye gitti. Oturma odasından geçerken, etrafa yayılmış kaset kutularına ve kütüphane boyunca yere dizilmiş, sıralarını bekleyen kasetlere huzursuz bir bakış attı, üst kattaki&#160;komşu kadın, eğer kapıdaki oysa, daha dün uğraşıp toparladığı evin şu halini görmekten hiç hoşlanmayacaktı. Adam,&#160;Önemli değil, zaten içeri girmesine gerek yok, diye düşündü&#160;ve kapıyı açtı. Karşısındaki kişi ne üst kattaki komşusu, ne&#160;de kendisine kelerbalığı hakkında her türlü bilginin nihayet&#160;elinin altında bulunacağını müjdelemek isteyen genç ansiklopedi pazarlamacısıydı, karşısında şimdiye kadar yüzünü&#160;görmemiş olsak da ismini bildiğimiz bir kadın vardı, ismi&#160;Maria da Paz idi ve bir bankada çalışıyordu. Tertuliano&#160;Mâximo Afonso, Ah, sen miydin, dedi yüksek sesle, sonra&#160;da heyecanım ve şaşkınlığını gizlemeye çalışarak, Hoş geldin,&#160;bu ne hoş bir sürpriz, dedi. Kadını içeri davet etmeli, Buyur&#160;içeri gir, ben de tam kendime kahve yapmıştım, veya, Ne iyi&#160;ettin de uğradın, içeri geçip rahatına bak, ben tıraş olup,&#160;banyo yapıp hemen geliyorum, demeliydi, fakat kenara çe-</p>
<p>kilip kadına yol vermekten başka bir şey yapamadı, ah bir cesaret edip, Burada bekleyiver, ben hemen şu görmeni istemediğim kasetleri kaldırayım, diyebilseydi, ah bir cesaret&#160;edip, Kusura bakma, ters bir zamanda geldin, şu anda sana&#160;ilgi gösteremem, yarın gel, diyebilseydi, ah bir cesaret edip&#160;başka bir mazeret uydurabilseydi, ama artık çok geçti, bunu&#160;önceden düşünmeliydi, tüm suç kendisinindi, temkinli insanlar gözlerini daima açık tutmalı, tetikte olmalıdırlar, bilhassa&#160;da en doğru kuralların aslında çok basit olduklarını, mesela&#160;her kapı çalındığında koşa koşa açmaya gitmemek gerektiğini unutmamalıdırlar, acele daima sorunlara gebedir, bunu&#160;herkes bilir. Maria da Paz, evin her köşesini tanıyan birinin&#160;rahatlığıyla içeri girdi ve, Nasılsın, diye sorup ekledi, Mesajını aldım ve konuşmamız gerektiği konusunda söylediklerine katılıyorum, umarım uygunsuz bir zamanda gelmemişim-dir, Olur mu hiç, dedi Tertuliano Mâximo Afonso, seni bu&#160;halde, saçım başım dağınık, tıraşsız, yataktan yeni kalkmış&#160;gibi bir kılıkla karşıladığım için kusuruma bakma, Seni birçok kez böyle gördüm, özür dilemene gerek yok, Ama bugünkü durum farklı, Ne açıdan farklı, Ne demek istediğimi&#160;gayet iyi biliyorsun, seni kapıda asla bu kılıkla, üstümde pijama ve sabahlıkla karşılamadım, Olsun, aramızda pek bir&#160;gizli saklının kalmadığı şu dönemde bir yenilik de bu oldu.&#160;Kadının oturma odasına girmesine üç adım kalmıştı, şaşkınlığı birazdan söyleyeceği, Bu ne hal, bütün bu kasetlerle ne&#160;yapıyorsun, gibi laflarla belli olacaktı, fakat Maria da Paz&#160;duraksayıp, Beni öpmeyecek misin, diye sordu, Tertuliano&#160;Maximo Afonso çekinerek, Elbette öpeceğim, dedi ve dudaklarını kadının yanağına yaklaştırdı. Erkeklere mahsus bu&#160;tevazu, tabii gerçekten o amaçla yapıldıysa, işe yaramadı,&#160;çünkü Maria da Paz’ın dudakları adamınkilerle buluşup onları emmeye, ezmeye, yemeye başladı, aynı anda kadının bedeni de, üzerlerinde giysi yokmuşçasına, baştan aşağı ada-mınkine yapışmıştı. Kendini ilk geri çeken Maria da Paz ol-</p>
<p>du, nefes nefese mırıldandı, Bu yapmış olduğumdan pişmanlık duyacak olsam da, bunu yaptığım için utansam da, fakat cümlesini bitiremedi, Saçmalama, dedi Tertuliano Mâximo&#160;Afonso, vakit kazanmak için hararetle bir şeyler uydurarak,&#160;ne pişmanlığı, ne utancı, insan duygularını ifade ettiği için&#160;neden pişman olup utansın ki, Ne demek istediğimi gayet iyi&#160;biliyorsun, anlamazlıktan gelmeye çalışma, Sen içeri girdin&#160;ve öpüştük, bundan daha normal, daha doğal bir şey var mı,&#160;Öpüşmedik, ben seni öptüm, Ama ben de seni öptüm, Evet,&#160;başka çaren olmadığından, Her zamanki gibi abartıyorsun,&#160;Haklısın, abartıyorum, evine gelmem de abartılı bir davranıştı, artık benden hoşlanmayan bir adamı kucaklamam da&#160;abartılı bir davranıştı, derhal evime gitmeliyim, olanların&#160;önemsiz olduğuna dair ettiğin hoş sözlere rağmen pişmanım,&#160;utanıyorum. Kadının oradan gidebilme ihtimali, görünüşte&#160;oldukça zayıf olsa da, Tertuliano Maximo Afonso’nun beyninin dolambaçlı kıvrımlarını bir ümit ışığıyla aydınlattı, oysa ağzından dökülen sözcükler, kimilerine göre iradesi dışında çıkmış gibi görünseler de, farklı bir hissi yansıtıyorlardı,&#160;Açıkçası senden hoşlanmadığım gibi tuhaf bir fikre nereden&#160;kapıldığını anlamıyorum, Son buluşmamızda niyetini gayet&#160;açık olarak ifade etmiştin, Senden hoşlanmadığımı asla söylemedim, söylemem de, Kafaları gönül meselelerine en basmayan insanlar bile, ki sen de bu konularda pek başarılı de-ğilsindir, telaffuz etmediğin sözcüklerin anlamını anlayabilir.&#160;Tertuliano Mâximo Afonso’nun analiz masasına yatırdığımız sözcüklerinin tesadüf eseri telaffuz edildiklerini sanmak,&#160;insan ruhu denen o karmaşık yumağın birden fazla ucu olduğunu unutmak demektir, bu yumağın ipliklerinin amacı,&#160;her ne kadar konuşulan kişiyi yumağın içine yönlendiriyor&#160;gibi görünseler de, aslında çıkmaz sokaklara saptırmak, esas&#160;konudan ayırmak veya şu anki durumda olduğu gibi, yaklaşmakta olan darbeyi yumuşatmaktır. Maria da Paz’dan&#160;hoşlanmadığını hiç söylemediğini belirterek ondan hoşlanı-</p>
<p>yormuş gibi bir anlam yaratmaya çalışan Tertuliano Mâxi-mo Afonso’nun amacı, oturma odasının kapısından uzaklaş-tıramayacağını anladığı kadını, mecazın bayağılığının kusuruna bakmazsanız, pamuk ipliğine dolamak, yumuşak yastıklarla donatmak ve sevgi hissiyle sarmalamaktır. İşte korkulan olay gerçekleşmekteydi. Maria da Paz üç adım atarak oturma odasına girdi, kulaklarını okşamış olan bülbül şakımasına kafa yormak istemiyordu, ama başka bir şey de dü-şünemiyordu, kafaları gönül meselelerine basmayan insanlar&#160;hakkında alaycı bir tavırla söylemiş olduğu terbiyesiz ve&#160;haksız sözlerden pişmanlık duymaya bile hazırdı ve dudaklarında tatlı bir gülümsemeyle Tertuliano Mâximo Afon-so’ya döndü, kendini adamın kollarına bırakıp tüm tatsızlıkları ve sıkıntıları unutmaya kararlıydı. Fakat talih seçimini&#160;yapmıştı, kader, yazgı ve kısmet gibi çekici kavramların bu&#160;anlatıda yeri olmadığı düşünüldüğünde buna seçim değil zorunluluk demek daha doğru olur, Maria da Paz’m bakışları&#160;önce açık olan televizyonda, sonra kutularına geri konmamış olan kasetlerin üzerinde, son olarak da herkesin, bilhassa evin düzenine ve ev sahibinin huylarına aşina olan kendisinin açıklanamaz ve olağandışı bulacağı, yerde sıralanmış&#160;kaset kutularında gezdi. Neler oluyor, tüm bu kasetlerin burada ne işi var, diye sordu, Yapmakta olduğum bir iş için kullandığım malzemeler, diye cevapladı Tertuliano Mâximo&#160;Afonso bakışlarını kaçırarak, Yanılmıyorsam, seni tanıdığımdan beri Tarih öğretmenliğiyle uğraşıyorsun, dedi Maria&#160;da Paz, ve tüm bunlar, diye devam etti, Terör Paraleli adlı kasede merakla gözlerini dikerek, bana senin mesleğinle pek&#160;alakalı görünmüyorlar, Hayatım boyunca Tarih ile uğraşacağım diye bir zorunluluk yok, Tabii ki yok, ama seni bunca kasedin arasında, sinema gibi önceden hiç ilgi duymadığın bir şeye aniden tutkuyla bağlanmış halde görünce şaşırmam çok doğal, Söyledim ya, yapmakta olduğum bir işle ilgili, sosyolojik denebilecek bir çalışma yapıyorum, Ben vasıf-</p>
<p>sız bir memure, bir banka çalışanı olabilirim, ama tüm cehaletime rağmen doğruyu söylemediğini anlayabiliyorum, Doğruyu söylemiyor muyum, diye öfkeyle bağırdı Tertulia-no Mâximo Afonso, doğruyu söylemiyor muyum, uğramadığım bir bu hakaret kalmıştı, Kızmana gerek yok, ben gördüğümü söylüyorum, Mükemmel olmadığımı ben de biliyorum, ama kusurlarım arasında yalancılık yok, beni biraz daha iyi tanıdığını sanıyordum, Özür dilerim, Pekâlâ, özrün&#160;kabul edildi, bu konuyu bir daha açmanı istemiyorum. Böyle dedi, oysa korktuğu diğer bir konuya girmemek için o konuda kalmayı tercih ederdi. Maria da Paz televizyonun&#160;önündeki koltuğa oturdu ve, Seninle konuşmaya geldim, kasetlerin beni ilgilendirmiyor, dedi. Bülbül şakıması çoktan&#160;buharlaşıp uçmuş, eskilerin dediği gibi, bahtiyar bir hatıraya&#160;dönüşmüştü ve acınacak haldeki Tertuliano Mâximo Afonso, kendini aşağılık hissetmesine neden olan sabahlığı, terlikleri ve tıraşsız suratıyla, her ne kadar kullanacağı öfkeli sözcüklerin nihai amacına ulaşmasına, yani Maria da Paz ile ayrılmasına yardımcı olacağını bilse de, nahoş bir konuşma&#160;yapmakta ve bu konuşmayı sonlandırmakta ne kadar zorlanacağının bilincindeydi. Böylece kanepeye oturup bacaklarını sabahlığının etekleriyle örttü ve teselli edici bir tavırla konuşmaya başladı, Bana kalırsa, Neden bahsediyorsun, diye&#160;lafını kesti Maria da Paz, bizden mi kasetlerinden mi, Bizden&#160;biraz sonra bahsederiz, şimdilik sadece ne tür bir iş yaptığımı açıklamak istiyorum, Senin için önemliyse açıkla bakalım, dedi Maria da Paz, sabırsızlığını bastırarak. Tertuliano&#160;Mâximo Afonso üzerlerine çöken sessizliği elinden geldiğince uzattı, videocudaki görevliyi şaşırtmak için kullanmış olduğu kelimeleri zihninden çekip çıkardı, bir yandan da tuhaf&#160;ve çelişkili bir his duyuyordu. Yalan söyleyeceğini bilse de bu&#160;yalanın, hakikatin çarpıtılmış bir hali olacağını düşünüyordu, yani yapacağı açıklama tamamen sahte olsa da burada&#160;tekrarlanacağı için, bir şekilde, inanılır hale gelecek ve Tertu-</p>
<p>liano Mâximo Afonso bu yalanı başka yerlerde tekrarlarsa daha da inanılır olacaktı. Sonunda, konusuna hâkim olduğunu hissettiğinde, konuşmaya başladı, Rasgele seçilmiş bu&#160;film şirketi tarafından çekilen filmleri izleme fikri epeydir aklımın bir köşesindeydi, gördüğün gibi filmlerin hepsi aynı şirketin ürünü, belli bir film şirketinin izleyicilerine kare kare&#160;yaydığı açık, örtülü ve gizli eğilimler, hevesler, niyetler ve mesajlar, özetle, ideolojik imgeler hakkında bir çalışma yapmak&#160;istiyordum, Peki bu ani ilgi, ya da senin tabirinle bu fikir, neden kaynaklanıyor, Tarih öğretmenliğiyle ne alakası var, diye sordu Maria da Paz, Tertuliano Mâximo Afonso’nun&#160;mantıksal açıdan çaresizliğe düşmüş olduğu bir anda adamın belki de kendi başına bulamayacağı güzelim bir cevap&#160;sunduğunun farkında olmadan, Çok basit, dedi adam, sınıfta bilgisini öğrencilere aktarabildiği için mutlu olan bir öğretmenin memnuniyetiyle kolayca karıştırılabilecek bir rahatlamayla, Çok basit, diye tekrarladı, tıpkı yazmakta, incelemekte veya öğretmekte olduğumuz Tarihin her satırı, her&#160;sözcüğü ve her tarihi, yani benim ideolojik imgeler diye addettiğim kavramları sadece hakikatlerin yorumlanmasında&#160;değil, onları ifade ederken kullandığımız dil açısından, tabii&#160;bu dilin kullanımındaki çeşitli tür ve derecedeki kasıtları da&#160;göz ardı etmeden, irdelediği gibi, sinema sanatının kendine&#160;özgü hikâye anlatımı da Tarihin içeriğiyle oynar, onu hem&#160;kirletir hem de bozar ve böylece sinema, tekrar ediyorum, bu&#160;ideolojik imgelerin dağıtılmasında çok daha hızlı ve bir o kadar da kasıtlı bir rol oynar. Sustu ve dinleyicisinin anlama&#160;kıtlığını dikkate almadan karmaşık bir açıklama yapmış olduğunu fark ederek özür dileyen biri gibi anlayışlı bir tavırla, belli belirsiz gülümseyerek ekledi, Düşüncelerimi kâğıda&#160;geçirdiğimde daha rahat anlaşılacağımı umuyorum. Maria&#160;da Paz, tüm şüphelerinde haklı çıkmış olsa da, adama hayranlıkla bakmaktan kendini alamadı, o ne de olsa başarılı bir&#160;Tarih öğretmeniydi, yetkinliğini kanıtlamış eğitimli bir pro-</p>
<p>fesyoneldi, uzmanlık alanının dışındaki konulara girse bile söyledikleri hakkında bilgi sahibi olduğu belliydi, kendisiyse&#160;alt tarafı orta kademe bir banka memuresiydi, kim oldukları ve ne istedikleri açıklanmadıkça ideolojik imgeleri falan&#160;tanıyacak kapasiteye sahip değildi. Yine de, Tertuliano&#160;Mâximo Afonso’nun konuşması boyunca, adamın sesinde&#160;hafif bir rahatsızlık, konuşmasını hafifçe bozan bir huzursuzluk hissetmişti, parmak boğumlarımızla çatlak bir sürahiyi tıklattığımızda çıkan sese benzeyen, titrek bir tınıydı bu,&#160;çabucak Maria da Paz’ın yardımına koşalım, doğru kılığına&#160;girmiş sözler insanın ağzından çıkıp da yalanlar içerde saklandığında duyulan sesin aynen böyle bir ses olduğunu ona&#160;haber verelim. Görünüşe bakılırsa, evet, görünüşe bakılırsa&#160;birileri ona haber vermiş veya bildik, üstü kapalı laflarla&#160;uyarmış, kadının gözlerindeki hayranlığın yerini aniden acı&#160;dolu, acıma dolu bir ifadeye bırakmış olması başka türlü&#160;açıklanamaz, bu ifade kendisine mi yoksa karşısında oturan&#160;adama mı yönelik, bilemiyoruz. Tertuliano Mâximo Afonso,&#160;konuşmasının itici olmakla kalmayıp hiçbir işe de yaramadığını, insanların zekâlarına ve hassasiyetlerine saygısızlık etmenin birçok yöntemi olmasına rağmen kendi seçiminin bu&#160;yöntemlerin en çirkini olduğunu fark etti. Maria da Paz’ın&#160;geliş sebebi, zerre kadar ilgilenmediği konularda açıklamalar&#160;dinlemek değildi, buraya, eğer mümkünse, son altı ayda yaşadığını zannettiği ufacık mutluluğun kendisine geri verilmesi için ödemesi gereken bedeli öğrenmek amacıyla gelmişti.&#160;Tabii Tertuliano Mâximo Afonso’nun da kalkıp, dünyadaki&#160;en olağan şeyden bahsedermiş gibi, İnanır mısın, geçen gün&#160;tıpatıp aynım olan bir herif gördüm, bu filmlerden birkaçında oynuyor, diyecek hali yoktu, özellikle bu son sözleri biraz&#160;önce söylediklerine eklenirse, çünkü Maria da Paz böyle bir&#160;cümleyi başka bir oyalama taktiği olarak yorumlayabilirdi,&#160;oysa o buraya, son altı ayda yaşadığını zannettiği ufacık&#160;mutluluğun kendisine geri verilmesi için ödemesi gereken be-</p>
<p>deli öğrenmek için gelmişti, tekrarladığımız için bizi affedin, ama acı duyan insanın neresinin acıdığını sürekli tekrar etmesi olağandır. Tuhaf bir sessizlik oldu, Maria da Paz’ın bir&#160;şeyler söylemesinin, İdeolojik imgeler hakkındaki bu gerzek&#160;konuşman bittiyse biraz da bizim hakkımızda konuşalım, diyerek adama meydan okumasının tam zamanıydı, fakat korkudan dili düğümlenmişti, kristal kadar kırılgan ümidinin&#160;basit bir sözcükle paramparça olmasından korkuyordu, işte&#160;bu yüzden sustu, işte bu yüzden konuşmaya Tertuliano&#160;Mâximo Afonso’nun başlamasını bekledi, Tertuliano Mâxi-mo Afonso ise bakışlarını aşağıya dikmiş, pijamasının altının&#160;bittiği yerde belirmiş olan beyaz ayak bileğine dalgın dalgın&#160;bakıyordu, ancak işin aslı başkaydı, Tertuliano Mâximo&#160;Afonso’nun gözlerini kaldırmama sebebi, bakışlarının çalışma masasının üzerindeki, film ve aktör isimlerinin yazılı olduğu, küçük artılar, çizikler ve soru işaretleriyle dolu kâğıtlara kayacağından korkmasıydı, tüm bunlar biraz önce ideolojik imgeler hakkında yapmış olduğu konuşmaya öyle&#160;uzaktı ki, bu işi kendisinin değil de bir başkasının yapmış&#160;olabileceğini düşünmeye başladı. Önemli ve dramatik diyalogları doğuran yardımcı sözcükler, genel kanının aksine,&#160;mütevazı, sıradan ve bayağıdırlar, Kahve içer miydin, gibi bir&#160;sorunun körelmiş hisler hakkında acı bir tartışmaya veya bir&#160;türlü su yüzüne çıkarılamayan tatlı bir barışmaya dönüşebileceği kimin akima gelirdi ki. Maria da Paz bu soruya soğuk&#160;bir biçimde, Buraya kahve içmeye gelmedim, diye karşılık&#160;vermeliydi, fakat hislerini gözden geçirince bunun doğru olmadığını, buraya gerçekten kahve içmeye gelmiş olduğunu,&#160;mutluluğunun belki de bu kahveye bağlı olduğunu fark etti.&#160;Sadece bitkince boyun eğmiş gibi gözükmeyi istese de sesi tedirgince titreyerek, Olur, dedi ve ekledi, Kendim hazırlarım.&#160;Koltuktan kalktı ve tam Tertuliano Mâximo Afonso’nun yanından geçerken durmamış olsa da, bundan sonra olanları&#160;nasıl açıklayabiliriz, başka bir yerde kullandığımız sözcükle-</p>
<p>ri, sözcükleri ve sözcükleri, bir kişi zamirini, bir zarfı, bir fiili, bir sıfatı ne kadar bir araya getirsek de, ne kadar istesek ve çaba göstersek de, kendimizi hep safça betimlemeyi umduğumuz hislerin, sanki hisler uzakta dağların, yakındaysa&#160;ağaçların göründüğü bir manzara resmiymiş gibi, dışında&#160;buluruz, gerçekteyse Maria da Paz’ın ruhu, dümdüz ilerleyen bedenini yavaşça durdurdu, kim bilir ne bekliyordu, belki de Tertuliano Mâximo Afonso’nun ayağa kalkıp kendisine sarılacağını veya boştaki elini tatlılıkla kavrayacağını sanıyordu, öyle de oldu, önce eller birleşti, sonraysa tedbirli bir&#160;yakınlığın ötesine geçmeyen bir sarılma gerçekleşti, kadın&#160;dudaklarını adama sunmadı, adam da onlara ulaşmaya çalışmadı, kimi durumlarda azla yetinmek fazlayı arzu etmeye&#160;bin kez tercih edilir, işlerin hislerin eline bırakılması yeğlenir,&#160;çünkü hisler, eğer bunun için dünyaya geldilerse, böyle anları mükemmelliğe ulaştırmayı mantıktan daha iyi bilirler. Yavaşça ayrıldılar, kadın biraz gülümsedi, adam biraz gülümsedi, oysa biz Tertuliano Mâximo Afonso’nun aklından başka&#160;düşünceler geçtiğini biliyoruz, Maria da Paz’ın bakışlarını&#160;sırrını eleverecek kâğıtlardan çabucak ayırmak istiyor, bu&#160;yüzden kadını mutfağa doğru adeta iteklemesine şaşırmamalıyız, Hadi, hadi sen kahve yapıver, ben de şu kaosa çekidüzen vereyim, işte o anda beklenmedik bir şey oldu, kadın&#160;ağzından çıkan sözcüklere önem vermeyen, söylediklerini&#160;tam anlamayan bir tavırla mırıldandı, Kaos, çözülmesi gereken bir düzendir, Ne, ne dedin, diye sordu Tertuliano Mâxi-mo Afonso, isim listesi artık güvendeydi, Kaos, çözülmesi&#160;gereken bir düzendir, dedim, Bunu nerede okudun, kimden&#160;duydun, Şimdi aklıma geldi, bir yerde okuduğumu sanmıyorum, birinden duymadığıma ise eminim, Ama senden nasıl&#160;olur da böyle bir laf çıkar, Bu lafın özel bir tarafı mı var, Olmaz mı, Bilmem ki, belki bankadaki işim sayılarla ilgili olduğu içindir, sayılar insanın önüne karışık, karmaşık halde&#160;çıkarlarsa bilmeyenlere kaotik görünebilirler, oysa araların-</p>
<p>da gizli bir düzen vardır, aslında bence sayılar, bir düzene sokulmadıkça hiçbir anlam içermezler, mesele bu düzeni sağlayabilmektir, Burada sayı falan yok, Ama kaos var, biraz önce kendin söyledin, Birkaç tane dağınık kaset var, o kadar, Kasetlerin içinde de görüntüler var, bir hikâye anlatsınlar diye birleştirilmiş görüntüler, bu da bir düzen sayılır, görüntülerin farklı hikâyeler oluştursunlar diye toparlanmadan önceki halleri de kaos sayılır, görüntüleri toparlayıp birbiri ardına dizdikçe bir düzen elde ederiz ve geriye, giderek azalmakta olan, düzenlenmesi gereken bir kaos kalır, İdeolojik&#160;imgeler, dedi Tertuliano Mâximo Afonso, yaptığı göndermenin duruma uygun olup olmadığından emin olmadan, Evet,&#160;ideolojik imgeler de denebilir, Bana inanmıyorsun gibime geliyor, Önemli olan sana inanıp inanmamam değil, sen neyin&#160;peşinde olduğunu biliyorsun, Benim anlayamadığım şey, senin böyle bir buluşu gerçekleştirmiş olman, yani kaosun içinde saklı bir düzen olduğunu ve bu düzenin kaosun kendi&#160;içinde çözülebileceği fikrini ortaya atman, Yani birlikte olmaya başladığımızdan beri geçen bunca aydır benim yeni bir&#160;fikir üretebilecek denli zeki olmadığımı mı düşünüyordun,&#160;Olur mu hiç, öyle demek istemedim, sen gayet zeki bir insansın, ama, Ama senin kadar zeki değilim, lafını bitirmesen de&#160;olur, tabii ya, benim temelim zayıf, zavallı bir banka memu-resiyim, Beni iğneleyip durma, benden daha az zeki olduğunu asla düşünmedim, söylemek istediğim şey, şu ortaya attığın fikrin kesinlikle müthiş olduğu, Benden beklemezdin yani, Öyle de denebilir, Tarihçi olan sensin, ama ben de çok iyi&#160;biliyorum ki atalarımız ancak kendilerini zeki kılan fikirlere&#160;sahip olduktan sonra fikir sahibi olabilecek kadar zeki olmuşlar, Şimdi kafamı çelişkilerle doldurdun, şaşkınlık üstüne şaşkınlık yaşıyorum, dedi Tertuliano Mâximo Afonso,&#160;Sen tuzdan bir heykele dönüşmeden ben kahve yapayım, dedi Maria da Paz gülümseyerek, ve koridoru aşıp mutfağa girerken seslendi, Kaosa çekidüzen ver, Mâximo, kaosa çeki-</p>
<p>düzen ver. İsimler listesi hızla bir çekmeceye tıkıştırılıp çekmece kilitlendi, boştaki kasetler kutularına döndürüldü, videonun içinde kalmış olan Terör Paraleli de diğer kasetlerle aynı kaderi paylaştı, dünya dünya olalı bir kaosu düzenlemek hiç böylesine kolay olmamıştı. Ancak tecrübelerimize&#160;dayanarak her olayda çözülmeyen birkaç düğümün kaldığını, dökülen sütün arkasından ağlamanın nafile olduğunu&#160;söyleyebiliriz, bu tecrübeyi şu duruma uyarlarsak da, Tertu-liano Mâximo Afonso’nun, kaybedeceğini daha baştan bildiği bir savaşa giriştiği ortaya çıkar. Olayların dayandığı&#160;noktadaysa, önce ideolojik imgeler üzerine yapmış olduğu&#160;konuşmanın aptallığı, şimdiyse kaosun içinde çözülebilir bir&#160;düzenin var olduğu şeklindeki şahane cümlenin üzerine, içerde kahve hazırlamakta olan kadına, İlişkimiz sona erdi, istersen arkadaş kalabiliriz, ama daha fazlası mümkün değil,&#160;ya da, Böyle bir tatsızlığa sebep olduğum için çok üzgünüm,&#160;ama artık sana ilk baştaki kadar ilgi duymuyorum, ya da,&#160;Hoşça vakit geçirmesine geçirdik, ama artık bitti, güzelim,&#160;bugünden itibaren sen kendi yoluna, ben kendi yoluma, demesi imkânsızdı. Tertuliano Mâximo Afonso taktiğinin zayıf&#160;noktasını bulabilmek için kadınla yaptığı konuşmaları defalarca kafasında tekrarladı, gerçekten bir taktiği varsa ve Ma-ria da Paz’ın kaprislerine kapılıp hareket etmiyorsa tabii, bu&#160;kaprisler, tutuştukları anda söndürülmesi gereken küçük&#160;yangınlar gibiydi ve adam bu yangınları söndürmeye çabalarken ayaklarmın dibinde yükselen alevlerin farkına vara-mıyordu. Kendine duyduğu güven baştan beri benimkine&#160;göre daha sağlam, diye düşündü, ve aniden yenilgisinin sebeplerini açıkça görebildi, saçı başı dağınık, tıraşsız, terlikli,&#160;pijamasının çizgileri yağlı kâküller gibi sabahlığının altmdan&#160;sarkan, sabahlığıysa bir eteği diğerinden daha aşağıda kalacak şekilde beceriksizce bağlanmış şu gülünç adam da neyin&#160;nesiydi, hayatta kimi kararları almadan evvel insanın giyimine dikkat etmesi, kravatını takıp ayakkabılarını boyaması</p>
<p>gerekirdi, asil davranmak, alınganlıkla posta koymak işte böyle yapılırdı, Varlığım sizi rahatsız ediyorsa, hanımefendi,&#160;tek bir kelime daha etmenize lüzum yok, denir ve geriye bakmadan kapıdan çıkılırdı, geriye bakmak büyük bir riskti, insan tuzdan bir heykele dönüşür, tepesine düşecek ilk yağmurun insafına kalırdı. Fakat şimdi Tertuliano Mâximo Afon-so’nun önünde başka bir sorun vardı, büyük bir nezaket ve&#160;zarafetle yaklaşılması gereken bu sorunu çözmek için şu ana&#160;kadar eksikliğini hissettiği manevra kabiliyetine ihtiyacı vardı, görüldüğü üzere inisiyatif hep Maria da Paz’ın elindeydi,&#160;kapıda belirir belirmez kendini boğulmakta olan bir kadın&#160;gibi sevgilisinin kollarına atması da bunu kanıtlıyordu. Tertuliano Mâximo Afonso işte bu yüzden hayranlık, tutarsızlık ve bir tür tehlikeli şefkat arasında bölünmüş halde şöyle&#160;düşündü, Boğulacak gibi görünüyordu, ama aslında ayakları sapasağlam yere basıyor. Soruna dönersek, Tertuliano&#160;Mâximo Afonso’nun, Maria da Paz’ı oturma odasında kesinlikle yalnız başına bırakmaması lazım. Ya elinde kahvelerle beliriverirse, bu arada neden böylesine geciktiğini de anlamak mümkün değil, kahve denen şey iki dakikada hazır&#160;olur, artık eski zamanlardaki gibi elde öğütmek gerekmiyor&#160;ki, ya kahvelerini içtikten sonra adama dönüp, art niyet güderek veya gütmeyerek, Sen üstünü değiştirirken ben de şu&#160;kasetlerden birini seyredeyim, bakalım bahsettiğin şu meşhur ideolojik imgeleri görebilecek miyim, derse, ya kahpe&#160;kader bir oyun oynayıp kadına Tertuliano Maximo Afonso’nun benzerinin gece kulübü kapıcısı veya banka memuru&#160;olarak belirdiği filmlerden birini seçtirirse, ya Maria da Paz,&#160;Maximo, Maximo, Mâximo, buraya gel, koş, hastabakıcı&#160;rolünde aynı sana benzeyen bir aktör var, ciddiyim, ideolojik bir imge olmadığı kesin, ama buna bir mucize mi desem,&#160;kutsal bir adam mı desem, hayırlı bir kardeş mi desem, diye&#160;çığlığı basarsa. Ancak bunların hiçbiri olmayacaktı. Maria&#160;da Paz kahveleri getirecekti, koridordan ayak sesleri geliyor-</p>
<p>du, taşıdığı tepside şekerlik, iki fincan ve mideyi memnun etmek için birkaç bisküvi olacaktı ve olaylar Tertuliano Mâxi-mo Afonso’nun hayal etmeye bile cüret edemediği bir biçimde gelişecekti, konuşmadan kahvelerini içtiler, üzerlerine huzursuz değil, tatlı bir sessizlik çökmüştü, insanın yuvasında yaşayabileceği mutlulukların en mükemmeliydi bu, ve kadın&#160;ağzını açıp konuşunca bu mutluluk adeta cennete dönüştü,&#160;Sen üstünü değiştirirken ben de mutfaktaki kaosa çekidüzen&#160;vereyim, sonra da seni işinle baş başa bırakırım. Aman iş deme, artık işten bahsetmeyelim, dedi Tertuliano Maximo&#160;Afonso, bu uğursuz taşı yoldan kaldırmak için, fakat onun&#160;yerine kaldırması daha da zor olan bir taş koyduğunu fark&#160;etti ve bu taş birazdan kendini belli edecekti. Yine de Tertuliano Mâximo Afonso hiçbir şeyi şansa bırakmak istemiyordu, bir hamlede tıraş oldu, bir çırpıda yıkandı, bir lahzada&#160;giyindi ve tüm bunları öyle hızlı yaptı ki mutfağa gidince bulaşıkları kurulamaya bile yetişti. Evde o güne kadar yaşanmış en dokunaklı aile görüntüsü işte böyle cereyan etti,&#160;adam tabakları kuruluyor, kadınsa kuru tabakları yerlerine&#160;kaldırıyordu, tam tersi de olabilirdi, fakat şans eseri midir&#160;şanssızlık eseri midir, nasıl isterseniz öyle deyin, olanlar oldu,&#160;Maria da Paz bir çanağı üstteki raflardan birine koymak için&#160;kollarını kaldırınca farkmda olmadan, veya bal gibi de farkında olarak, ince belini, dürtülere karşı koyamayan adamın&#160;ellerine sundu. Tertuliano Mâximo Afonso kurulama bezini&#160;kenara koydu ve elinden kaçan fincan yere çarparak parçalanırken Maria da Paz’ı kucakladı ve tutkuyla bedenine bastırdı, en tarafsız izleyici bile, böyle durumlarda erkekleri&#160;ateşleyen şu meşhur hevesin bundan büyük olamayacağını&#160;kabul ederdi. Esas, sancılı ve ebedi meseleyse bunun ne kadar süreceğini bilmekti, bu, sıklıkla aşkla, hatta tutkuyla karıştırılan bir duygunun alevlenmesi miydi, yoksa sönmek&#160;üzereyken kuvvetli ve katlanılmaz parlaklıkta bir alevle yanan bildik mum fenomeniyle mi karşı karşıyaydık, bu alevin</p>
<p>katlanılmaz olmasının sebebi gözlerimiz tarafından yadırganması değil, çünkü gözlerimiz ona keyifle bakmaya devam edebilirdi, son alev olmasından kaynaklanıyordu. Sopanın inmesiyle kalkması arasındaki o kısacık sürede sırtın dinlenme fırsatı bulduğu söylenir ve söylenmiştir, oysa dinlenme fırsatının sırta değil, biraz kabalık ediyor gibi gözüksek de,&#160;sopaya ait olduğunu söyleyebiliriz, işin aslı, coşkulu ve şairane sözler şu anda uygunsuz gözükse de, üst üste yatağa uzanmış, kolları ve bacakları resmen birbirine dolanmış bu çiftin&#160;neşesi, zevki ve şehveti karşısında şapka çıkarmalı ve hep&#160;böyle birlikte kalmalarını, veya gelecekteki eşleri kim olursa&#160;onlarla öyle kalmalarını dilemeliyiz, tabii şimdi yanmakta&#160;olan mum, bizi eritirken bir yandan da katılaştıran ve birbirimizden uzaklaştıran bu son kasılmayla birlikte sönüp giderse. Bedenler, düşünceler. Tertuliano Mâximo Afonso hayattaki karşıtlıkları ve, şimdiki durumda olduğu gibi, bir savaşı kazanabilmek için bazen onu kaybetmek gerektiğini düşünüyor, kazanmak için konuşmayı uzun süredir aklından&#160;çıkmayan, kesin ve nihai ayrılığa yönlendirmesi gerekiyordu,&#160;ve bu mücadele, en azından şimdilik, kaybedilmişti, kazanmanın başka bir yoluysa Maria da Paz’ın dikkatini kasetlerden ve ideolojik imgeler hakkındaki hayali çalışmalardan&#160;ayırmaktı, ve bu mücadele, en azından şimdilik, kazanılmıştı. İnsanın her şeye aynı anda sahip olamayacağı söylenir, bu&#160;doğrudur da, insan hayatlarının tartısı sürekli kazanılanlar&#160;ve kaybedilenler arasında inip kalkar, esas sorun ise kaybedilmesi ve kazanılması gereken şeylerin göreceli değerleri konusunda fikir birliğine varmanın imkânsızlığında yatar, ki bu&#160;imkânsızlık da insanlara özgüdür, dünya işte bu yüzden bu&#160;haldedir. Maria da Paz da düşünüyor, ama kadın olması dolayısıyla temel ve esas şeylere daha yakın olduğu için, bu eve&#160;girdiğinde ruhunda taşıdığı acıyı, burayı alt edilmiş ve aşağılanmış halde terk edeceğine kesin gözüyle baktığını ve son&#160;olarak da, önceden aklına bile gelmemiş olsa da, sevdiği</p>
<p>adamla aynı yatakta yatmakta olduğunu hatırlıyor, demek ki bu kadın, çiftler arasındaki dramatik tartışmaların son&#160;bulduğu ve çözüldüğü yerin yatak olduğunu hiç bilmiyormuş, çoğu kişinin sandığının aksine, bunun sebebi yalnızca&#160;cinselliğin fiziksel ve fikirsel her derde deva olması değil, bedenlerin bitkin düşmesini fırsat bilen zihinlerin çekinerek&#160;parmak kaldırıp giriş izni istemeleridir, açıklamalarının dinlenip dinlenmeyeceğini ve onların, yani bedenlerin, kendilerine kulak verip vermeyeceklerini sorarlar. İşte bu an, erkeğin kadına ya da kadının erkeğe, Aklımızı kaçırmış olmalıyız, ne büyük aptallık ettik, dediği andır, ötekiyse ona acır ve&#160;susar, böylece hak edilen cevap da verilmemiş olur, Belki sen&#160;aklını kaçırmışsındır, benim aklım hep yerindeydi. Ne kadar&#160;imkânsız görünse de, kaybedildiği sanılan şeyi sözcüklerle&#160;dolu bu sessizlik kurtarır, bu sessizlik, üzerinde kürekleri, pusulası, yelkeni ve ekmek sandığıyla sislerin içinde yolcularını&#160;arayan bir sala benzer. Öğle yemeğini birlikte yiyebiliriz, gerçi müsait misin bilemiyorum, dedi Tertuliano Mâximo&#160;Afonso, Tabii ki müsaidim, senin için daima müsaidim, Demek istediğim, anneni de düşünmek lazım, Yalnız başıma&#160;yürüyüşe çıkacağımı, belki yemeği dışarıda yiyeceğimi ona&#160;söylemiştim, Buraya gelmek için bir mazeret uydurdun demek, Pek sayılmaz, buraya gelip seninle konuşmaya evden&#160;çıktıktan sonra karar verdim, Konuştuk işte, Yani yine eskisi gibi mi olacağız, diye sordu Maria da Paz, Elbette. Tertuliano Mâximo Afonso’nun hoş sözler söylemesi beklenebilirdi, ama onun mazereti hazırdı, Vakit bulamadım, üstüme atlayıp beni öpücüklere boğunca ben de onu öptüm, sonra birbirimize öyle bir dolanmışız ki Tanrı yardımcımız olsun,&#160;Tanrı yardımcınız oldu mu bari, diye sordu bir süredir duymadığımız o meçhul ses, Yardımcı olan Tanrı mıydı bilemiyorum, ama nefisti, nefis, Peki şimdi n’olacak, Şimdi öğle yemeği yiyeceğiz, Ve bu konudan hiç söz etmeyeceksiniz, Hangi konudan, Sizden, O konu çoktan kapandı, Kapanmadı,</p>
<p>Kapandı, Öyleyse karabulutlar dağıldı, Dağıldı, Yani artık ayrılığı hiç düşünmüyorsun, O ayrı bir konu, yarının işini&#160;yarına bırakmak lazım, Hoş bir felsefe, Felsefelerin en güzeli, Yarının işinin gerçekten yarın için olduğuna emin olunursa tabii, Bunu yaşamadıkça bilemeyiz, Her lafa cevabın hazır, Son günlerde benim yalan söylediğim kadar çok yalan&#160;söyleme ihtiyacı duysan senin de cevabın hazır olurdu, Öyleyse yemeğe gidin bakalım, Gidiyoruz zaten, Afiyet olsun,&#160;sonra ne olacak, Sonra onu evine bırakıp buraya döneceğim,&#160;Kasetleri seyretmek için, Evet, kasetleri seyretmek için, İyi&#160;eğlenceler, diyerek veda etti meçhul ses. Maria da Paz yataktan kalkmıştı, adam duşun açıldığını duydu, eskiden seviştikten sonra birlikte yıkanırlardı, oysa bu kez ne kadın bunu&#160;hatırlamıştı, ne de adam, veya belki ikisi de hatırlamıştı, ama&#160;bir şey dememişlerdi, insan bazen elindekiyle yetinmesini bilmeli, yoksa elindekinden de olabilir.</p>
<p>Tertuliano Mâximo Afonso eve döndüğünde saat akşamüstü beşi geçmişti. Çok vakit kaybettim, diye düşündü listeyi sakladığı çekmeceyi açıp Kaderle Kolkola ve Melekler de Dans Eder adlı filmler arasında kararsızlığa düşerken. İki&#160;kasedi de videoya koymayacağı için benzerinin, Maria da&#160;Paz’m diyeceği şekliyle, tıpatıp aynısı olan o aktörün ilk filmde krupiye, ikinci filmdeyse dans öğretmeni rolünde olduğunu göremeyecek. Filmleri yapım tarihlerine göre seyretme&#160;konusunda kendi kendine dayatmış olduğu kurala aniden isyan etti ve biraz değişiklik yapıp çizgiden çıkmanın hoş olacağını düşünerek, Sahnenin Tanrıçası’m seyredeceğim, dedi.&#160;Film başladıktan yaklaşık on dakika sonra benzeri, bir tiyatro emprezaryosu rolünde belirdi. Tertuliano Maximo Afonso karnında bir şeylerin sıkıştığını hissetti, kariyeri boyunca&#160;resepsiyon görevlisi, banka memuru, hastabakıcı, gece kulübü kapıcısı ve polis fotoğrafçısı gibi giderek daha önemli rollerde oynayan bu aktörün hayatında, yıllar geçtikçe birçok&#160;değişiklik meydana gelmiş olmalıydı. Yarım saat sonra filme</p>
<p>daha fazla katlanamadı ve kasedi sona sardı, fakat beklediğinin aksine, figüranlar arasında listesindeki hiçbir isim yoktu. Filmi başa sardı ve alışkanlıktan dikkate almadığı başlangıç yazıları arasında aradığı ismi gördü. Sahnenin Tanrıçası adlı filmde tiyatro emprezaryosunu oynayan aktörün isimi&#160;Daniel Santa-Clara idi.</p>
<p>Hafta sonu yapılan keşifler, işgünü diye adlandırılan diğer günlerde yapılan keşiflerden daha az geçerli veya değerli değildirler. İki durumda da keşfin sahibi, eğer fazla mesai yapıyorlarsa yardımcılarına, ya da yakındaysalar aile üyelerine&#160;haber verecek, el altında şampanya mevcut değilse buzdolabında böyle bir gün için saklanmış olan köpüklü şarap açılacak ve başarının şerefine kadeh kaldırılacak, tebrikler sunulup kabul edilecek, patent alımı için gerekli bilgiler not düşülecek ve hayat, yaratıcılık, yetenek veya şansın ortaya çıkmak için belirli günlere ve yerlere ihtiyaç duymadığını bir kez&#160;daha kanıtlamış olarak, sekteye uğramadan devam edecektir. Kâşifin, yalnız yaşadığı ve yanında yardımcı çalıştırmadığı için dünyayı yeni bir bilginin ışığıyla aydınlattığını paylaşacak kimseyi bulamaması pek nadir görülür. Daha da olağanüstü ve nadir bir durumsa, benzersiz olmasa da, şu anda&#160;Tertuliano Mâximo Afonso’nun içinde bulunduğu durumdur, yanında kendisinin canlı bir sureti olan aktörün ismini&#160;keşfettiğini haber verecek kimse olmamasına rağmen bu keşfini gizli tutmak için büyük özen gösterecektir. Aslında Tertuliano Mâximo Afonso’nun telefona sarılıp heyecanla kekeleyerek, annesine veya Maria da Paz’a veya Matematikçi&#160;meslektaşına, Buldum, buldum, adamın adı Daniel Santa-Clara’ymış, diye haber verdiğini hayal etmek bile zon Hayatta iyice saklamak istediği, insanların varlığından şüphe bile&#160;duymamasını istediği bir sırrı varsa, budur. Tertuliano Mâxi-mo Afonso, başına geleceklerden korktuğu için, araştırmala-</p>
<p>rının sonuçlarını, hem bugün sona ermiş olan birinci aşama-nınkileri hem de gelecekte yapabileceği başka araştırmaların-kileri, belki de sonsuza dek gizli tutmaya mecburdur. Ayrıca en azından pazartesi gününe kadar mutlak bir hareketsizlik&#160;içinde kalmak zorundadır. Aradığı adamın isminin Daniel&#160;Santa-Clara olduğunu biliyor, fakat bu bilginin kendisine yararı, falanca yıldızın isminin Eldebran olduğunu bilip o yıldız hakkında başka bir şey bilmemeye eşdeğerdir. Film şirketi bugün ve yarın kapalı olacağı için orayı aramanın bir anlamı yok, en iyi ihtimalle telefona bir güvenlik görevlisi çıkıp,&#160;Bugün çalışılmıyor, pazartesi arayın, demekle yetinir, Tertu-liano Mâximo Afonso da lafı uzatmak için, Ben sinema şirketlerinin pazarları ve tatillerde de çalıştığını, Tanrımızın&#160;dünyaya bahşettiği her gün, güneşli günleri kaçırmamak için&#160;bilhassa yazın ve ilkbaharda film çektiklerini sanıyordum,&#160;derdi, Bu konular bana bağlı değil, sorumluluk alanım dışında kalıyorlar, ben alt tarafı bir güvenlik görevlisiyim, İşini&#160;hakkıyla yapan bir güvenlik görevlisi her şeyden haberdar&#160;olmalıdır, Beni bunun için tutmadılar, Çok yazık, Başka bir&#160;isteğiniz var mıydı, diye sorardı adam sabırsızca, En azından&#160;aktörler hakkında bilgileri kimden alabileceğimi söyleyin,&#160;Bilmiyorum, hiçbir bilgim yok, dedim ya, ben güvenlik görevlisiyim, pazartesi arayın, diye tekrarlardı adam öfkeyle,&#160;hatta belki telefonun diğer ucundaki adamın ısrarcılığını kınayan birkaç küfür bile ederdi. Tertuliano Mâximo Afonso&#160;televizyonun karşısındaki koltukta, etrafı kasetlerle çevrili&#160;halde otururken kararını kendi kendine açıkladı, Başka çaresi yok, film şirketine telefon etmek için pazartesi gününe&#160;kadar beklemem lazım. Cümle ağzından çıkar çıkmaz karnında bir şeylerin sıkıştığını hisseti, içini ani bir korku kaplamıştı sanki. Bu duygu çabucak geçip gitti, ama birkaç saniyeliğine içinde bir ürperti hissetti, titreşen bir kontrbas telini&#160;andıran tedirgin edici bir ürperti. Bir çeşit tehdit olarak algıladığı bu şeyi düşünmemek için, hafta sonunun geri kalanını</p>
<p>nasıl geçirebileceğini kendi kendine sordu, bugünün kalan kısmını ve yarının tamamını nasıl geçirebilirdi, bunca saat&#160;boyunca neyle meşgul olabilirdi, diğer filmleri seyredebilirdi,&#160;fakat bu kendisine daha fazla bilgi katmayacaktı, belki bir&#160;dans öğretmeni, belki bir itfaiyeci, belki bir krupiye, bir yankesici, bir mimar, bir ilkokul öğretmeni, iş arayan bir aktör&#160;olarak kendi yüzünü, kendi bedenini, kendi sözcüklerini,&#160;kendi hareketlerini midesi bulanana dek başka rollerde görecekti. Maria da Paz’a telefon edebilir, onu evine çağırabilirdi, bugün olmazsa yarın gelirdi, fakat böyle yaparsa kendi&#160;ellerini bağlamış olurdu, kendisine saygısı olan bir erkek, bir&#160;kadından yardım dilenip sonra da onu dışarı atmaz, kadın&#160;ettiği yardımın farkında olmasa bile. Tam bu anda, kimi&#160;şanslı düşüncelerin arkasından birkaç kez başını uzatmış olsa da Tertuliano Maximo Afonso’nun dikkatini çekmeyi başaramamış bir düşünce aniden öne çıkmayı başardı, Telefon&#160;rehberine bakarsan, dedi, adamın nerede oturduğunu öğrenebilirsin, böylece film şirketini aramak zorunda kalmazsın,&#160;hatta istersen oturduğu sokağı ve evi görmeye gidebilirsin,&#160;tabii temkinli davranıp kılık değiştirmen gerekir, ne kılığına&#160;gireceğin sana kalmış, bana hiç sorma. Tertuliano Maximo&#160;Afonso’nun karnı bir kez daha sıkıştı, adam, hislerin aslında&#160;ne kadar bilge olduklarmı anlamamakta inat ediyordu, oysa&#160;hisler bizim için endişelenirler, yarın bize dönüp, Biz seni&#160;uyarmıştık, ama artık çok geç, olan oldu, derler. Tertuliano&#160;Mâximo Afonso telefon rehberini buldu, titreyen elleriyle&#160;sayfaları karıştırarak S harfini arıyor, işte burada. Rehberde&#160;üç tane Santa-Clara var ve hiçbirinin ismi Daniel değil.</p>
<p>Adam fazla hayal kırıklığına kapılmadı. Zaten böylesine zahmetli bir araştırmanın hemencecik bitmesi saçma denecek kadar kolay olurdu. Telefon rehberlerinin azıcık kafası&#160;çalışan özel dedektiflerin veya yerel polis memurlarının birincil araştırma araçlarından biri olduğu, şüpheli bakteriyi&#160;araştırmacının görsel algı eşiğine sokan kâğıttan bir mikros-</p>
<p>kop gibi çalıştığı doğrudur, fakat bu araştırma yönteminin de kendine has zorlukları ve zaafları vardır, birbirinin aynı&#160;isimler, baygın telesekreter mesajları, kuşkucu sessizlikler,&#160;sıklıkla verilen ve insanı hüsrana boğan, Kusura bakmayın,&#160;burada öyle biri yok, cevabı. Tertuliano Mâximo Afon-so’nun aklından ilk geçen şey, Daniel Santa-Clara’nın ismini&#160;telefon rehberine koydurmak istemediği oldu, ki bu mantıksal açıdan da doğruydu. Nüfuzlu ve toplumun üst tabakasına ait kimi insanların başvurduğu bir yöntemdir bu, adı da&#160;kutsal kişisel gizlilik hakkının korunmasıdır, bu yöntem genelde işadamları ve yatırımcılar tarafından kullanılır, mühim&#160;siyasetçiler, sinema dünyasının yıldızları, gezegenleri, kuyrukluyıldızları ve meteorları, dalgın ve dâhi yazarlar, futbol&#160;cambazları, formula 1 sürücüleri, üst ve orta seviyedeki&#160;mankenler, ve de alt seviyedekiler, ve çeşitli suç dallarında uzmanlaşmış suçlular, gayet anlaşılabilir nedenlerle, gerçek&#160;isimlerini saklayarak kendilerini meraklıların sağlığa zararlı&#160;davranışlarından bir nebze de olsa koruyacak gizliliği, tedbiri ve tevazuyu tercih ederler. Yaptıklarıyla ne kadar ün kazanmış olurlarsa olsunlar, bu kişileri telefon rehberinde bulamayacağımız kesindir. Daniel Santa-Clara ise, bildiğimiz&#160;kadarıyla bir suçlu olmadığma, ve şu ana kadar edindiğimiz&#160;bilgiler ışığında, yıldızlarla aynı camiada çalışsa da, bir film&#160;yıldızı olmadığına göre, isminin rehberdeki birkaç Santa-Clara arasında yer almayışının bariz bir şaşkınlık yaratması&#160;gerekir ve bu şaşkınlıktan sıyrılmanın tek yolu, düşünüp taşınmaktır. Bizler kendimizi, çağdaş toplumlarda ortaya çıkan yeni asalet türlerini içeren bir Gotha Almanağı’nı andıran, gizli saklı bir telefon rehberinde yer almayı için için arzulayan kişilerin sosyolojik çeşitliliklerini gereksiz bir coşkuyla saymaya kaptırmışken Tertuliano Mâximo Afonso da&#160;işte böyle düşünüp taşınmaktaydı. Vardığı sonuç, halihazır&#160;ortada olan sonuçlar sınıfına ait olsa da alkışı hak ediyor,&#160;çünkü Tarih öğretmeninin son günlerde mustarip olduğu zi-</p>
<p>hinsel karmaşanın, özgür ve düzgün düşünce kabiliyetine henüz engel olmadığını gösteriyor. Daniel Santa-Clara isminin telefon rehberinde bulunmaması, rehberdeki üç kişiyle aktör&#160;Santa-Clara arasında hiçbir ilişki, örneğin akrabalık ilişkisi,&#160;olmadığı anlamına gelmiyor. Tüm bu kişilerin aynı aileden&#160;olduğu, hatta Daniel Santa-Clara’nın, telefonun rahmetli dedesinin adına kayıtlı olduğu bir evde yaşıyor olabileceği ihtimalleri de göz ardı edilemez. Küçük sebepler ve yol açtıkları büyük sonuçlar arasındaki ilişki, eskiden çocuklara anlatıldığı gibi, koca bir savaş, atlardan birinin nalı çıktığı için&#160;kaybedildi, diye göstermeye çalışılırsa, Tertuliano Maximo&#160;Afonso’nun biraz önce bahsettiğimiz sonuca varmasını sağlayan tümdengelim ve tümevarımlar da, ders alınması gereken yenilginin nihai sebebi olarak, savaş tarihinde olup biten&#160;onca şeye rağmen, bir nalbantın mesleki yetersizliğinin gösterilmesi kadar kuşkulu ve tartışmaya açık hale gelir. Cevabını öğrenmek için yanıp tutuştuğumuz soruysa Tertuliano&#160;Mâximo Afonso’nun şimdi ne yapacağı. Belki sıradaki araştırma için gereken koşulları, ağır ama temkinli adımlarla&#160;ilerleyen dolaylı bir yanaşma taktiğiyle savuşturmuş olmakla yetiniyordun Onu tüm bu olanların başladığı, hayatında&#160;yeni bir sayfanın açıldığı koltukta, kamburunu çıkarmış, dirseklerini dizlerine dayamış ve başını elleri arasına almış halde otururken görenler, beyninde sürüp giden hummalı çalışmanın farkında olmayabilirler, oysa adam bir satranç ustası&#160;gibi tercihleri tartmakta, seçenekleri değerlendirmekte, değişkenleri hesaplamakta, hamleleri kestirmektedir. Yarım saat geçti ve halen kılını kımıldatmadı. Yarım saat daha geçtikten sonra aniden ayağa kalkıp çalışma masasına gideceğini&#160;ve telefon rehberinin esrarlı sayfası önünde açık halde oraya&#160;oturacağını göreceğiz. Belli ki gözü pek bir karar almış, cesaretini toplamış olmasını, tedbirliliği nihayet geride bırakarak saldırıya geçmesini takdir ediyoruz. İlk Santa-Clara’nın&#160;numarasını çevirdi ve bekledi. Telefonu kimse cevaplamadı,</p>
<p>telesekreter de çıkmadı. îkinci numarayı çevirdi ve telefonu bir kadın açtı, Alo, İyi günler, hanımefendi, rahatsız ediyorsam özür dilerim, Daniel Santa-Clara Bey ile görüşmek istiyordum, kendisine bu numaradan ulaşabileceğimi söylediler,&#160;Yanlış söylemişler, burada öyle biri yaşamıyor, hiçbir zaman&#160;da yaşamadı, Ama soyadınız aynı, Soyadımız tesadüf eseri&#160;aynıymış, soyadı aynı olan bir sürü insan var, En azından aynı aileden olabileceğinizi ve onu bulmama yardım edebileceğinizi düşünmüştüm, Tanışmıyoruz bile, Onunla mı, Ne&#160;onunla, ne de sizinle, Affedersiniz, kendimi tanıtmam gerekirdi, Gerek yok, isminiz beni ilgilendirmiyor, Görünüşe bakılırsa bana yanlış bilgi vermişler, Evet, öyle görünüyor, İlginiz için çok teşekkür ederim, Bir şey değil, İyi günler, rahatsız ettiğim için özür dilerim, İyi günler. Tertuliano Mâximo&#160;Afonso’nun nedense gayet gergin geçen, böylesi bir konuşmanın ardından zihnini ve nabzını toparlayabilmesi için bir&#160;süre dinlenmesi gerekebilirdi, ama öyle olmadı. Hayatta ba/^&#160;zen öyle durumlarla karşılaşırız ki bir de kaybetsek, bin db&#160;kaybetsek fark etmez, bir an önce felaketin sonucunu öğren-)&#160;mek, sonra da konuyu kafamızdan atmak isteriz, tabii becerebilirsek. Böylece tereddüt etmeden üçüncü numarayı çevirdi, telefonu bir adam açtı ve aksi bir tavırla, Kimsiniz, dedi.&#160;Tertuliano Mâximo Afonso hazırlıksız yakalanmıştı, kekeleyerek uyduruk bir isim söyledi, Ne istiyorsunuz, diye sordu&#160;karşıdaki ses, aynı aksi tavırla, fakat ne ilginçtir ki seste düş-mancıl bir hava yoktu, böyle insanlar vardır, sesleri öyle tuhaftır ki herkese gıcık olmuş gibi görünürler, ama biraz tanıyınca altından bir kalpleri olduğu anlaşılır. Ancak bu defa,&#160;konuşmanın kısalığından dolayı, bu kişinin kalbinin madenlerin en soylusundan yapılıp yapılmadığını anlayamayacağız. Tertuliano Mâximo Afonso, Daniel Santa-Clara Bey ile&#160;görüşmek istediğini belirtti, aksi sesli adam orada böyle birinin yaşamadığını söyledi, konuşma daha fazla ilerleyecek gibi görünmüyordu, ne aynı isimlerin yol açtığı tesadüften, ne</p>
<p>de ilgili kişiyi hedefine ulaştırabilecek bir akrabalık ilişkisinden söz edilebilecekti, böyle durumlarda tekrarlanıp duran sorular vardır ve bu sorular hep aynıdır, Falanca orada mı,&#160;Burada Falanca diye birisi yok, fakat bu kez yeni bir şey oldu, haşin ses tellerine sahip olan adam, bir hafta kadar önce&#160;başka birisinin arayıp aynı soruyu sorduğunu söyledi, Arayanın siz olduğunuzu sanmıyorum, en azından sesiniz hiç&#160;benzemiyor, kulağım sağlamdır, sesleri iyi ayırt ederim, Hayır, ben değildim, dedi Tertuliano Maximo Afonso, aniden&#160;huzursuzlanarak, arayan kişi kimdi acaba, erkek miydi, kadın mıydı, Tabii ki erkekti, Evet, erkekti tabii, ne kadar aptalım, iki erkeğin sesi arasında birçok fark vardır, bir erkek&#160;ve bir kadının sesi arasındaysa daha da fazla fark vardır,&#160;Hatta, diye ekledi telefonun diğer ucundaki adam, hatırlıyorum da, bir an için bu kişinin tanınmamak için sesini değiştirdiğini düşünmüştüm. Tertuliano Mâximo Afonso, nezaket icabı, ilgisinden dolayı adama teşekkür ettikten sonra&#160;ahizeyi yerine koydu ve gözlerini rehberdeki üç isme dikti.&#160;Bahsi geçen adam telefon edip Daniel Santa-Clara’yı sorduy-sa, mantıksal olarak, tıpkı kendi yapmış olduğu gibi, bu üç&#160;numarayı aramış olmalıydı. Tertuliano Mâximo Afon-so’nun, aramış olduğu ilk numaranın diğer kişi aradığında&#160;cevap verip vermediğini bilmesi elbette mümkün değildi ve&#160;konuşmuş olduğu huysuz kadınsa, evet, sesi belli etmese de&#160;kaba bir kişiydi, ya önceden aranmış olduğunu belirtmeyi&#160;gerek görmemişti ya da, doğal olarak, ilk aramaya kendisi&#160;cevap vermemişti. Belki de yalnız yaşadığım için, dedi Tertuliano Mâximo Afonso yüksek sesle, başkalarının da böyle&#160;yaşadığını düşünmeye meyilliyim. Bilinmeyen bir kişinin daha Daniel Santa-Clara’yı arıyor olabilme ihtimalinden duyduğu güçlü huzursuzluk, yerini büyük bir şaşkınlığa bırakmıştı, henüz basit denklemleri bile çözmeyi beceremezken&#160;önüne ikinci dereceden denklemler konmuştu sanki. Arayan&#160;kişi bir alacaklı olsa gerek, diye düşündü, en akla yatan ola-</p>
<p>silik bu kişinin bir alacaklı olduğu, sanatçılar ve edebiyatla uğraşanların hayatları genelde uçlarda gezinir, kim bilir nereye kumar borcu birikince alacaklılar peşine düşmüştür.&#160;Tertuliano Mâximo Afonso eskiden bir yerlerde okumuştu,&#160;kumar borcu, borçların en kutsalıydı, hatta buna şeref borcu diyenler bile vardı, şerefin niye diğer borçlarla değil de sadece kumarla alakalı olduğunu pek anlamamış olsa da bu&#160;yazılı sözleri kendisiyle ilgili olmayan bir yasa gibi kabul etmiş, Nasılsa kendi dertleri, diye düşünmüştü. Bugün ise bu&#160;borçların kutsal değil, affedilip unutulan, sonra da üstüne&#160;dua okunan türden, normal borçlar olmalarını yeğlerdi. Zihnini açmak için mutfağa gidip bir kahve hazırladı ve kahvesini içerken durumu değerlendirdi, Halen ilk numarayla konuşmuş değilim, orayla konuşunca olabilecek iki şey var, ya&#160;orada öyle birinin bulunmadığını söyleyecekler ve konu kapanacak, ya da, Evet, burada, diyecekler ve telefonu kapamak zorunda kalacağım, böyle olursa amacım, adamın oturduğu yeri bulmak olacak.</p>
<p>Üretmiş olduğu kusursuz mantıkla ve kusursuzlukta ondan aşağı kalmayan kararıyla aklını güçlendirmiş olarak oturma odasına döndü. Telefon rehberi halen çalışma masasının üstünde açık haldeydi ve üç Santa-Clara da halen oradaydı. Birinci numarayı çevirdi ve bekledi. Bekledi ve kimsenin cevap vermeyeceğini bilmesine rağmen beklemeye devam etti. Bugün cumartesi, diye düşündü, herhalde dışarı&#160;çıkmışlardır. Telefonu kapadı, elinden gelen her şeyi yapmıştı, kimse onu yeterince ısrar etmemekle veya çekingen davranmakla suçlayamazdı. Saate baktı, akşam yemeği için dışarı çıkmanın tam zamanıydı, fakat kefen beyazı masa örtüleri, masalardaki plastik çiçeklerle dolu sefil vazolar ve hepsinden önemlisi, daimi kelerbalığı tehdidi gözünün önünde&#160;canlanınca fikir değiştirdi. Beş milyon kişilik bir şehirde nüfusla orantılı olarak bir sürü, en azından birkaç bin lokanta&#160;olmalıydı, uç sınıfları temsil eden lüks ve leş lokantalar de-</p>
<p>ğerlendirme dışı bırakılsa bile önünde geniş bir seçenek yelpazesi vardı, örneğin bugün Maria da Paz ile öğle yemeği yediği şu hoş lokanta, orayı tamamen tesadüf eseri bulmuşlardı, fakat Tertuliano Mâximo Afonso önceden yanında bir hanımla gitmiş olduğu lokantaya şimdi yalnız başına gitme&#160;fikrinden pek hoşlanmadı. Böylece dışarı çıkmaktan vazgeçti, evde ne bulursa onu yiyecek ve erkenden uyuyacaktı. Yatağın örtüsünü kaldırmasına bile gerek yoktu, her şey bıraktıkları gibiydi, kırışık örtüler, yassı yastıklar, soğuk aşk kokusu. Maria da Paz’ı arayıp hoş bir şeyler söylemeyi, kadının&#160;telefonun diğer ucunda mutlaka hissedeceği bir şekilde gülümsemeyi düşündü, böyle bir ilişkinin fazla sürmeyeceği kesin olsa da gizli bir zorunluluk icabı yapılan kimi nazik hareketler küçümsenemez ve küçümsenmemelidir, sabahleyin&#160;bu evdeki yatakta cereyan etmiş olan, uyumanın haricindeki zevk, fayda ve hoşluk dolu eylemler hiç yaşanmamışlar gibi davranmak, büyük bir duygusuzluğun ve affedilmez bir&#160;ahlaksızlığın göstergesidir. Erkek olmak, beyefendi gibi davranmaya asla engel teşkil etmemelidir. Maria da Paz’ı düşünmüş olması onu son günlerde aklından çıkmayan, Daniel&#160;Santa-Clara’yı nasıl bulacağı hakkındaki düşüncelerine döndürmemiş olsaydı Tertuliano Mâximo Afonso da bir beyefendi gibi davranırdı, şüphesiz. Telefondaki çabaları sonuçsuz kaldığı için, film şirketine bir mektup yazmaktan başka&#160;seçeneği kalmıyordu, çünkü oraya bizzat giderse, bilgi almak&#160;üzere konuştuğu kişinin kendisine, Nasılsınız, Bay Daniel&#160;Santa-Clara, deme tehlikesi vardı. Kılık değiştirmek için klasik takma sakal, bıyık ve peruk üçlemesini kullanırsa sadece&#160;aşırı derecede gülünç ve aptal görünmekle kalmaz, kendini&#160;on dokuzuncu yüzyıl melodramlarından fırlamış, aristokrat&#160;bir baba veya dördüncü perdede sahneye çıkan, çapkın rolündeki kötü bir oyuncu gibi hissederdi, ayrıca hayatı boyunca fıkralara konu olmaktan korktuğundan, tam Daniel&#160;Santa-Clara’yı sorarken takma bıyığının ve sakalının düşece-</p>
<p>ğini ve karşısındaki kişinin kahkahayı basıp, Çok komik, çok komik, gelin bakın, Bay Daniel Santa-Clara kendi kendini arıyor, diyerek iş arkadaşlarını eğlenceye çağıracağından&#160;korkuyordu. Dolayısıyla amaçlarına ulaşmanın tek, ve tabii&#160;en güvenli yolu, bir mektup yazmaktı, ancak olmazsa olmaz&#160;bir kurala uyması ve mektuba ismini ve adresini yazmaması&#160;gerekiyordu. Gördüğümüz üzere, bu taktiksel düğümü çözmek için kafa patlatmaktaydı, ancak bunu öylesine dağınık&#160;ve karmaşık bir biçimde yapıyordu ki kafasından geçenleri&#160;düşünce diye adlandırmak yanlış olurdu, bunlar daha ziyade, ancak şimdi toparlanıp bir araya gelmiş birkaç fikir parçacığı içeren bir esinti, akıntı gibiydi, haliyle biz de onları ancak şimdi buraya kaydedebildik. Tertuliano Maximo Afon-so’nun almış olduğu karar aslında insanı şaşırtacak denli basit ve açık. Fakat kapıdan içeri dalan sağduyu adamla aynı&#160;fikirde değil, Nasıl olur da böyle saçma bir fikir üretebilirsin,&#160;dedi öfkeyle, Aklıma gelen tek ve en iyi fikir bu, diye karşılık verdi Tertuliano Mâximo Afonso soğuk bir tavırla, Tek&#160;ve en iyi fikrin bu olabilir, ama bana soracak olursan, bu&#160;mektubu Maria da Paz’ın ağzından yazar ve adres olarak&#160;onunkini verirsen utanılacak bir şey yapmış olursun, Niçin&#160;utanacakmışım, Bunu açıklamamı bekliyorsan çok vahim&#160;durumdasın demektir, Maria da Paz buna hiç aldırmayacaktır, Ona daha konuyu bile açmadın, aldırmayacağını nereden&#160;biliyorsun, Kendimce sebeplerim var, Senin sebeplerin, sevgili dostum, gayet bildik sebepler, erkeklere özgü bir küstahlık,&#160;çapkınlara özgü bir kibir, fatihlere özgü bir gurur, Erkek olmasına erkeğim, neticede cinsiyetim bu, fakat aynaya bakınca karşımda bir çapkın falan göremiyorum, fatihe gelince,&#160;alakam bile yok, hayatım bir kitap olsa, eksik bölümlerden&#160;biri de bu olur, Hadi ya, Ben kimseyi fethetmedim, hep fethedildim, Peki bir aktör hakkında bilgi almak için yazacağın&#160;bu mektubu Maria da Paz’a nasıl açıklayacaksın, Ona bir&#160;aktör hakkında bilgi almak istediğimi söylemeyeceğim, Ne</p>
<p>diyeceksin yani, Mektubun ona bahsetmiş olduğum araştırmayla ilgili olduğunu söyleyeceğim, Ne araştırması, Biliyorsun ya, tekrarlatma şimdi, Nasıl istersen, parmaklarını şık-lattığın anda Maria da Paz’ın koşup bütün kaprislerini çekeceğini sanıyorsun, Ondan küçük bir iyilik istiyorum, o kadar, İlişkinizin şu anki durumuna bakılırsa ondan iyilik miydik isteyecek konumda değilsin, Mektuba kendi imzamı atmam tuhaf kaçabilir, Niçin, Bunun gelecekte ne gibi sonuçlara yol açacağını söylemek zor, Peki niçin sahte bir isim kullanmıyorsun, İsim sahte olsa da adres gerçek olmak zorunda, Halen bu uğursuz benzerler, ikizler ve kopyalar hikâyesine bir son vermen gerektiğini düşünüyorum, Haklı olabilirsin, ama beceremiyorum, ne kadar uğraşsam da beni alt ediyor, Bana öyle geliyor ki çalıştırmış olduğun biçerdöver&#160;senin üstüne gelmeye başladı, diye uyardı sağduyu, ve adamdan cevap gelmeyince başını iki yana sallayarak, konuşmanın sonucu gibi hüzünlü bir tavırla oradan ayrıldı. Tertulia-no Mâximo Afonso Maria da Paz’m numarasını çevirdi, telefonu herhalde annesi açardı, aralarında yapmacık bir komediyi andıran, acıma duygusu uyandıran, iğreti bir konuşma geçecekti, Maria da Paz ile görüşecektim, diyecekti&#160;adam, Kim aramıştı, Bir arkadaşıyım, Adınız nedir, Arkadaşı derseniz yeterli olur, o anlar, Kızımın bir sürü arkadaşı vag&#160;O kadar çok arkadaşı olduğunu sanmıyorum, Az da olsalar&#160;çok da olsalar tüm arkadaşlarının ismi var, Pekâlâ, o halde&#160;Mâximo’nun aradığını söyleyin. Maria da Paz ile altı aylık&#160;ilişkisi boyunca Tertuliano Mdximo Afonso’nun onun evine&#160;telefon etmesi pek gerekmemişti ve ettiğinde de telefon nadiren annesi tarafından açılmıştı, yine de, kadının sözcükleri ve&#160;ses tonu hep şüpheciydi ve rahatsız edici derecede sabırsız bir&#160;havası vardı, belki de kızının ilişkisi hakkında yeterince bilgi&#160;sahibi olmadığı için böyleydi, adamsa kadının gereğinden&#160;fazla şey öğreneceğinden korkarak huzursuz oluyordu. Önceki konuşmaları üstte verdiğimiz, hafifçe abartılı gibi görü-</p>
</body>
</html>