<?xml version="1.0" encoding="UTF-8"?>

<html xmlns="http://www.w3.org/1999/xhtml">
<head><meta name="charset" content="UTF-8"/><title></title><link rel="stylesheet" href="main.css" type="text/css"/>
</head>
<body>
<p>dişinin de ziyaretçisi gibi gidip kanepeye oturduğunu, uzun bir dakika boyunca neden orada aylaklık ettiğini, ve uyandığında gayet kararlı olmasına rağmen neden şimdi kendini yine rüyanın kollarına bıraktığını bir gün bize açıklayacak.&#160;Neden giyinip çıkmaya hazırlandıktan sonra telefon rehberini açıp Tertuliano Maximo Afonso’nun adresini bir kâğıda&#160;not ettiğini de aynı şekilde açıklayacak. Odanın kapısını araladı, görünüşe bakılırsa kocası hâlâ uyuyordu, fakat uykusu,&#160;uyanıklığa geçiş eşiğini aşmadan önceki o son ve dağınık&#160;demlerdeydi, dolayısıyla kadm yatağa yanaşıp adamm alnına bir öpücük kondurarak, Ben çıkıyorum, dedikten sonra&#160;kendi ağzında bu adamın öpücüğünü ve diğer adamın dudaklarını hissedebilirdi, Tanrım, bu kadın delirmiş olmalı,&#160;neler yapıyor böyle, akimdan neler geçiriyor. Geç mi kaldın,&#160;diye sordu Antönio Claro, gözlerini ovuşturarak, kadın, İki&#160;dakika daha bekleyebilirim, diye karşılık verdi ve yatağın kenarına oturdu, Bu adamı ne yapacağız, Sen ne yapmayı düşünüyorsun, Dün gece uyumayı beklerken, gidip onunla konuşmayı düşündüm, ama şimdi bunun pek doğru bir şey&#160;olacağını düşünmüyorum, Kapımızı ona ya açacağız ya da&#160;kapayacağız, bence başka yolu yok, öyle ya da böyle hayatımız değişti ve bir daha eski haline dönmeyecek, Buna karar vermek bizim elimizde, Bir kere olmuş bir şeyi ne biz, ne&#160;de başkası geri çevirebilir, bu adamın ortaya çıkmış olduğu&#160;gerçeğini silmemiz veya yok etmemiz mümkün değil, içeri&#160;girmesine izin vermesek de, kapıyı üstüne kapasak da biz&#160;kendimizi daha fazla tutamayacak hale gelene dek kapının&#160;ardında bekleyecek, Olaylara çok karamsar yaklaşıyorsun,&#160;belki de basit bir buluşmanın sonucunda her şey çözümlenebilir, o bana benimle aynı olduğunu kanıtlar, ben de ona&#160;haklı olduğunu söylerim, ve hoşka kal, bir daha görüşmeyelim, lütfen bizi bir daha rahatsız etme diyerek ayrılırız, Ama&#160;o yine kapının ardında beklemeye devam eder, Biz de kapıyı&#160;açmayız, İçeri girdi bile, zaten kafalarımızın içinde, Unutu-</p>
<p>ruz gider, Bu mümkün olsa da kesin bir çözüm değil. Hele-na ayağa kalktı, saatine baktı ve, Gitmem lazım, dedi, geç kalıyorum, birkaç adım attıktan sonra durdu, Ona telefon&#160;edip buluşmak için sözleşecek misin, diye sordu, Bugün olmaz, diye cevap verdi kocası, dirseği üstünde doğrularak, yarın da olmaz, birkaç gün daha bekleyeceğim, belki de ilgisiz&#160;davranıp sessiz kalmak, olayı zamanla kendi kendine yok olmaya bırakmak daha doğru olur, Sen bilirsin, görüşürüz.&#160;Dairenin kapısı açıldı ve kapandı, Tertuliano Mâximo Afon-so’nun dışarıda, basamakların başında bekleyip beklemediğini bilmiyoruz. Antonio Claro tekrardan yatağa uzandı, yaşamları karısının dediği gibi gerçekten değişmiş olmasaydı&#160;öteki yana döner ve bir saat daha uyurdu, görünüşe bakılırsa kıskançlıktan çatlayanların dedikleri doğruymuş, aktörler&#160;gerçekten çok uyurlarmış, herhalde hareketli bir hayatları olduğundan, oysa Daniel Santa-Clara akşamları doğru düzgün dışarı bile çıkmaz. Antonio Claro beş dakika sonra&#160;ayaktaydı, erken kalkmaya pek alışık değildi, tembel gibi görünen bu aktör, işinden dolayı erken kalkması gerektiğinde&#160;tarlakuşları gibi sabah erkenden uyanmayı becerirdi. Yatak&#160;odasının penceresinden gökyüzüne baktı, belli ki sıcak bir&#160;gün olacaktı, ve kahvaltıyı hazırlamak için mutfağa gitti. Karısının söylediklerini düşünüyordu, O kafamızın içinde, hep&#160;de böyle kesin laflar ederdi, aslında kesin demek yanlış olur,&#160;kısa, öz, çarpıcı cümlelerin ustasıdır demek daha doğru, başkalarının kırk kelimeyle bile ifade edemeyecekleri şeyleri&#160;dört kelimeyle aradan çıkarırdı. Adam en iyi çözümün hücuma geçmeden önce beklemek olduğundan pek emin değildi,&#160;bu hücum gizli, yüz yüze, sonradan dillerini tutamayacak şahitlerden uzak bir buluşma şeklinde de olabilirdi, insanı apıştıran, tıkayan ve şaşkına çeviren türden kısa ve öz bir telefon&#160;konuşması şeklinde de. Ancak bir yandan da kendisinin Tertuliano Maximo Afonso denen alçağın, bu evde yaşayan iki&#160;insanın hayatlarına, hem psikolojilerine hem de ilişkilerine</p>
<p>zarar verecek huzursuzluk tohumlan ekme planlarına ebediyen nokta koyabilecek diyalektik kapasiteye sahip olduğundan şüpheliydi, ne de olsa adam geçen gün övünürcesine böyle bir imada bulunmuş, kendisi de buna resmen önayak&#160;olmuştu, böylece Helena da önceki gece cesaret bulup, Sana&#160;her baktığımda onu gördüğümü düşüneceğim, diyebilmişti.&#160;Kocasının suratına böyle sözcükleri ancak ahlaki temelleri&#160;ciddi sarsıntıya uğramış bir kadın, içerdikleri zina unsurlarından habersiz olarak fırlatabilirdi, bu unsurların kendileri&#160;gizli olsalar da taşıdıkları anlam gayet açıktı. Bu arada&#160;Antönio Claro’nun aklından, böyle bir iddiada bulunduğumuzu duysa öfkelenecek ve iddiayı reddedecek de olsa, kabataslak bir fikir geçmekte, tabii bizler gayet ihtiyatlı davranacak ve bu fikri Machiavelli tarzı fikirlerle aynı sınıfa sokmayacağız, en azından etkileri ortaya çıkana dek, ki bu etkilerin olumsuz olacakları da kesindir. Şimdilik zihinsel bir taslaktan öteye gitmeyen bu fikir, bize ne kadar rezil görünse&#160;de, ustaca ve kurnazlıkla, benzerlikten, aynılıktan veya mutlak özdeşlikten, tabii bunlardan biri doğrulandığı takdirde,&#160;kişisel bir fayda sağlamanın mümkün olup olmadığını tespit&#160;etmekten, yani Antönio Claro veya Daniel Santa-Clara’dan&#160;herhangi birinin, çıkarlarına, şimdilik, son derece ters görünen bu durumdan yararlanmanın bir yolunu bulup bulmayacaklarından ibarettir. Bizlerse, şimdilik, bu fikirden sorumlu kişinin, amaçlarına ulaşmak için izlemesi gerektiğine&#160;inandığı, sancılı oldukları şüphe götürmeyen yolları bizim&#160;için aydınlatmasını unlamayacağımıza göre, bize hiç güvenmesin, çünkü bizim görevimiz alt tarafı başkalarının düşüncelerini ve eylemlerini sadakatle kopya etmektir, böylece son&#160;durağı mezarlık olan bir cenaze alayının bir sonraki adımının ne olacağını tahmin edebiliriz. Henüz filizlenmemiş bu&#160;projenin dışında bırakılabilecek yegâne şeyse Tertuliano&#160;Mâximo Afonso’nun aktör Daniel Santa-Clara’ya dublörlük&#160;edebilme olasılığıdır, bir Tarih öğretmeninden yedinci sana-</p>
<p>tın kaba eğlencelerine alet olmasını istemenin entelektüel birikime saygısızlık etmek olacağı konusunda hepimiz hemfi-kirizdir herhalde. Antonio Claro kahvesinin son yudumunu içerken beyninin kıvrımlarında diğer bir fikir beliriverdi, arabasına atlayacak ve Tertuliano Maximo Afonso’nun yaşadığı sokağı ve apartmanı kendi gözleriyle görmeye gidecekti.&#160;İnsanların eylemleri, insanoğlu günümüzde karşı koyulmaz&#160;kalıtsal içgüdüler tarafından yönetilmiyor olsa da, birbirlerini öylesine şaşırtıcı bir düzenle tekrarlarlar ki böyle bir şeyin&#160;hoş görülebileceğine inanır, aşırıya kaçmadan, yeni bir tür içgüdünün yavaş ama kararlı bir biçimde oluşabileceği varsayımını kabul ederiz, bunu sosyokültürel diye adlandırmanın&#160;uygun olduğuna inanırız, tekrarlanan çeşitli yönelimler tarafından başlatılan ve, kuşkusuz, özdeş uyarıcılara karşılık veren bu içgüdü, bir insanın aklına gelen fikrin, bir başka insanın aklına da muhakkak gelmesini sağlar. İlk olarak Tertuliano Mâximo Afonso bu sokağa güneşli bir yaz sabahı, üzerinde simsiyah bir kıyafetle, abartılı bir biçimde kılık değiştirip gelmişti, şimdiyse Antonio Claro öteki adamın sokağına&#160;gitmeye niyetleniyor orada kılık değiştirmeden belirirse olabilecekleri hiç hesaba katmıyor, fakat sonradan, tıraş olur,&#160;duş alır ve giyinirken, birden ilham geliyor ve çekmecelerinden birinde, boş bir puro kutusunun içinde, dokunaklı bir&#160;mesleki hatırayı saklamış olduğunu hatırlıyor, bu hatıra, Da-niel Santa-Clara’nın beş sene önce, Arayan Bulur adlı komedideki resepsiyon görevlisi rolündeyken kullanmış olduğu&#160;takma bıyık. Eskiler boşuna dememişler, işine yaramayanı&#160;saklarsan elbet bir gün işine yarar. Tarih öğretmeninin oturduğu yeri öğrenmek, telefon rehberi sağ olsun, Antonio Claro için hiç zor olmayacak, rehber, her zamanki gibi kitaplıkta, nedense içindeki bir şeye telaşla bakıldıktan sonra aceleyle yerine geri konmuş gibi hafifçe eğik duruyor. Adam adresi cep ajandasına yazdı bile, telefon numarasını da yazdı,&#160;onu bugün kullanmaya niyetli değil, ama bir gün Tertuliano</p>
<p>Maximo Afonso’nun evine telefon edecek olursa bunu istediği yerden yapabilir, böylece telefon rehberini nereye koyduğunu hatırlamazsa numarayı aramaya uğraşmaz. Artık dışarı çıkmaya hazır, bıyığı yerli yerinde, ama yıllar geçtikçe&#160;yapışkanı biraz eskidiği için yerine sımsıkı oturmuyor, yine&#160;de yanlış bir zamanda düşecek kadar gevşek değil, zaten&#160;adamın evinin önünden geçip çabucak göz atması için birkaç saniye yetecek. Ayna karşısında bıyığını takarken beş yıl&#160;öncesini hatırladı, o zamanlar burnuyla üstdudağı arasındaki boşluğu tamamen kaplayan bıyığını kesmek zorunda kalmıştı, çünkü yönetmen, bıyığının şeklini ve tarzını, kendi aklındaki karaktere uygun bulmamıştı. Bu noktada, dikkatli&#160;okuyucuya karşı hazırlanalım, bu okuyucu, sinemanın ilk&#160;ortaya çıktığı dönemde, perdedeki delikanlıya, madenin haritasının, delikanlının ayaklarının dibine düşmüş olan kötü&#160;kalpli, hınzır düşmanın şapkasının kuşağında saklı olduğunu haykıran saf ama son derece zeki gençlerin soyundan gelir, hazırlanalım, çünkü bu kişiler bizi yüksek sesle uyaracak&#160;ve Tertuliano Mâximo Afonso karakteriyle Antönio Claro&#160;karakterinin davranışlarının böylesine farklı oluşunun affedilmez bir kusur olduğunu söyleyeceklerdir, çünkü benzer&#160;durumlarda ilk karakter sahte sakal ve bıyığını takmak için&#160;bir alışveriş merkezine girmek zorunda kalırken diğer karakter, kendisine ait olsa da aslında kendisinin olmayan bir bıyığı suratında taşıyarak günlük güneşlik bir günde, güle oynaya evden çıkmaya hazırlanmaktadır. Bu dikkatli okuyucu,&#160;anlatımız sırasında önemle vurgulanmış olan bir noktayı&#160;gözden kaçırmaktadır, Tertuliano Mâximo Afonso aktör&#160;Daniel Santa-Clara’nın aynısıysa, aktör Daniel Santa-Clara&#160;da Antönio Claro’nun aynısıdır. Apartmandaki veya mahalledeki hiçbir komşu, dün bıyıksız eve giden adamın şimdi bıyıklı olarak evden çıktığını fark etmeyecek, fark etse de, Yine hazırlanmış film çekimine gidiyor, deyip geçecek. Arabasına girip camını açan Antönio Claro şehir haritasını inceli-</p>
<p>yor ve bizim halihazırda bildiğimiz bir şeyi, yani Tertuliano Maximo Afonso’nun yaşadığı sokağın şehrin öteki ucunda&#160;olduğunu öğreniyor, ve, bir komşusuyla tatlılıkla selâmlaştıktan sonra arabasını çalıştırıyor. Gideceği yere varması&#160;yaklaşık bir saat sürecek, apartmanın önünden on dakikalık&#160;aralıklarla, park yeri arıyormuş gibi üç kez geçerek kaderle&#160;cilveleşecek ve Tertuliano Mâximo Afonso’nun tatlı bir tesadüf eseri aşağı inebileceğini düşünecek, fakat Tarih öğretmeninin yerine getirmesi gereken sorumluluklardan haberdar&#160;olanlarımızın tahmin edebilecekleri üzere, Tertuliano Maxi-mo Afonso şu anda kuzu kuzu çalışma masasında oturmuş,&#160;geleceği buna bağlıymış gibi, müdürün istemiş olduğu önergeyi yazmaya uğraşıyor, oysa aslında, bu bilgiyi şimdi vermemizin bir sakıncası yok, Tertuliano Mâximo Afonso bir daha asla, kendi okulundaki veya başka bir yerdeki, bir sınıfa&#160;adım atmayacak. Bunun sebebi vakti gelince anlaşılacak.&#160;Antonio Claro göreceğini gördü, alelade bir sokak, diğerlerinden farksız bir apartman, ikinci kattaki dairenin masum&#160;perdeleri ardında Lerna’nın yedi başlı ejderine benzer mucizelerden aşağı kalmayan olağanüstü bir doğa harikasının yaşadığı kimin aklına gelir. Tertuliano Mâximo Afonso’nun&#160;kendini insanoğlunun olağanlığından dışlayan böylesi bir tanımlamayı sahiden hak edip etmediği, daha sonra, biz bu iki&#160;adamdan hangisinin daha önce doğduğunu öğrendiğimizde&#160;belli olacak. îlk doğan Tertuliano Mâximo Afonso ise, doğa&#160;harikası tanımı Antonio Claro’ya yakışacak, çünkü ikinci sırada doğmuş, kendine ait olmayan bir yeri işgal etmek üzere, yanlışlıkla bu dünyaya gelmiş, tıpkı Lerna ejderi gibi, zaten Herkül de ejderi bu yüzden öldürmüştür. Antonio Claro&#160;başka bir güneş sisteminde doğmuş ve aktör olmuş olsaydı&#160;evrenin mutlak dengesi zerre kadar sarsılmazdı, fakat burada, aynı şehirde, dolayısıyla da, bizlere Ay’dan bakan bir&#160;gözlemcinin gözünde, adamla burun buruna olduğuna göre&#160;her türlü düzensizlik ve karmaşa, kargaşaların en kötüleri,</p>
<p>en beterleri bile mümkündür. Ve olur da, Tertuliano Mâxi-mo Afonso’yu daha önce tanıdık diye onu kayırdığımızı düşünürseniz diye önemle vurgulayalım, matematiksel olarak, ikinci doğanın o olma olasılığı da en az Antonio Claro’nun-ki kadar kuvvetlidir. Ancak, hassas gözlere ve kulaklara söz-dizimsel açıdan tuhaf gelecek de olsa şöyle bir saptama yapmamız doğru olur, bir şeyin olacağı varsa, zaten olacaktır, ve&#160;bunu yazıya dökünce her şey tamam olacaktır. Antonio Cla-ro sokağa bir kez daha sapmadı ve dört blok gittikten sonra, gizlice, yoldan geçen bir vatandaş kendisini görürse şaşırıp polisi aramasın diye, Daniel Santa-Clara’nın bıyığını çıkardı, ve, yapacak başka bir şey kalmadığı için evin yolunu&#160;tuttu, sonraki filminin senaryosu, incelenip üzerinde çalışılmak üzere evde kendisini bekliyordu. O gün dışarıya sadece&#160;bir kez daha, yakındaki bir lokantada öğle yemeği yemek&#160;için çıktı, eve dönünce kısa bir şekerleme yaptı, sonra da karısı gelene kadar çalıştı. Halen başrolde değildi, ama yine de&#160;vakti gelince stratejik olarak şehrin birçok noktasına yerleştirilecek afişlerde ismi yer alacaktı, ayrıca eleştirilerde adının&#160;tek bir cümleyle de olsa övgüyle anılacağından emindi, kendisine bu defa bir avukat rolü verilmişti. Bu rolün en zor kısmıysa, avukatların o güne dek sinema ve televizyonda sayısız kez, farklı şekil ve tarzlarda canlandırılmış olmalarıydı,&#160;en tatlı dillisinden tutun en saldırganına savcılar ve avukatlar, müvekkillerinin masum olup olmadığını pek de önemsemeyen, çeşit çeşit hitap yetenekleriyle kutsanmış ceza avukatları. Antonio Claro yepyeni bir davavekili yaratmak istiyordu, her sözü ve hareketiyle yargıcı şaşkına çevirecek, hazırcevaplığı, amansız muhakeme kabiliyeti ve insanüstü zekâsıyla izleyicileri kendine hayran bırakacak bir avukat.&#160;Gerçi bu özelliklerin hiçbiri senaryoda yoktu, ama yapımcı&#160;kendisi hakkında yönetmene olumlu birkaç söz söylerse yönetmen de senaryo yazarının aklını çelmeye ikna olabilirdi.&#160;Bu konuyu düşünmeliydi. Kendi kendine bu konuyu düşün-</p>
<p>mesi gerektiğini mırıldanması, düşüncelerini aniden başka yönlere saptırdı, Tarih öğretmenini, onun sokağını, apartmanını, pencerelerini ve perdelerini, daha eskiye dönerek&#160;dün geceki telefon konuşmasını, Helena ile konuştuklarını,&#160;eninde sonunda vermek zorunda kalacağı kararları düşündü, bu durumdan faydalanabileceğinden artık pek emin değildi, ama, biraz önce dediği gibi, bu konuyu düşünmeliydi.&#160;Karısı eve her zamankinden biraz daha geç geldi, bayır, alışverişe çıkmamıştı, trafik yüzünden gecikmişti, insan bu trafik derdi varken ne yapacağını şaşırıyordu, bunu Antönio&#160;Claro da biliyordu, çünkü Tertuliano Mâximo Afonso’nun&#160;sokağına varması bir saat sürmüştü, fakat bundan bugün&#160;bahsetmesi uygun olmazdı, Karımın böyle bir şeyi neden&#160;yaptığımı anlayamayacağına eminim, diye düşündü. Helena&#160;da aynı şekilde sessiz kalacaktı, o da yapmış olduğu şeyin&#160;kocası tarafından anlayışla karşılanmayacağına emindi.</p><div><img src="main-14.jpg" alt=""/></div>
<p>Üç gün sonra, sabah erkenden, Tertuliano Mâximo Afonso’nun telefonu çaldı. Arayan kişi ne özlem gidermek&#160;isteyen annesiydi, ne aşkını ilan etmek isteyen Maria da Paz&#160;idi, ne arkadaşlık etmek isteyen Matematik öğretmeniydi, ne&#160;de önerge işinin nasıl gittiğini öğrenmek isteyen okul müdürüydü. Alo, ben Antonio Claro, dedi telefondaki ses, İyi günler, Çok mu erken bir saatte aradım acaba, Merak etmeyin,&#160;çoktan kalktım, çalışıyorum, Rahatsız ediyorsam daha sonra arayayım, Yapmakta olduğum şey bir saat daha bekleyebilir, ucunu kaçıracağım bir iş değil, Doğrudan konuya gireyim, son günlerde ciddi olarak düşündüm ve buluşmamız&#160;gerektiğine karar verdim, Ben de aynı şeyi düşünüyorum, bizim durumumuzdaki iki insanın tanışmak istememesi saçma&#160;olurdu, Karımın bazı şüpheleri vardı, ama sonunda olayların böyle devam edemeyeceğini o da kabul etti, Buna sevindim, Ancak halk içinde birlikte görünmemiz mümkün değil,&#160;dikkatleri üzerimize çekip televizyona, gazeteye çıkarsak hiç&#160;hoş olmaz, özellikle de benim açımdan, çünkü bana hem görünüm hem de ses açısından böylesine benzeyen bir dublörümün varlığının ortaya çıkması kariyerime zarar verebilir,&#160;Dublör demek hafif kalır, İkiz de diyebiliriz, İkiz demek hafif kalır, Kendi gözlerimle görüp karar vermek istediğim de&#160;bu zaten, gerçi birbirimize dediğiniz kadar benzediğimize&#160;inanmakta güçlük çektiğimi itiraf etmeliyim, Bu olayı açıklığa kavuşturmak sizin elinizde, Öyleyse buluşmamız gerekiyor, Evet, ama nerede, Siz ne dersiniz, Evime gelebilirsiniz,</p>
<p>fakat komşular sorun çıkarabilir, mesela üst katta yaşayan kadın, dışarı çıkmadığımı biliyor, beni zaten içinde bulunduğum apartmana girerken görürse kim bilir neler düşünür, Kılık değiştirirsem nasıl olur, Nasıl, Takma bıyıkla, Hayır, bıyık yeterli olmaz, komşu kadın görürse size, yani bana, çünkü benimle konuştuğunu sanacaktır, polisten falan mı kaçtığımı soracaktır, O kadar samimi misiniz, Evimi o temizleyip&#160;toparlıyor, Anladım, gerçekten riskli bir durum, ayrıca diğer&#160;komşuları da unutmamak lazım, Doğru, Öyleyse sanırım&#160;şehrin dışında bir yerde buluşmalıyız, taşrada, kimsenin bizi&#160;göremeyeceği ve rahatça konuşabileceğimiz bir yerde, İyi fikir, İşimizi görecek bir yer biliyorum, şehrin otuz kilometre&#160;kadar dışında, Hangi yönde, Böyle tarif etmem mümkün değil, hemen bugün size ayrıntılı bir tarif ve bir kroki gönderirim, mektubun elinize geçmesi için bugünden dört gün sonra buluşuruz, Dört gün sonrası pazar, Fark etmez, Peki neden şehrin otuz kilometre dışında, Şehirler nasıldır bilirsiniz,&#160;çıkmak bile zordur, caddeler bitince fabrikalar başlar, fabrikalar bitince gecekondular başlar, çoktan şehrin bir parçası&#160;olmalarına rağmen bunun farkında olmayan köyleri saymıyorum bile, İyi ifade ettiniz, Teşekkür ederim, buluşmayı kesinleştirmek için cumartesi günü sizi ararım, Pekâlâ, Bilmenizi istediğim bir şey daha var, Nedir, Ben silahlı olacağım,&#160;Neden, Sizi tanımıyorum, başka bir niyetinizin olup olmadığını bilmiyorum, Sizi kaçıracağımdan veya bu dünyada ikimizde de olan bu suratın tek sahibi olarak kalmak için sizi&#160;öldüreceğimden korkuyorsanız bilin ki yanımda hiçbir silah&#160;olmayacak, ufak bir çakı bile getirmeyeceğim, Hayır, sizden&#160;bu denli şüpheleniyor değilim, Yine de silahlı olacaksınız, Sadece tedbir amaçlı, Tek amacım, haklı olduğumu size kanıtlamak, diğer lafınıza gelince, beni tanımadığınızı söylediniz,&#160;izin verirseniz ikimizin de aynı konumda olduğumuzu belirtmek istiyorum, sizin beni hiç görmediğiniz doğru, ama ben,&#160;şimdiye dek, sizi yalnızca esas kimliğinizin dışında, başka</p>
<p>rollerde gördüm, dolayısıyla eşit sayılırız, Tartışmayalım, buluştuğumuzda sakin olmamız lazım, şimdiden savaş ilan etmenin âlemi yok, Silahlı gelecek olan ben değilim, Silahım boş olacak, Boş olacaksa yanınızda taşımanızın ne anlamı&#160;var ki, Farz edin ki yeni bir rol almışım, senaryoyu bir şekilde ele geçirip okuduğu için düşürüldüğü pusudan canlı çıkacağının bilincinde olan bir adamı canlandırıyorum, zaten sinema böyle bir şey değil midir, Tarihte bunun tam tersi söz&#160;konusudur, olaylardan, her şey bittikten sonra haberdar olunur, İlginç bir saptama, hiç böyle düşünmemiştim, Ben de&#160;düşünmemiştim, biraz önce fark ettim, Öyleyse anlaştık, pazar günü buluşacağız, Aramanızı bekleyeceğim, Merak etmeyin, hayatta unutmam, konuştuğumuza memnun oldum,&#160;Ben de öyle, İyi günler, İyi günler, karınıza da selamlarımı iletin lütfen. Antönio Claro da Tertuliano Maximo Afonso gibi evde yalnızdı. Tarih öğretmenine telefon edeceğini Hele-na’ya söylemişti, ama kadının bu esnada yanında olmamasını tercih ediyordu, nasılsa konuşulanları ona sonradan aktaracaktı. Kadın buna hiç karşı çıkmamış, adama hak verdiğini belirtmiş, hiç kolay olmayacağı aşikâr olan bu konuşmayı yalnız başına yapmak istemesini anlayışla karşılamıştı, fakat adamın asla bilmeyeceği bir şey vardı, Helena, çalıştığı&#160;turizm acentesinden önce kendi evini, sonraysa Tertuliano&#160;Mâximo Afonso’nun evini birer kez aramıştı, fakat kaderin&#160;cilvesi midir bilinmez, bu esnada kocası ve diğer adam bir-birleriyle konuşmaktalardı, böylece kadının, meselenin irdelenmekte olduğuna şüphesi kalmamıştı, yine de kadın neden&#160;böyle bir şey yaptığını bilmiyordu, başarısız sayılabilecek&#160;birçok denemenin ardından, eylemlerimizin sebeplerinin tatmin edici açıklamalarına ulaşabilmemizin tek yolunun, neden yaptığımızı bilmediğimiz şeyleri yapma sebeplerimiz olduğu gün geçtikçe daha da açık bir şekilde görülüyor. Herkese güvenen, iyi niyetli kişiler, Tertuliano Mâximo Afonso’nun telefonu meşgul olmasaydı, Antönio Claro’nun karı-</p>
<p>sının cevap beklemeden aramayı sonlandıracağını, kesinlikle telefonun açılmasını bekleyip, Alo, ben Helena, Antonio&#160;Claro’nun karışıyım, demeyeceğini, Hatır sormak için aramıştım, benzeri laflar etmeyeceğini düşünebilirler, böyle laflar, içinde bulunulan koşullarda ayıp olmasa da uygunsuz&#160;kaçabilir, çünkü bu iki insan, önceden iki kerecik konuşmuş&#160;olsalar da, birbirlerinin keyiflerinin ve sağlıklarının nasıl olduğunu soracak denli samimi değiller, bu ifadelerin gayet&#160;olağan, günlük, herkesin rahatça kullandığı ifadeler olmalarını da mazeret olarak kabul edemeyiz, tabii işitme organımızı, karmaşık bir yelpazede çıkarılmaları olası alt sesleri&#160;duyacak şekilde ayarlarsak işler değişir, açıkça görebildiklerinden ziyade gizli saklı konulara meraklı okuyucuları aydınlatmak amacıyla, anlatımızın başka bir kısmında bu alt&#160;seslerle ilgili ayrıntılı bilgiyi zaten vermiştik. Bu arada Tertu-liano Mâximo Afonso da Antonio Claro ile konuşması bitince bariz bir biçimde rahatlamış, arkasına yaslanıp derin&#160;bir nefes almıştı. Gelinen noktada, iplerin iki adamdan hangisinin elinde olduğunu ona soracak olsak, Ben, diye cevap&#160;vermesi muhtemeldi, ama diğer adamın da bu soruya aynı&#160;cevabı verebileceğinin farkındaydı. Buluşma için seçilmiş&#160;olan mekânın şehirden uzakta olmasını hiç dert etmiyor,&#160;Antonio Claro’nun buluşmaya silahlı gelecek olmasından&#160;hiç endişe duymuyordu, fakat bir yandan da, gayet güvende&#160;olduğunu düşünmesine rağmen, tabancanın, çünkü silah büyük ihtimalle bir tabancaydı, dolu olacağma emindi. Aslında akıldan, mantıktan ve sağduyudan tamamen yoksun olduğunun farkındaydı, çünkü buluşmaya götüreceği takma&#160;sakalı taktığı sürece korunacağına inanıyor, bu saçma inancını, sakalı buluşmanın başında değil, daha sonra, ellerinin,&#160;gözlerinin, kaşlarının, alınlarının, kulaklarının, burunlarının&#160;ve saçlarının tıpatıp aynı olduğunu ikisinin de onaylamasından sonra çıkaracak olmasına dayandırıyordu. Yanında irice bir ayna götürecekti, böylece sakalını çıkardıktan sonra</p>
<p>iki suratı, yan yana, doğrudan karşılaştırabilmekler, bakışlarını sahip oldukları surattan sahip olmuş olabilecekleri surata rahatça kaydırabileceklerdi, son kararı ayna verecekti, Görünüşte her şeyiniz aynıysa, gerisi de aynı olmalıdır, karşılaştırmayı ileri götürüp anadan üryan soyunmanıza gerek&#160;olduğunu sanmıyorum, burası ne çıplaklar kampı, ne de güzellik yarışması. Tertuliano Mâximo Afonso sakince ve güvenle, böylesi bir satranç hamlesini en başından beri bekli-yormuş gibi işinin başına döndü, insanların hayatlarının da,&#160;tıpkı Tarih öğretimi üzerine yürüttüğü cüretkâr fikirde olduğu gibi, ileriden geriye doğru anlatılabileceğini düşünüyordu,&#160;önce bu hayatların sona ermesini beklemek, sonra da, kademeli olarak, nehrin kaynağına giden yolu takip etmek, oraya ulaşırken karşılaşılan ırmakları tanımlamak, onları da aşmak ve her birinin, en zayıf ve küçük olanların bile, kendi&#160;içinde önemli bir nehir sayılabileceğini anlamak gerekliydi ve&#160;bu ağır, sabırlı, suyun yüzeyindeki her titreşime, dipten gelen&#160;her kabarcığa, debideki her artışa, her durgunluğa karşı dikkat kesilerek hikâyenin sonuna ulaşıp nihayet noktayı koymak için, anlatılan hayatlar kadar uzun bir sürenin geçmesi&#160;lazımdı. Acele etmeyelim, sessiz kaldığımızda da söyleyeceğimiz çok şey vardır, diye mırıldandı Tertuliano Mâximo&#160;Afonso, ve çalışmaya devam etti. Öğle vakti Maria da Paz’a&#160;telefon etti ve bankadan çıktığında evine uğramayı ister mi&#160;diye sordu, kadın istediğini söyledi, fakat fazla kalamazdı,&#160;çünkü annesinin sağlığı pek iyi değildi, bunun üstüne adam&#160;da kadına gelmemesini, önceliği ailesine vermesinin doğru&#160;olacağını söyledi, ve kadın, Seni kısa bir süre için de olsa göreyim istiyorum, diye ısrar edince adam da ona hak verdi ve,&#160;Kısa bir süre için de olsa görüşelim, dedi, kadına âşıkmış gibi, ki öyle olmadığını biz biliyoruz, veya belki de öyledir ve&#160;adam bunun farkmda değildir, veya belki de, adam durakladı, çünkü bu cümleyi dürüstçe bitirmeyi nasıl başaracağını,&#160;kendi kendine nasıl bir yalan veya çarpıtılmış gerçek söyle-</p>
<p>yeceğini bilmiyordu, duygulandığı ve gözlerinin dolduğu doğruydu, kadın kendisini görmek istiyordu, evet, bazen birinin bizi görmek istemesi ve bunu dillendirmesi hoştur, fakat adamın elinin tersiyle sildiği hain gözyaşının ortaya çıkmasının tek sebebi, kendini yalnız hissetmesi ve yalnızlığın&#160;aniden, en kötü günlerinde olmadığı kadar büyük bir ağırlıkla omuzlarına çökmüş olmasıydı. Maria da Paz geldi, birbirlerinin yanaklarını öperek selâmlaştılar, sonra da oturup&#160;konuşmaya başladılar, adam kadına annesinin hastalığı ağır&#160;mı diye sordu, kadın neyse ki ağır olmadığını, yaşlılıktan ileri gelen çeşitli rahatsızlıkları olduğunu söyledi, gelip gidiyorlar, gidip geliyorlar, sonunda da bir daha gitmemek üzere kalıyorlardı. Adam kadına tatil izninin ne zaman başlayacağını sordu, kadın iki hafta sonra başlayacağını söyledi, ama&#160;herhalde evden pek çıkamayacaklardı, her şey annesinin sağlık durumuna bağlıydı. Adam bankada işlerin nasıl gittiğini&#160;sordu, kadın da her zamanki gibi uğraşıp durduğunu söyledi. Sonra kadın adama son günlerde sıkılıyor mu diye sordu,&#160;ne de olsa dersler bitmişti, adam pek sıkılmadığım, okul müdürünün kendisine verdiği bir görevle uğraştığını, Tarih öğretimi konusunda bakanlığa verilecek bir önerge hazırlamakta olduğunu söyledi. Kadın, Çok ilginç, dedi ve bir süre&#160;sessiz kaldılar, sonra kadın adama kendisine herhangi bir şey&#160;söylemeyi istiyor mu diye sordu, adamsa henüz bir şey söyleyemeyeceğini belirtti ve biraz daha sabırlı olmasını rica etti. Kadın beklemeye hazır olduğunu söyledi, geçen günkü&#160;akşam yemeğinin ardından arabada aralarında geçen, adamın yalan söylediğini itiraf ettiği konuşmanın, her ne kadar&#160;açılıp kapanmış bir kapıyı andırsa da, en azından aralarındaki şeyin bir duvar değil bir kapı olduğunu anlamasına yaradığını belirtti. Adam bir şey söylemedi, başını evet anlamında sallamakla yetindi, oysa aklından, anahtarına sahip&#160;olunmayan bir kapının her türlü duvardan daha kötü olduğu geçiyordu, kapının anahtarını nerede bulacağını bilmiyor,</p>
<p>anahtarın varlığından bile emin olamıyordu. Adamdan ses çıkmayınca kadın yeniden konuştu, Geç oldu, ben gidiyorum, adamsa, Biraz daha kal, dedi, Gitmem lazım, annem&#160;beni bekliyor, Anlıyorum, kusura bakma. Kadın ayağa kalktı, adam da kalktı, bakıştılar, kadın geldiğinde yaptıkları gibi birbirlerinin yanaklarını öptüler, Hadi, hoşça kal, dedi kadın, Hadi, hoşça kal, dedi adam, eve dönünce bana haber&#160;ver, Olur, bir kez daha bakıştılar, sonra kadın, adamın veda&#160;etmek amacıyla omzuna koymak üzere olduğu elini tuttu ve&#160;karşısında bir çocuk varmış gibi şefkatle adamı yatak odasına götürdü.</p>
<p>Antönio Claro’nun gönderdiği mektup cuma günü geldi. Zarfın içinden bir krokinin yanı sıra elle yazılmış, imzasız ve&#160;selamsız bir de not çıktı, notta şöyle yazıyordu, Akşamüstü&#160;altıda buluşalım, adresi zorluk çekmeden bulacağınızı umuyorum. Yazısı benimkine tıpatıp benzemiyor, ama pek farklı da sayılmaz, sadece büyük harfleri biraz farklı, diye mırıldandı Tertuliano Mâximo Afonso. Krokide şehirden dışarı&#160;çıkan bir yol vardı, yolun iki yanında, aralarında sekiz kilometre olan iki köy işaretlenmişti, bu köylerin arasından sağa sapan diğer bir yol, çizime bakılırsa diğer köylerden daha küçük olan başka bir köye gidiyordu. O köyden daha&#160;dar bir yola sapıp bir kilometre kadar gittikten sonra bir eve&#160;varacaktı. Burası en yeteneksiz kişilerin bile kolayca çizebileceği, tepesinde baca olan bir çatı, ortasında bir kapı ve kapının iki yanında birer pencere olan bir gövde şeklindeki gelişigüzel bir ev resmiyle değil, ev sözcüğüyle belirtilmişti.&#160;Sözcüğün üzerine çizilmiş kırmızı bir ok, şüpheye yer bırakmıyordu, Buradan daha ileri gitme. Tertuliano Maximo&#160;Afonso masanın çekmecelerinden birini açıp şehri ve çevresini gösteren bir harita çıkardı, krokideki, şehirden çıkan&#160;yolu arayıp buldu, birinci köyü ve ikinci köye gelmeden sağa sapan yolu buldu, küçük köy biraz ilerideydi, bir tek krokideki son yol eksikti. Tertuliano Mâximo Afonso yeniden</p>
<p>krokiye baktı, Orası bir evse, diye düşündü, ayna götürmeme gerek yok, her evde bir ayna bulunur. Buluşmanın kırlarda, meraklı gözlerden uzakta, belki de bir ağacın bol yapraklı dallarının koruması altında gerçekleşeceğini hayal etmişti, oysa tepelerinde ağaç dalları yerine bir çatı olacaktı, demek ki tanıdık insanlar arasındaki bir buluşma gibi olacaktı, ellerinde içki bardakları, sehpada kuruyemiş tasları.&#160;Antönio Claro’nun karısı da buluşmaya gelecek miydi acaba, sol dizlerindeki yara izlerinin boyutunu ve şeklini, sağ&#160;kollarındaki benlerin arasındaki mesafeyi ve benlerin bilek&#160;ve pazı kemiklerine olan mesafesini karşılaştırdıktan sonra,&#160;Sakın gözümün önünden ayrılmayın, yoksa sizi karıştırırım,&#160;diyecek miydi acaba. Böyle bir şeyin mümkün olmadığına&#160;karar verdi, gururlu bir erkeğin böylesine vahim, hatta&#160;Antönio Claro’nun silahlı olacağı konusunda Tertuliano&#160;Mâximo Afonso’ya nazikçe yaptığı uyarıya bakılırsa riskli&#160;bir buluşmaya yanında karısıyla gelmesi saçma olurdu, en&#160;ufak bir tehlike karşısında kadının eteklerinin altına sığınacak değildi ya. Yalnız gelecek, ben de Maria da Paz’ı götürmüyorum, Tertuliano Mâximo Afonso bu sözcükleri telaşla sarf etmiş, evlilik kurumunun sağladığı doğal haklar ve&#160;sorumluluklarla donanmış gerçek bir eşle, geçici bir duygusal ilişkinin arasında dağlar kadar fark olduğunu düşünmemişti, her ne kadar Maria da Paz’ın samimi hislerini görmüş&#160;olsak bile bu hislerin karşı taraf için de geçerli olduğundan&#160;şüphe etmemiz, zorunlu olmasa da, olağandır. Tertuliano&#160;Mâximo Afonso haritayı ve krokiyi çekmeceye koydu, elle&#160;yazılmış notu ise dışarıda bıraktı. Notu önüne koydu, kalemini aldı ve nottaki cümlenin tamamını başka bir kâğıda&#160;yazdı, ötekinin elyazısını, özellikle de esas farkın ortaya çıktığı büyük harflerini elinden geldiğince taklit etmeye çalışıyordu. Yazmaya devam etti, önündeki sayfa dolana dek&#160;cümleyi tekrar tekrar yazdı, son cümlesini en tecrübeli gra-folog bile görse öteki yazıyı taklit etmiş olduğunu anlaya-</p>
<p>mazdı, Tertuliano Mâximo Afonso’nun ayaküstü taklit etmiş olduğu Maria da Paz imzasındaki başarısı, biraz önce ortaya çıkardığı sanat eseri karşısında solda sıfır kalırdı. Artık tek yapması gereken, Antonio Claro’nun A’dan D’ye ve&#160;F’den Z’ye büyük harfleri nasıl çizdiğini çözmek, sonra da&#160;onları taklit etmeyi öğrenmekti. Fakat bunun Tertuliano&#160;Mâximo Afonso’nun aklında, aktör Daniel Santa-Clara’nın&#160;kişiliğiyle alakalı projeler beslediği anlamına geldiği sanılmasın, bunu yapmaktaki tek amacı, henüz genç yaştayken&#160;kendini nadide öğretmenlik mesleğine yöneltmiş olan öğrenme iştahını tatmin etmektir. Nasıl yumurtayı ayağa dikmeyi bilmek gün gelir insanın işine yarayabilirse, Antonio&#160;Claro’nun büyük harflerini hatasız taklit edebilmek de bir&#160;gün Tertuliano Mâximo Afonso’nun işine yarayabilirdi. Eskiler boşuna dememişler, asla bu suyu içmem deme, diye,&#160;biz de ekleyelim, hele başka suyun yoksa hiç deme, diye. Bu&#160;düşünceler Tertuliano Mâximo Afonso tarafından ifade&#160;edilmemiş olduklarına göre, kendi başına düşünerek almış&#160;olduğu ve bizim gözümüzden kaçan bir kararla bu düşüncelerin arasında olabilecek bağlantıyı irdelemek de bize düşmez. Bu kararın, zaten aşikâr olan bir durumun kaçınılmaz&#160;mizacını yansıttığını söyleyebiliriz, çünkü Tertuliano Mâxi-mo Afonso artık kendisini buluşmanın gerçekleşeceği yere&#160;götürecek krokiye sahip olduğuna göre, bu yere önceden gidip bir göz atmasından, giriş ve çıkışları incelemesinden, pazar günü kaybolmamak için mekâna gitmenin ne kadar sürdüğünü, tabiri caizse, ölçmesinden daha doğal bir şey olamaz. Bu küçük seyahatin kendisini bakanlığa verilmek üzere sancılar içinde hazırladığı önergeden birkaç saatliğine&#160;kurtaracak olma ihtimali adamın zihnini ferahlatmakla kalmadı, gerçekten şaşılacak bir biçimde, yüzünü de aydınlattı. Tertuliano Mâximo Afonso tek başınayken bile gülümsemeyi becerebilen olağanüstü insanlardan değildir, özünde&#160;melankoliye, içine kapalılığa, hayatın fani olduğunu fazla-</p>
<p>sıyla duyumsamaya, insan ilişkileri denen Girit labirentleriyle karşı karşıya gelince amansız bir şaşkınlığa kapılmaya meyillidir. Tertuliano Mâximo Afonso ne bir arı kovanının&#160;esrarlı işleyişini, ne de bir dalın ağacın gövdesinden neye göre ve nasıl çıktığını, yani neden oradan değil de biraz yukarıdan veya biraz aşağıdan, biraz daha ince veya kalın çıkmadığını tam olarak anlayabilmektedir, fakat bu anlayış zorluğunu arılar arasındaki genetik ve hareketsel iletişim kanunlarını, ve hatta, toprağın dibindeki köklerden çıkan emirleri karmaşık bitkisel yollar yardımıyla, adeta körlemesine,&#160;ağacın dallarını süsleyen ve sakin günlerde dinlenen veya&#160;rüzgâr estikçe salınan yapraklara ulaşmasını sağlayan bilgi&#160;akışını bilmemesine bağlamaktadır. Beynine ağrılar girene&#160;kadar düşünmesine rağmen bir türlü anlayamadığı asıl şeyse, iletişim teknolojilerinin resmen katlanarak gelişmesine,&#160;ilerlemeden ilerlemeye koşmasına rağmen, diğer bir iletişimin, yani gerçek, seninle benim aramdaki, sizinle bizim aramızdaki gibi bir iletişimin böylesine karmaşık bir çıkmaz sokaklar ve sahte caddeler ağına mahkûm olması, olayları ifade etme konusunda da, gizleme konusunda da böylesine&#160;sinsi olmasıydı. Tertuliano Mâximo Afonso ağaç olup olmamayı pek umursamıyordu, zaten istese de ağaç olamayacaktı, yaşamı boyunca, yaşamış ve yaşayacak olan tüm insanlar gibi, bitkisel canlıların üstün deneyimlerini asla tada-mayacaktı. Üstün, veya en azından biz öyle sanıyoruz, çünkü şimdiye dek kimse bir meşe ağacının otobiyografisini veya anılarını okumuş değil. Öyleyse bırakalım Tertuliano&#160;Mâximo Afonso ait olduğu dünyanın, doğal ve yapay her&#160;türlü şekilde bağrınıp kurumlanan adam ve kadınlarla dolu&#160;bu dünyanın dertleriyle uğraşsın, ve ağaçlar âlemini rahat bıraksın, onların başı zaten fitopatolojik hastalıklarla, elektrikli testerelerle ve orman yangınlarıyla fazlasıyla dertte.&#160;Şimdiyse arabasını taşra yönüne sürmekle meşgul, araba,&#160;adamı modern iletişim güçlüklerinin, özellikle bugün gibi</p>
<p>herkesin kendini dışarı atmaya çalıştığı günlerde, yani cuma akşamüstleri bir taşıt ve yaya kalabalığı şeklinde ortaya çıkarak mükemmel bir örnek oluşturduğu şehirden uzağa taşıyor. Tertuliano Mâximo Afonso şehirden ayrılıyor, ama&#160;yakında dönecek. Trafiğin en kötü kısmı geride kaldı bile,&#160;kullandığı otoyol pek kalabalık değil, birazdan, yarından&#160;sonraki gün Antonio Claro’nun kendisini bekleyeceği evin&#160;önünde olacak. Takma sakalı dikkatle yüzüne iliştirilmiş,&#160;belli mi olur, son köyden geçerken birileri kendisini görüp&#160;Daniel Santa-Clara diye seslenir, bira içmeye davet eder, tabii tüm bunlar evin Antonio Claro’ya ait veya onun tarafından kiralanmış olması ihtimali üzerine kurulmuş varsayımlar, ikincil oyuncular yazlıklara veya ikinci evlere sahiplerse&#160;epey iyi bir hayat sürüyorlar demektir, çünkü böyle mülkler&#160;daha birkaç yıl öncesine kadar herkese nasip olmayan lüks&#160;ayrıcalıklardı. Bu arada Tertuliano Mâximo Afonso eve giden dar yolun önüne geldi, belki yolun ucunda başka evler&#160;de vardı, beriki pencerede beliren kadın kendi kendine veya&#160;yan komşusuna, Bu araba nereye gidiyor, bildiğim kadarıyla şu anda Antonio Claro’nun evinde kalan kimse yok, ayrıca adamın tipi bana hiç güvenilir gelmedi, sakallı adamlar&#160;hep gizli işler çevirirler, diye sordu, neyse ki Tertuliano&#160;Mâximo Afonso kadını duymadı, yoksa daha da huzursuz-lanırdı. Asfalt yolun iki arabanın yan yana sığamayacağı kadar dar olmasından, burada trafiğin pek yoğun olmadığı&#160;anlaşılıyordu. Sol taraftaki taşlık arazi, bu mesafeden dilbu-dağa veya akkavağa benzeyen uzun ağaçlarla kaplı bir vadiye uzanıyor, sık ağaçların aniden yerlerini bir boşluğa bıraktıkları kısımda belli ki bir nehir akıyor Tertuliano Mâxi-mo Afonso arabasını önüne başka bir araba çıkar korkusuyla ağır ağır sürse de bir kilometre göz açıp kapayana dek&#160;aşılıyor ve önünde bir ev beliriyor, aradığı ev bu olsa gerek.&#160;Yol devam ediyor, iki tepenin arasından kıvrılarak gözden&#160;kayboluyor, herhalde buradan görünmeyen başka evlere gi-</p>
<p>diyordur, demek ki biraz önceki güvensiz kadın sadece yaşadığı köyün yakınında olup bitenlerle ilgileniyormuş, sınırlarının ötesinde olup bitenleri hiç dert etmiyormuş. Evin karşı tarafındaki geniş toprak setten vadiye doğru daha dar&#160;ve zemini daha kötü bir yol inmekte, Buraya bu yoldan da&#160;gelinebilir, diye düşündü Tertuliano Mâximo Afonso. Eve&#160;fazla yaklaşmaması gerektiğinin farkında, belli mi olur, yürüyüş yapan birisi veya bir keçi çobanı, ne de olsa burası keçi otlatmaya uygun bir arazi, Yetişin, hırsız var, diye yaygarayı basabilir ve etrafta hiçbir polis yoksa, eski günlerdeki&#160;gibi sopa ve oraklarla kuşanmış komşular hemen geliverirler. Oradan geçmekte olan bir gezginmiş de manzaranın tadını çıkarmak için mola vermiş, hazır durmuşken de bu&#160;muhteşem manzarayı diledikleri zaman görecek kadar şanslı sahiplerinin şu anda içinde bulunmadıkları evi hayranlıkla inceliyormuş gibi davranmalıydı. Sade, tek katlı evin, çoğu kır evi gibi titiz bir onarımdan geçmiş olduğu belli, ama&#160;birkaç yerinde, sahiplerinin buraya pek sık gelmediklerini&#160;düşündüren bakımsızlık belirtileri mevcut. İnsan kır evi denince kapısının önü ve pencere pervazları çiçeklerle dolu bir&#160;yer bekliyor, oysa bu evde kupkuru birkaç bitkiden, solmuş&#160;birkaç çiçekten ve bakımsızlığa cesurca direnen bir sardunyadan başka bir şey yok. Evle yolun arasında alçak bir duvar var, onun ardındaysa dalları çatının tepesini aşan iki&#160;kestane ağacı, ağaçların boylarına ve yaşlarına bakınca,&#160;evin inşasından çok önceden beri orada oldukları anlaşılıyor. Tenha bir mekân, düşünceleriyle baş başa kalmak isteyen, doğayı olduğu gibi seven, yağmurla güneş, sıcakla soğuk, rüzgârla dinginlik ayırt etmeyen, bunların bazılarının&#160;sağladığı, bazılarınınsa engellediği rahatlığı pek kafaya takmayan insanlara uygun. Tertuliano Mâximo Afonso evin&#160;arka tarafına dolanmak için bahçeden geçti, eskiden bahçe&#160;ismini hak eden bu mekân, şimdilerde devedikenlerinin işgal ettiği, yabani otların kavruk bir elma ağacını sarmaladı-</p>
<p>ğı, bir şeftali ağacının gövdesinin likenlerle ve Datura stra-monium dikenleriyle, kısacası alıçlarla kaplı olduğu, etrafı duvarla çevrili bir alana dönüşmüştü. Antönio Claro’nun ve&#160;belki karısının kır evi sevdası kısa sürmüş olmalıydı, böyle&#160;anlık tutkular şehirlilerde sık sık görülür ve saman alevi gibi çabucak sönüverip geriye kara küller bırakır. Tertuliano&#160;Mâximo Afonso artık sokak manzaralı ikinci kattaki evine&#160;dönüp pazar günü buraya dönmesini sağlayacak telefon&#160;çağrısını bekleyebilir. Arabasına bindi, geldiği yoldan geri&#160;gitti ve başkalarının mülküne göz dikmediği için vicdanının&#160;rahat olduğunu penceredeki kadına göstermek istercesine&#160;köyün içinden ağır ağır geçti, gören de arabasını köy sokaklarında da bayırdaki katırtırnakları ve kekikler arasında olduğu kadar gamsızca ilerleyen bir keçi sürüsünün arasından&#160;sürdüğünü sanacaktı. Tertuliano Maximo Afonso sadece&#160;merakını gidermek için dönüp evin karşısından nehre inen&#160;yola göz atmayı aklından geçirdi, fakat bundan hemen vazgeçti, buralarda ne kadar az görünürse o kadar iyiydi. Pazar&#160;gününden sonra buraya bir daha gelmeyeceği kesindi, ama&#160;yine de insanların sakallı adamı unutmalarını tercih ederdi.&#160;Köyden çıkınca hızlandı, birkaç dakika içinde otoyola çıktı&#160;ve bir saate kalmadan eve vardı. Banyo yapıp yol yorgunluğunu üzerinden attı, üstünü değiştirdi ve buzdolabından bir&#160;bardak limonata alıp çalışma masasına yerleşti. Bakanlığa&#160;verilecek önerge üzerinde çalışmayacak, iyi bir evlat gibi,&#160;annesine telefon edecek. Nasıl olduğunu soracak, annesi iyi&#160;olduğunu söyleyecek ve onun nasıl olduğunu soracak,&#160;adam her zamanki gibi olduğunu, şikâyeti olmadığını söyleyecek, annesi kaç zamandır aramadığı için merak ettiğini&#160;söyleyince adam özür dileyecek ve çok meşgul olduğunu&#160;söyleyecek, insanoğlunun bu sözcükleri, karıncaların koşuştururken birbirlerine rastlayınca, Sen bizdensin, artık ciddi&#160;meselelere geçebiliriz, dercesine aceleyle antenlerini değdirmelerine benzer. Dertlerin nasıl, diye sordu annesi, Çözülü-</p>
<p>yorlar, merak etmeyin, Niye merak edeyim, hayatta yapacak başka işim mi kalmadı, Bu meselelere kafanızı takmadığınıza sevindim, Suratımı görmediğin için böyle diyorsun, Yapmayın, anneciğim, sakinleşin biraz, Ancak sen buraya&#160;gelince sakinleşeceğim, Şunun şurasında bir şey kalmadı,&#160;Maria da Paz ile ilişkin ne âlemde, Açıklamak zor, Olsun,&#160;sen açıklamayı dene, Aslında ondan hoşlanıyorum ve ona&#160;ihtiyacım var, Millet bundan çok daha az sebebi olmasına&#160;rağmen evleniyor, Evet, ama ihtiyacın anlık bir şey olduğunu düşünüyorum, yarın ihtiyaç hissetmezsem ne yaparım,&#160;Ondan hoşlandığını da söylüyorsun, Yalnız yaşayan ve şans&#160;eseri tatlı, eli yüzü düzgün ve, denir ya, iyi huylu bir hanımla tanışan erkeklerin ondan hoşlanmaları doğaldır, Sen daha fazlasını istiyorsun demek, Daha fazlasını istemiyorum,&#160;sadece bunun yeterli olmadığını söylüyorum, Karma âşık&#160;miydin, Bilmiyorum, hatırlamıyorum, altı yıl oldu, Böyle&#160;şeyler altı yılda unutulmaz, Ona âşık olduğumu sanıyordum, herhalde o da benim için aynı şeyi düşünmüştür, sonuçta ikimiz de yanılmışız, herkes böyle hatalar yapıyor, Peki aynı hatayı Maria da Paz ile de yapmayı istemiyor musun, Hayır, istemiyorum, Kendin için mi istemiyorsun, onun&#160;için mi, İkimiz için de, Daha çok kendin için mi, onun için&#160;mi, Mükemmel olmadığımı biliyorum, başıma gelmesini istemediğim bir kötülükten onu da korumayı istemem yeterli olmalı, onu kötülüklerden korumayacak kadar bencil değilim, Belki Maria da Paz riske girmekten korkmuyordur,&#160;Bir boşanma daha mı, benim ikinci boşanmam, onun ilk&#160;boşanması olacak, hayır, anneciğim, hayatta olmaz, Belki de&#160;iyi anlaşırsınız, bir şeyi yapmadan evvel sonuçlarını görmemiz mümkün değildir, Öyle tabii, Niye öyle dedin, Nasıl demişim, Karanlık bir odada oturuyormuşuz da sen aniden&#160;ışığı açıp kapamışsın gibi hissettim, Size öyle gelmiş, Tekrar&#160;et, Neyi tekrar edeyim, Söylediğin şeyi, Niçin, Tekrar et, lütfen, Nasıl isterseniz, öyle tabii, Sadece iki kelimeyi söyledin,</p>
<p>Öyle tabii, Böyle değildi, Ne demek böyle değildi, Böyle değildi, Bakın, anneciğim, lütfen şu evhamlardan kurtulun, fazla evhama kapılmak aklın huzuru için iyi değildir, söylediğim sözcükler sadece anlaşma, onay belirtiyor, O kadarını ben de biliyorum, gençliğimde ben de sözlüklere bakardım, Kızmayın, Ne zaman geliyorsun, Dedim ya, çok yakında, Oturup konuşmamız lazım, Dilediğiniz kadar konuşacağız, Ben belli bir konu hakkında konuşmayı kastediyorum, Hangi konuda, Bilmiyormuş gibi yapma, sana neler&#160;olduğunu öğrenmek istiyorum ve lütfen buraya kadar gelip&#160;bana önceden hazırlanmış hikâyeler sunma, dürüst oynayalım, kartlarımızı açıp masaya koyalım, senden bunu bekliyorum, Bu laflar hiç sizin laflarınıza benzemiyor, Baban hep&#160;böyle şeyler derdi, hatırlıyor musun, Pekâlâ, kartlarımı masaya koyarım, Dürüst oynayacağına, hile yapmayacağına&#160;dair bana söz veriyor musun, Dürüst olacağım, hile yok, İşte benim oğlum böyledir, Bu destenin ilk kartını önünüze&#160;koyduğumda bana ne diyeceksiniz bakalım, Bu hayatta görülecek ne varsa gördüğüme emin olabilirsin, Konuşmamızı yapana dek öyle sanmaya devam edin, Durum bu kadar&#160;ciddi mi, Zamanı gelince hep birlikte göreceğiz, Lütfen çok&#160;gecikme, Gelecek haftanın ortasına doğru belki orada olurum, İnşallah, Sizi öpüyorum, anneciğim, Ben de seni öpüyorum, yavrum. Tertuliano Maximo Afonso ahizeyi yerine&#160;koydu, sonra da düşüncelerini serbest bıraktı, zihninde halen annesiyle konuşmaya devam ediyordu, Sözcükler şeyta-,&#160;nın ta kendisidir, bizler sadece kendi uygun gördüğümüz ,&#160;sözcüklerin ağzımızdan çıkmasına izin verdiğimizi sanadu- J&#160;ralım, nereden çıktığını anlayamadığımız davetsiz bir söz- ■&#160;cük ansızın dışarı fırlayıverir, işte sonradan ne olduğunu bi-/&#160;le hatırlamayacağımız bu sözcük yüzünden bütün konuşma&#160;birden yön değiştirir ve önceden reddettiğimiz şeyleri kabul&#160;etmeye başlarız, biraz önce meydana gelen olay da bunun&#160;en iyi örneklerinden biridir, anneme bu deli saçması hikâye-</p>
<p>den böyle erkenden bahsetmeye hiç niyetim yoktu, belki de hiç bahsetmezdim, sonra nasıl oldu bilemiyorum, bir bakmışım ki anneme her şeyi anlatacağıma dair söz vermişim,&#160;herhalde şu anda takvimini işaretliyordur, gelecek hafta pazartesiye bir artı işareti koymuştur, olur da haber vermeden&#160;gelirsem diye, annemi iyi tanırım, onun seçtiği gün, benim&#160;orada olmam gereken gündür ve eğer o gün orada olmazsam suç annemin olmaz. Tertuliano Mâximo Afonso kızgın&#160;değil, tam tersi, tarif edilmesi güç bir rahatlama duyuyor,&#160;birden omuzlarından bir ağırlık kalkmış gibi hissediyor,&#160;bunca gündür sessiz kalmış olmakla eline ne geçtiğini sorguluyor ve hiçbir doğru cevap bulamıyor, belki birazdan her&#160;biri öncekinden daha hoş bin bir açıklama aklına gelir; fakat şimdi tek düşündüğü, yükünü bir an önce hafifletmesi&#160;gerektiği, Antonio Claro ile pazar günü, yani iki gün sonra&#160;buluşacak, pazartesi sabahı arabasına atlayıp annesine bu&#160;bilmeceyi oluşturan tüm kartları göstermesi için hiçbir engel&#160;yok, bütün kartlarını açacak, çünkü ona daha önceden, Benimle tıpatıp aynı bir adam var, öylesine benziyoruz ki annelerimiz bile bizi karıştırır, demiş olması başka bir şey,&#160;Onunla buluştum ve artık kim olduğumu bilmiyorum, diyecek olması başka. Tam o anda, kendisini şefkatle yatıştırmakta olan teselli duygusu havaya karıştı ve yerini, aniden&#160;bastıran bir sancı gibi, korkuya bıraktı. Bir şeyi yapmadan&#160;evvel sonuçlarını görmemiz mümkün değildir, demişti annesi, ve bu bayağı gerçek, taşralı sade bir ev hanımının bile kolayca ulaşabildiği, nasılsa kimsenin uykusunu kaçırmayacağı için dillendirmeye bile değmeyen gerçekler listesinin sayısız üyesinden biri olan bu sıradan gerçek, herkesin vâkıf olduğu ve herkes için aynı anlama gelen bu gerçek, kimi durumlarda tehditlerin en kötüsünden bile daha kaygılandırı-cı ve korkutucu olabilir. Geçen her saniye, gelecek adını verdiğimiz henüz gerçekleşmemiş olayların içeri girmeleri için&#160;açılan bir kapı gibidir, ancak, biraz önce söylenen sözün</p>
<p>karşıtlığına meydan okuyacak olursak, belki de en doğru düşünce, geleceğin devasa bir boşluktan ibaret olduğu, geleceğin alt tarafı ebediyete kadar sürecek şu anın beslendiği&#160;bir şey olduğudur. Eğer gelecek boşsa, diye düşündü Tertu-liano Mâximo Afonso, pazar günü denen bir şey de yoktur,&#160;pazar gününün varlığı, benim varlığıma bağlıdır, eğer ben&#160;şimdi ölürsem, geleceğin veya olası geleceklerin bir kısmı&#160;ebediyen iptal edilmiş olur. Tertuliano Mâximo Afonso’nun&#160;varacağı, Pazar gününün gerçekte var olabilmesi için benim&#160;de var olmaya devam etmem gerekli, sonucu, telefonun aniden çalmasıyla kesintiye uğradı. Arayan Antönio Claro idi,&#160;Kroki elinize geçti mi, diye soruyordu, Geçti, Herhangi bir&#160;sorunuz var mı, Hayır, yok, Size yarın telefon edecektim,&#160;ama mektubun şimdiden elinize geçmiş olacağını düşündüm ve buluşmamızı kesinleştirmek istedim, Pekâlâ, saat altıda orada olacağım, Köyün içinden geçmek zorunda kalacağınız için endişelenmeyin, ben bir kestirmeden gidip doğrudan evin önüne çıkacağım, böylece hiç kimse birbirinin&#160;aynı iki kişiyi görüp şaşırmayacak, Peki ya araba, Hangi&#160;araba, Benimki, Önemi yok, sizi ben sanan biri olursa arabamı değiştirdiğimi düşünecektir, hem son zamanlarda o&#160;eve pek gitmedim, Pekâlâ, Yarından sonraki gün görüşürüz,&#160;Pazar günü görüşürüz. Telefonu kapadıktan sonra Tertuliano Mâximo Afonso takma sakal takacağını adama söyleyebileceğini düşündü. Fakat bunun da önemi yoktu, nasılsa&#160;eve varınca çıkaracaktı. Pazar günü çabucak geliverdi.</p><div><img src="main-15.jpg" alt=""/></div>
<p>Tertuliano Mâximo Afonso arabasını evin önündeki yolun karşısına park ettiğinde saat altıyı beş dakika geçmekteydi. Antonio Claro’nun arabası da oradaydı, girişteki duvarın yanına park edilmişti. Arabalarının arasında bir mekanik nesil boyu farkı vardı, Daniel Santa-Clara arabasını Tertuliano Mâximo Afonso’nunki gibi bir arabaya hayatta&#160;değişmezdi. Bahçe kapısı açık, evin kapısı da öyle, pencerelerse kapalı. Kapının ardında dikilen adamın gölgesi dışarıdan belli belirsiz seçiliyor, içerden gelen ses ise, bir sahne sanatçısının sesinin olması gerektiği gibi gayet açık ve belirgin,&#160;İçeri gelin, evinizdeymiş gibi rahat edin. Tertuliano Maximo&#160;Afonso kapının önündeki dört basamağı çıktı ve eşikte durdu. Gelin, gelin, diye tekrarladı ses, resmiyete hiç gerek yok,&#160;gerçi gördüklerime bakılırsa beklediğim kişi siz değildiniz,&#160;ben de aktör olan benim sanıyordum, demek ki yanılmışım.&#160;Tertuliano Mâximo Afonso tek kelime etmeden, dikkatle&#160;sakalını çıkardı ve içeri girdi. İşte tiyatro sezgisine sahip olmak diye buna derim, bana aniden sahneye dalıp önemli bir&#160;rolleri varmış gibi, İşte buradayım, diye bağıran karakterleri hatırlattınız, dedi Antonio Claro, gölgelerin arasından çıkıp açık kapıdan içeri giren parlak ışığın aydınlığında durarak. Kımıldamadan bir süre bakıştılar. Şaşkınlık yavaşça,&#160;imkânsızlığın diplerinden çıkmakta zorlanırcasına Antonio&#160;Claro’nun yüzünü kapladı, Tertuliano Mâximo Afonso ise&#160;şaşkın değildi, çünkü neyle karşılaşacağını zaten biliyordu.&#160;Size telefon eden kişi benim, dedi, tıpatıp aynı olduğumuzu</p>
<p>söylediğimde dalga geçmediğimi kendi gözlerinizle görün diye buraya geldim, Haklıymışsınız, diye kekeledi Antönio&#160;Claro, sesi artık Daniel Santa-Clara’nınkine benzemiyordu,&#160;çok ısrar etmiş olduğunuz için epey benzediğimizi tahmin&#160;etmiştim, ama itiraf etmeliyim ki şu anda karşımda gördüğüm şeye hiç hazırlıklı değildim, sanki aynada kendime bakıyorum, Artık bana inandığınıza göre gidebilirim, dedi&#160;Tertuliano Mâximo Afonso, Hayır, olmaz, içeri girmenizi&#160;rica ettim, şimdiyse oturup konuşmamızı rica ediyorum, ev&#160;epeydir başıboş kalmıştı, ama kanepeler halen iyi durumda,&#160;birkaç şişe de içki olacaktı, ama maalesef buz yok, Size hiç&#160;zahmet vermeyeyim, Olur mu hiç, karım da gelseydi sizi&#160;çok daha iyi ağırlardık, ama onun böyle bir durumda neler&#160;hissedeceğini tahmin etmek pek zor değil, benden bile daha&#160;çok şaşırır ve huzursuzlanırdı, orası kesin, Kendi adıma konuşmam gerekirse, buna hiç şüphem yok, son haftalarda&#160;yaşadıklarımı en kötü düşmanımın bile yaşamasını istemem, Oturun, lütfen, ne içersiniz, viski mi konyak mı, Pek&#160;içki içmem, ama yine de konyak alayım, sadece bir damlacık. Antönio Claro şişeleri ve bardakları getirdi, konuğuna&#160;içkisini verdi, kendine üç parmak sek viski koydu, sonra da&#160;ikisini ayıran sehpanın karşı tarafına oturdu. Şaşkınlığım&#160;bir türlü geçmiyor, dedi, Ben o safhayı çoktan atlattım, diye&#160;karşılık verdi Tertuliano Mâximo Afonso, şimdiyse tek merak ettiğim bundan sonra ne olacağı, Bunu nasıl keşfettiniz,&#160;Size telefon ettiğimde anlatmıştım, sizi bir filmde gördüm,&#160;Evet, şimdi hatırladım, oteldeki resepsiyon görevlisini canlandırdığım filmde, Aynen öyle, Sonra beni başka filmlerde&#160;de gördünüz, Aynen öyle, Peki Daniel Santa-Clara adı telefon rehberinde bulunmadığına göre bana ulaşmayı nasıl başardınız, Öncelikle adınızı birçok ikincil aktörün arasından,&#160;hangi oyuncunun hangi rolde olduğunun bile belirtilmediği&#160;film sonu yazılarından tespit etmem gerekti, Anlıyorum,&#160;Epey uzun sürdü, ama sonunda istediğim bilgiye ulaştım,</p>
<p>Peki bu işe neden bunca vakit ayırdınız, Bence yerimde kim olsa aynı şeyi yapardı, Sanırım haklısınız, göz ardı edilemeyecek kadar olağanüstü bir durum bu, Telefon rehberindeki Santa-Clara soyadlı kişilere telefon ettim, Tabii size beni&#160;tanımadıklarını söylemişlerdir, Evet, ama aradığım kişilerden biri daha önce de birinin arayıp Daniel Santa-Clara’yı&#160;sorduğunu hatırladı, Sizden önce başka birisi mi beni sormuş, Evet, Herhalde kadın hayranlarımdan biridir, Hayır,&#160;erkekmiş, Çok garip, Daha da garibi, bu adam sesini değiştirmeye çalışıyormuş, Anlamadım, sesini neden değiştiriyor-muş ki, Hiç bilemiyorum, Belki de konuştuğunuz kişiye öyle gelmiştir, Olabilir, Peki sonunda bana nasıl ulaştınız, Film&#160;şirketindekilere bir mektup yazdım, Size adresimi vermiş olmalarına çok şaşırdım, Bana gerçek isminizi de verdiler, Ben&#160;de bunu karımla yapmış olduğunuz ilk konuşmada öğrendiğinizi düşünmüştüm, Şirkettekiler söyledi, Bildiğim kadarıyla benim hakkımda ilk kez böyle bir bilgi veriyorlar,&#160;Mektubumda ikincil oyuncuların önemi hakkında bir paragraf vardı, sanırım ondan etkilendiler, Aslında tam tersini&#160;yapmaları gerekirdi, Yine de size ulaşmayı başardım, Ve sonuçta buradayız, Evet, sonuçta buradayız. Antonio Claro&#160;viskisinden iri bir yudum aldı, Tertuliano Mâximo Afonso&#160;dudaklarını konyağıyla ıslattı, sonra bakıştılar ve aynı anda&#160;bakışlarını kaçırdılar. Açık kalan kapıdan içeri akşamüstü-nün soluk ışığı giriyordu. Tertuliano Mâximo Afonso bardağını kenara koydu, avuçlarını sehpaya yapıştırıp parmaklarını bir yıldız gibi açtı ve, Karşılaştıralım, dedi. Antonio&#160;Claro viskisinden iri bir yudum daha aldı ve ellerini aynı şekilde adammkilerin karşısına koydu, titrediği belli olmasın&#160;diye avuçlarını sehpaya bastırıyordu. Görünüşe bakılırsa&#160;Tertuliano Mâximo Afonso da aynı şeyi yapıyordu. Elleri&#160;tamamen aynıydı, damarları, kırışıkları, kılları, tırnakları,&#160;her şeyleri kalıptan çıkmışçasına aynıydı. Tek fark Antonio&#160;Claro’nun sol elinin yüzükparmağındaki altın alyanstı. Şim-</p>
<p>di de sağ kolumuzdaki benlere bakalım, dedi Tertuliano Mâximo Afonso. Ayağa kalktı, ceketini çıkarıp kanepeye&#160;bıraktı ve gömleğinin kolunu dirseğine kadar sıyırdı.&#160;Antonio Claro da yerinden kalkmıştı, fakat önce gidip kapıyı kapadı ve salonun ışıklarını yaktı. Ceketini bir sandalyenin arkalığına asarken istemeden boğuk bir tıkırtı çıkardı. Tabancanın tıkırtısı mı bu, diye sordu Tertuliano Mâxi-mo Afonso, Evet, Getirmemeye karar verdiğinizi sanmıştım, Dolu değil, Dolu değil lafı bence iki kelimelik bir yalan,&#160;İnanmıyorsanız gösterebilirim, Nasıl isterseniz. Antonio&#160;Claro elini ceketin iç ceplerinden birine soktu ve silahı çıkarıp gösterdi, İşte burada. Hızlı ve hünerli hareketlerle boş&#160;şarjörü çıkardı, tabancanın kuyruğunu geri çekti ve mermi&#160;yatağının da boş olduğunu gösterdi. İkna oldunuz mu, diye&#160;sordu, Oldum, Başka bir cebimde başka bir tabancam olduğundan şüphelenmiyor musunuz, O kadar tabanca fazla&#160;olurdu, Sizden kurtulmayı planlamış olsam hiç de fazla olmazdı, Aktör Daniel Santa-Clara neden Tarih öğretmeni&#160;Tertuliano Mâximo Afonso’dan kurtulmayı isteyecekmiş&#160;ki, Bundan sonra ne olacağını sorarak yaraya tuz basan siz-diniz, Ben arkamı dönüp gitmeye hazırdım, kalmamı siz istediniz, Doğru, ama gitseydiniz burada, evinizde, derslerinize girerken veya karınızla yatarken hiçbir şey çözülmeye-cekti, Ben evli değilim, Daima benim bir kopyam, bir benzerim, asla bakmayacağım bir aynadaki kalıcı bir yansımam olarak kalacaktınız, böyle bir şeye katlanmak zor&#160;olurdu herhalde, İki mermi bu sorunu daha başlamadan bitirebilirdi, Doğru, Fakat tabanca dolu değil, Aynen öyle, Ve&#160;diğer cepte başka bir tabanca da yok, Kesinlikle yok, Öyleyse en başa dönelim, bundan sonra ne olacağını bilmiyoruz. Antonio Claro gömleğinin kolunu çoktan sıyırmıştı, iki&#160;adamın arasındaki mesafeden ciltlerindeki izler hiç seçilmiyordu, fakat ışığın altına gittiklerinde benler belirginleştiler,&#160;apaçık ortadaydılar ve birbirinin aynıydılar. Tüm bu olan-</p>
<p>lar, çılgın bir bilimadamının emriyle klonlar tarafından yazılmış, yönetilmiş ve oynanmış bir bilimkurgu filmini andırıyor, dedi Antönio Claro, Henüz dizimizdeki yara izini görmedik, diye hatırlattı Tertuliano Mâximo Afonso, Buna gerek olduğunu sanmıyorum, istemediğimiz kadar kanıt gördük, ellerimiz, kollarımız, suratlarımız, seslerimiz, her şeyimiz birbirinin aynı, bir de çırılçıplak soyunsak tam olacak. Viskisini tazeledi, kendisine fikir vermesini beklermiş gibi&#160;gözlerini bardaktaki sıvıya dikti ve aniden soruverdi, Neden&#160;olmasın ki, tabii ya, neden olmasın, Gülünç duruma düşeriz, daha şimdi başka kanıta ihtiyaç olmadığını söylediniz,&#160;Niçin gülünç duruma düşecekmişiz, ha belden yukarı, ha&#160;belden aşağı, biz sinema ve tiyatro oyuncuları olarak zaten&#160;soyunmaktan farksız bir iş yapıyoruz, Ben oyuncu değilim,&#160;İstemiyorsanız soyunmayın, ben soyunacağım, hiç zararı&#160;yok, zaten buna alışkınım, hem benzerlik bedenin tümünde&#160;devam ediyorsa siz bana baktığınız anda bunu anlayacaksınız, dedi Antönio Claro. Gömleğini tek hamlede üzerinden&#160;attı, ayakkabılarını, pantolonunu, iç çamaşırını ve son olarak da çoraplarını çıkardı. Tepeden tırnağa çıplaktı ve tepeden tırnağa Tarih öğretmeni Tertuliano Mâximo Afon-so’nun aynısıydı. Tertuliano Mâximo Afonso da bunun altında kalacak değildi ya, kanepeden kalktı ve soyunmaya&#160;başladı, utangaçlığından ve soyunmaya alışık olmamasından dolayı hareketleri daha ürkekti, fakat tamamen soyunduktan sonra, çekingenliğinden sırtını hafifçe kamburlaştırmış olsa da, sinema oyuncusu Daniel Santa-Clara’ya dönüşmüştü, çoraplarını çıkarmamış olduğu için gözle görülür&#160;tek farkları ayaklamadaydı. Konuşmadan bakıştılar, ağızlarından çıkacak her türlü sözcüğün anlamsız kalacağının bi-lincindeydiler, utanmayla kaybetme karışımı, şaşkınlığa bile yer vermeyen bir his benliklerini kavramıştı, bedenlerinin&#160;hayret verici özdeşliği sanki kimliklerinin bir kısmını çalıp&#160;götürmüştü. Sonunda ilk giyinen Tertuliano Mâximo Afon-</p>
<p>so oldu. Gitme zamanının geldiğine karar vermiş gibi bir hali vardı, fakat Antönio Claro, Lütfen oturun, dedi, açıklık getirmek istediğim son bir konu daha var, ondan sonra&#160;sizi daha fazla tutmayacağım, Neymiş bu konu, dîye sordu&#160;Tertuliano Mâximo Afonso gönülsüzce kanepedeki yerine&#160;dönerek, Doğum tarihlerimizi ve saatlerimizi kastediyorum,&#160;dedi Antönio Claro, ceketinin cebinden cüzdanını, onun&#160;içinden de kimlik belgesini çıkarırken, sonra da kimliğini&#160;sehpanın üzerinden Tertuliano Mâximo Afonso’ya uzattı.&#160;Tertuliano Mâximo Afonso kimliği hızla gözden geçirip&#160;adama geri verdi ve, Ben de aynı tarihte doğdum, dedi, aynı yılda, ayda ve günde, Kimliğinizi bana göstermenizi rica&#160;etsem alınmazsınız, değil mi, Kesinlikle alınmam. Tertuliano Maximo Afonso’nun kimliği Antönio Claro’nun ellerine&#160;ulaşıp orada on saniye kadar kaldıktan sonra sahibinin ellerine döndü ve sahibi, Tatmin oldunuz mu, diye sordu, Henüz olmadım, doğum saatlerimizi hâlâ söylemedik, bence&#160;birer kâğıda yazalım, Niçin, Böylece doğum saatini ikinci&#160;söyleyen kişi, tabii sırayla söyleme yolunu seçersek, ilk söyleyen kişinin söylediği saate on beş dakika daha eklemek gibi bir dürtüye kapılmamış olur, On beş dakika eklemenin&#160;ne zararı olabilir ki, Her ek dakika, ikinci konuşan kişinin&#160;aleyhine olacaktır, Saatleri kâğıda yazdığımızda doğruyu&#160;söyleyeceğimiz nereden belli, lafın gelişi, gerçekte öyle olmadığı halde günün ilk dakikasında doğduğumu yazmak istersem beni kim engelleyecek ki, Öyle yazarsanız yalan söylemiş olursunuz, Çok doğru, ama ikimiz de, eğer kafaya koyarsak, doğduğumuz saati yüksek sesle söyleyecek olsak bile yalan söyleyebiliriz, Haklısınız, olay dürüstlüğümüze ve&#160;iyi niyetimize kalıyor. Tertuliano Mâximo Afonso için için&#160;titriyordu, bu anın eninde sonunda gelip çatacağını başından beri biliyordu, fakat bunu sözcüklere dökecek, mührü&#160;bozacak, aralarındaki tek farkı belirgin kılacak kişinin kendisi olacağını hiç düşünmemişti. Antönio Claro’nun ne ce-</p>
<p>vap vereceğini bilmesine rağmen sordu, Dünyaya saat kaçta geldiğimizi birbirimize söylememizin ne önemi var ki, Böylece hangimizin, sizin mi benim mi, hangimizin kopyası&#160;olduğunu öğreneceğiz, Peki bunu öğrenince ne olacak, İşte&#160;bu konuda en ufak bir fikrim bile yok, ancak hayal gücüme&#160;dayanarak diyebilirim ki, çünkü aktörlerin de hayal güçleri&#160;biraz kuvvetlidir, bir başkasının kopyası olduğunu bilerek&#160;yaşamak pek kolay olmasa gerek, Peki siz, kendi açınızdan,&#160;riske girmeye hazır mısınız, Gayet hazırım, Yalan söylemek&#160;yok, Buna gerek kalmayacağını umuyorum, diye karşılık&#160;verdi Antonio Claro, dudaklarında dürüstlükle hınzırlığı,&#160;masumiyetle ihtiyatsızlığı eşit ama ayırt edilmeleri güç oranlarda birleştiren, ölçülü bir gülümsemeyle. Hemen ardından&#160;da ekledi, Tabii dilerseniz ilk kimin konuşacağını kura çekerek belirleyebiliriz, Gerek yok, ben başlarım, dediğiniz gibi&#160;olay dürüstlüğümüze ve iyi niyetimize kalıyor, dedi Tertulia-no Mâximo Afonso, Öyleyse saat kaçta doğdunuz, Öğlen&#160;ikide. Antonio Claro pişmanlık dolu bir ifade takınarak,&#160;Ben yarım saat önce doğdum, dedi, kesin bir zaman birimi&#160;belirtmek gerekirse, başımı dünyaya saat on üçü yirmi dokuz dakika geçe uzatmışım, üzgünüm, sevgili dostum, fakat&#160;siz doğduğunuzda ben çoktan buradaymışım, kopya sizsi-niz. Tertuliano Mâximo Afonso konyağının kalanını tek&#160;yudumda bitirdi, ayağa kalktı ve, Bu buluşmaya merakımdan gelmiştim, dedi, merakımı giderdiğime göre gitme vaktim geldi, Hemen gitmeyin ama, biraz daha sohbet etseydik,&#160;vakit henüz erken, hatta başka bir planınız yoksa akşam yemeğini birlikte yiyebiliriz, yakınlarda iyi bir lokanta var, sakalınızı takarsanız hiçbir tehlike kalmaz, Davetiniz için teşekkür ederim, fakat kabul edemeyeceğim, birbirimize söyleyeceğimiz fazla bir şey olduğunu zannetmiyorum, sizin&#160;Tarihle ilgilendiğinizi sanmıyorum, ben de sinemaya beni&#160;yıllar boyu idare edecek kadar doydum, İlk doğan siz değilsiniz diye, ben asılım, sizse kopyasınız diye alındınız mı,</p>
<p>Alınmak sözcüğü yanlış olur, olayların böyle gelişmemiş olmasını tercih ederdim, o kadar, ama neden diye hiç sormayın, ne olursa olsun her şeyimi kaybetmiş değilim, hatta küçük de olsa bir teselli elde ettim, Ne tesellisi, Gerekli kanıtları sunmak üzere kopya olan ben ortaya çıkmamış olsam, sizin asıl olmakla böyle övünmeniz mümkün olmayacaktı,&#160;Bu inanılmaz hikâyeyi dört bir yana dağıtmaya niyetim&#160;yok, ben bir sinema sanatçısıyım, hilkat garibesi değil, Ben&#160;de bir Tarih öğretmeniyim, teratoloji vakası değil, Demek ki&#160;bu konularda hemfikiriz, Öyleyse yeniden buluşmamız için&#160;hiçbir sebep yok, Bence de yok, O halde alkış tutacak bir seyirci kitlesi olmadığı için hiçbir fayda elde edemeyeceğiniz&#160;bu rolde size iyi şanslar diliyor ve kopyanız olan bu kişinin,&#160;ne kadar ulvi amaçlara hizmet ediyor olsalar da bilim çevrelerinden ve neticede bundan ekmek parası çıkardıkları&#160;için amaçları kendilerince ulvi olan medya çakallarından&#160;uzak duracağına dair söz veriyorum, yasaların geleneklerden doğduğunu herhalde duymuşsunuzdur, zaten böyle olmasa Hammurabi’nin yasaları asla yazılamazdı, Birbirimizden uzak duracağız, İçinde yaşadığımız şehir kadar devasa&#160;bir yerde bunu başarmak pek zor olmayacak, ayrıca mesleki hayatlarımız da öylesine alakasız ki şu lanet film olmasa&#160;varlığınızdan bile haberdar olmayacaktım, bir sinema&#160;oyuncusunun bir Tarih öğretmeniyle ilgilenme olasılığını ise&#160;matematiksel olarak hesaplamaya bile değmez, Öyle dememek lazım, bizim gibi iki kişinin var olma olasılığını sorsa-lar da sıfır derdik, oysa işte buradayız, O filmi hiç izlemediğimi hayal etmeye çalışacağım, ondan sonrakileri de tabii,&#160;veya sadece uzun ve sancılı bir kâbus gördüğüme ve kâbusun sonunun sandığım kadar kötü bitmediğine, birbirinin&#160;aynı iki adam olduğuna, bunun hiç önemli olmadığına&#160;inanmaya çalışacağım, açık söylemek gerekirse, şu anda beni gerçekten kaygılandıran tek şey, aynı günde doğmuş olduğumuza göre öleceğimiz günün de aynı olup olmayacağı,</p>
<p>Neden aniden böyle bir kaygıya kapıldığınızı anlayamadım, Ölüm hep aniden gelir, Bu korkunç takıntının sizi yiyip bitirdiğini düşünmeye başladım, bana telefon ettiğinizde de&#160;aynı şeyi söylemiştiniz, O sırada düşünmeden konuşmuştum, insanın ağzından bazen böyle davetsiz, yersiz cümleler&#160;çıkabilir, Ama şimdi hiç öyle olmadı, Bu sizi rahatsız mı ediyor, Hayır, hiç rahatsız etmiyor, Şimdi aklıma geliveren bir&#160;fikri size açarsam belki de rahatsız olursunuz, Neymiş bu fikir, Eğer bugün tasdik etmiş olduğumuz kadar birbirimizin&#160;aynıysak, bizi buluşturan özdeşlik mantığına göre, siz benden önce öleceksiniz, tam olarak otuz bir dakika önce, bu&#160;otuz bir dakika boyunca kopya, aslın yerini alacak, asıl kendisi olacak, Bu kişisel, mutlak ve özel otuz bir dakikanın tadını çıkarmanızı dilerim, çünkü bugünden o ana dek hayattan zevk alamayacaksınız, Çok naziksiniz, diyerek teşekkür&#160;etti Tertuliano Mâximo Afonso. Sakalını özenle taktı ve kenarlarına parmaklarıyla dokunarak iyice yapıştırdı, elleri&#160;artık titremiyordu, iyi akşamlar diledi ve kapıya yöneldi.&#160;Kapının önüne gelince aniden durdu, arkasını döndü ve,&#160;Ah, dedi, en önemli konudan bahsetmeyi unuttum, tüm sınamaları gerçekleştirdik, biri hariç, Hangisi, diye sordu&#160;Antonio Claro, DNA testi, genetik şifremizin analizi veya&#160;herkesin anlayabileceği şekilde, basit sözcüklerle belirtmek&#160;gerekirse, son karar, ebedi kanıt, Hayatta olmaz, Haklısınız,&#160;Tırnağımızdan bir parça veya kanımızdan bir damla almaları için genetik laboratuvarına birlikte, el ele gitmemiz gerekecek ve böylece bu benzerliğin sıradan bir renk ve dış görünüm rastlantısı mı, yoksa olasılıksızlığı haksız çıkaran bir&#160;kopyalanma vakası, daha doğrusu bir asıl ve bir kopya mı&#160;olduğumuzu öğreneceğiz, Orada bizi teratolojik vakalar&#160;olarak görürler, Veya hilkat garibeleri olarak, Bu ikimizin&#160;hayatını da çekilmez kılar, Çok haklısınız, Neyse ki bu konuda hemfikiriz, Hemfikir olduğumuz bir konu illa ki çıkacaktı zaten, İyi akşamlar, İyi akşamlar.</p>
<p>Güneş, nehrin karşı tarafındaki ufuk çizgisini çevreleyen dağların ardında saklanmış olsa da bulutsuz gökyüzünün&#160;aydınlığı neredeyse hiç azalmamış, yalnızca mavisinin çiğ&#160;koyuluğu solgun, yavaşça dağılan bir pembeyle yumuşamıştı. Tertuliano Mâximo Afonso arabayı çalıştırdı ve köyden geçen yola girmek için direksiyonu çevirdi. Başını çevirip eve bakınca Antonio Claro’nun kapının önünde durduğunu görse de arabayı durdurmadı. El sallayıp veda etmeye&#160;falan hiç uğraşmadılar. Bu komik sakalı takmaya devam&#160;edecek misin, diye sordu sağduyu, Otoyola çıkmadan önce&#160;çıkaracağım, beni son kez sakallı görüyorsun, bundan böyle yüzüm açık olacak, çok istiyorlarsa başkaları kılık değiştirsinler, Bunun son kez olduğunu nereden biliyorsun, Bilmek, bilmek dediğimiz şey nedir ki, ben bilmiyorum, alt tarafı bir fikir işte, bir varsayım, bir sezgi, İtiraf etmeliyim ki&#160;bu kadar başarılı olmanı beklemiyordum, çok iyi idare ettin, erkek gibi davrandın, Ben zaten erkeğim, Bunu inkâr&#160;ediyor değilim, ama eskiden zaafların hep güçlü yanlarını&#160;bastırırdı, Erkek adamın hiç zaafı olmaz mı yani, Erkek&#160;adam zaaflarının altında ezilmez, Öyleyse kadınsı zaaflarının üstesinden gelmeyi başaran bir kadın da erkek mi sayılır, Mecazi anlamda, evet, öyle denebilir, Sağduyum fena&#160;halde maço ifadeler kullanıyor gibime geliyor, Benim suçum&#160;yok, böyle yaratılmışım işte, Hayatta nasihat vermek ve ahkâm kesmekten başka bir şey yapmayan birisi için bu pek&#160;geçerli bir mazeret değil, Ama doğru şeyler yaptığım da oluyor, Aniden mütevazılaşmak sana yakıştı, Bana biraz yardım etseydiniz şimdikinden çok daha iyi, verimli ve yararlı&#160;olurdum, Kim, Sizler, erkekler, kadınlar, herkes, sağduyu alt&#160;tarafı medcezire göre artıp azalan bir aritmetik ortalama gibidir, Yapacaklarını tahmin etmek kolay mı yani, Kesinlikle, ben dünyanın en tahmin edilebilir varlığıyım, Demek&#160;arabada beni bu yüzden bekliyordun, Yeniden ortaya çıkmamın vakti gelmişti, beni fazlasıyla geç kaldığım için suçlayabilirdin bile, Her şeyi duydun mu, Baştan sona her şeyi&#160;duydum, Buraya gelip onunla konuşmamın yanlış olduğunu mu düşünüyorsun, Yanlış ve doğrudan neyi kastettiğine&#160;bağlı, aslında çok da fark etmez, içinde bulunduğun durum&#160;düşünüldüğünde yapabileceğin başka bir şey yoktu zaten,&#160;Konuya nokta koymanın tek yolu buydu, Ne noktası, Bir&#160;daha buluşmamaya karar verdik işte, Başına sardığın bütün&#160;bu olayların böylece biteceğini, senin kendi işine, onun kendi işine, senin, daha ne kadar birlikte olacaksanız, Maria da&#160;Paz’ına, onunsa kendi Helena’sına, adı bu muydu, döneceğini ve her şeyin unutulup gideceğini mi kastediyorsun,&#160;Olayların başka türlü gelişmesi için hiçbir sebep yok, Olayların başka türlü gelişmesi için sebepten bol bir şey yok, sağduyuna güven, Biz istemedikçe hiçbir şey olmaz, Motoru&#160;kapasan da araba ilerlemeye devam edecek, Biz de ineriz,&#160;Araba yine de ilerleyecek, tabii düz bir yüzeyin üzerindeysek fazla uzağa gidemeyecek, buna atalet adı verilir, Tarihle&#160;alakalı bir konu olmasa da bunu biliyor olmalısın, aslında&#160;düşündüm de, alakalı olabilir, sanırım atalet denen kuvvetin en çok hissedildiği yer Tarihtir, Bilgi sahibi olmadığın&#160;konularda ahkâm kesmeye kalkışma, bir satranç oyununa&#160;istendiği anda ara verilebilir, Ben Tarihten bahsediyordum,&#160;Ben de satrançtan bahsediyorum, Pekâlâ, öyle olsun, oyunculardan biri, canı isterse oynamaya tek başına devam edebilir, ve bu oyuncu, hile yapmasına gerek bile kalmadan,&#160;oyunu kazanacaktır, başta beyazları veya siyahları seçmiş&#160;olması hiç fark etmez, çünkü artık hepsiyle oynayabilir, Ben&#160;masadan kalktım, odadan çıktım, artık orada değilim, Ama&#160;orada hâlâ üç oyuncu var, Herhalde Antonio Claro’yu kastediyorsun, Ve onun karısını ve Maria da Paz’ı kastediyorum, Maria da Paz’ın tüm bu olanlarla ne alakası var, Hafızan çok zayıf, sevgili dostum, araştırmaların sırasında&#160;onun ismini kullandığını unuttun galiba, Maria da Paz er ya&#160;da geç, senden veya başkasından, nasıl bir komploya alet&#160;olduğunu öğrenecek, aktörün karısıysa, jetonu hâlâ düşme-diyse bile yakında zafere ulaşacak ve kraliçe koltuğuna oturacak, Bir sağduyu için hayal gücün fazlasıyla kuvvetli, Sana birkaç hafta önce söylediklerimi hatırla, tekerleği olsa olsa şairlere mahsus bir hayal gücüne sahip bir sağduyu icat&#160;etmiştir, Tam olarak böyle dememiştin, Fark etmez, şimdi&#160;de böyle dedim, Şu haklı çıkma takıntın olmasa çok daha&#160;çekilir olurdun, Asla haklı olduğumu iddia etmedim, hem&#160;her hata yaptığımda bunu kabul ettim, Olabilir, ama kabul&#160;ederken de adaletsizliğin kurbanı olmuş gibi mızmızlanıp&#160;durdun, Peki ya at nah, At nalı nereden çıktı şimdi, At nalını icat eden de sağduyuydu, bendim, Onu da şairlere mahsus hayal gücünü kullanarak icat etmişsindir herhalde, Atlara sorarsan kesinlikle öyle diyeceklerdir, Yeter, git artık,&#160;konudan iyice sapmaya başladık, Şimdi ne yapmayı düşünüyorsun, İki telefon görüşmesi yapacağım, önce annemi&#160;arayıp iki gün sonra onu ziyarete gideceğimi söyleyecek,&#160;sonra da Maria da Paz’ı arayıp iki gün sonra annemi ziyarete gideceğimi ve bir hafta orada kalacağımı haber vereceğim, gördüğün gibi her şeyi basit, masum, tatlı ve evcimen&#160;bir biçimde çözüyorum. Tam o sırada yanından süratle bir&#160;araba geçti ve arabanın sürücüsü geçerken sağ elini kaldırıp&#160;selam verdi. O kim, tanıyor musun, diye sordu sağduyu,&#160;Konuşmaya gittiğim adam, Antönio Claro, Daniel Santa-Clara, kopyası olduğum kişinin aslı, görünce tanımadın mı,&#160;Daha önce hiç görmediğim bir insanı nasıl tanıyayım ki,&#160;Benden hiçbir farkı yok ki, ha beni görmüşsün ha onu, Ama&#160;onun suratında böyle bir takma sakal yok, Seninle konuşmaya dalınca çıkarmayı unuttum, al bakalım, çıkardım işte, şimdi nasıl görünüyorum, Onun arabası seninkinden daha güçlü, Epey daha güçlü, Bir saniyede gözden kayboldu,&#160;Buluşmamızı karısına anlatmak için koşa koşa evine dönüyordun, Olabilir, ama olmayabilir de, Sen her şeyden kuşkulanmaya şartlanmışsın, Hayır, ben yalnızca başka ne isim&#160;vereceğini bilemediğin için sağduyu olarak adlandırdığın bir&#160;şeyim, Tekerleğin ve at nalının mucidisin, Şairleştiğim anlarda, sadece şairleştiğim anlarda, Bu anları yeterince sık yaşamaman çok yazık, Eve yaklaştığımızda beni sokağın başında indiriver, zahmet olmazsa tabii, Yukarı çıkıp biraz soluklanmak istemez misin, Hayır, yalnız kalıp hayal gücümü çalıştırmayı tercih ederim, çünkü ona epey ihtiyacımız olacak.</p><div><img src="main-16.jpg" alt=""/></div>
<p>Tertuliano Mâximo Afonso ertesi sabah uyandığında, arabaya girer girmez sağduyuya neden kendisini son kez takma sakalla göreceğini, artık yüzünün herkesin görebileceği&#160;şekilde açık olacağını söylediğini anladı. Lafını, Çok istiyorlarsa başkaları kılık değiştirsinler, sözcükleriyle sonlandır-mıştı. Sarf edilen bu sözler, olaya pek aşina olmayan bir kimseye, arka arkaya zorlu sınamalardan geçmiş birinin sabrının&#160;haklı olarak taşması sonucunda söylenen fevri bir söz gibi&#160;gelse de, neticede, o sırada fark edememiş olsak da, gelecekte birçok sonuca gebe olacak bir eylemin tohumuydu, tıpkı&#160;her şeyin değişeceğini bile bile düşmana bir meydan okuma&#160;mektubu göndermek gibi. Ancak devam etmeden önce, hikâyenin ahengini korumak adına, birazdan kısaca bahsedeceğimiz eylemle Tertuliano Mâximo Afonso’nun sağduyuyla birlikte yapmış olduğu kısa araba yolculuğunda dile getirdiği kararlar arasında istemeden de olsa ortaya çıkabilecek&#160;çelişkileri analiz etmek için birkaç satır ayıralım. Bir önceki&#160;bölümün son sayfalarına hızlıca göz atıldığı takdirde, farklı&#160;şekillerde birçok kez ifade edilmiş basit çelişkilerin varlığı&#160;kolaylıkla görülecektir, Tertuliano Mâximo Afonso’nun,&#160;sağduyunun ölçülü şüpheciliği karşısında sarf etmiş olduğu&#160;sözler de buna bir örnektir, adamımız ilk olarak, birbirinin&#160;aynı iki adam konusuna nokta koymuş, ikinci olarak,&#160;Antönio Claro ile kendisinin bir daha asla görüşmeyecekleri&#160;konusunda anlaştıklarım söylemiş, üçüncü olaraksa, son&#160;perdelere özgü saf bir retorik kullanarak, oyun masasından</p>
<p>kalktığını, odadan çıktığını ve artık orada bulunmadığını dile getirmiştir. İşte çelişki budur. Tertuliano Mâximo Afonso henüz kahvaltısını bile bitirmeden yakındaki bir kırtasiyeye&#160;koşup kartondan bir kutu satın alacak ve bu kutuya, kılık&#160;değiştirirken defalarca kullandığına tanık olduğumuz sakalı&#160;koyup posta yoluyla Antonio Claro’ya gönderecekse, orada&#160;bulunmadığını, odadan çıktığını, masadan kalktığını hâlâ&#160;nasıl iddia edebilir. Antonio Claro günün birinde kılık değiştirme ihtiyacı hissederse bu onun bileceği iştir, bir daha dönmeyeceğini söyleyerek kapıyı çarpıp çıkmış olan Tertuliano&#160;Mâximo Afonso’nun değil. İki üç gün sonra, Antonio Claro&#160;evinde postadan gelen kutuyu açıp içinde ilk görüşte tanıyacağı takma sakalı görünce karısına şöyle demesi kaçınılmazdır, Bu görmüş olduğun şey bir takma sakala benzese de aslında bir meydan okuma mektubudur, ve karısı soracaktır,&#160;Ama böyle bir şey nasıl olabilir, senin hiç düşmanm yoktur&#160;ki. Antonio Claro herkesin bir düşmanı olduğunu ve düşmanların biz onları istediğimiz için değil, onlar bizi istedikleri için var olduklarını karısına açıklamakla vakit kaybetmeyecektir. Örneğin aktörler arasında on satırlık rolleri olanlar,&#160;insanı kederlendiren bir sıklıkla, beş satırlık rolü olanlar tarafından kıskanılır, işte sorunlar hep buradan, kıskançlıktan&#160;doğar, derken on satırlık rolü olanlar yirmi satırlık rollere geçince beş satırlıklar, yedi satırlık rollerle yetinmek zorunda&#160;kalırlar, böylece toprak, düşmanlık filizlerinin gür, bereketli&#160;ve uzun ömürlü ağaçlara dönüşmeleri için elverişli hale gelir.&#160;Peki ya bu sakal, diye soracaktır Helena, sakalın tüm bu&#160;olanlarla ne ilgisi var, Geçen gün olanları sana anlatırken&#160;bahsetmeyi unuttuğum bu sakal, benimle buluşmaya geldiğinde Tertuliano Mâximo Afonso’nun suratındaydı, aslında&#160;böyle bir şey yaptığı için ona hak veriyorum, hatta ona minnettarım, köyden geçerken birisi onu görse ve ben sanıp konuşmaya başlasa neler olurdu, başımıza ne dertler açılırdı,&#160;bir düşünsene, Ne yapacaksın bu sakalı, Kısa bir notla birlikte geri gönderip münasip bir yerine takmasını söyleyebilirim, ama böyle yaparsam nasıl biteceği belli olmayan bir sidik yarışına girmiş olurum, bu saçmalıklara hiç bulaşmama-lıyım, düşünmem gereken bir kariyerim var, artık elli satırlık&#160;roller alıyorum, işler yolunda giderse daha da büyük roller&#160;alacağım ve şu yeni gelen senaryoya bakılırsa işler epey yolunda, Ben senin yerinde olsam sakalı parçalayıp atar veya&#160;yakardım, ne de olsa hayvan ölür kürkü kalır, Bunun ölümle falan alakası yok, ayrıca sakalın sana kürk olarak yakışacağını da hiç sanmıyorum, Dalga geçme, lafın gelişi öyle dedim, bu şehirde senin tıpatıp aynın bir adamın olduğunu bilmek aklımı bulandırıyor, tüylerimi diken diken ediyor, o kadar, birbirinize bu kadar benziyor olabileceğinizi düşünmek&#160;bile istemiyorum, Tamamen, tepeden tırnağa birbirimize&#160;benzediğimizi tekrarlıyorum, kimliklerimizdeki parmak izlerimiz bile tıpatıp aynı, kendi gözlerimle gördüm, Bunu düşünmek bile beynimi uyuşturuyor, Kafanı takmamaya çalış,&#160;bir sakinleştirici al, Aldım zaten, adam buraya ilk telefon ettiğinden beri alıyorum, Bunu fark etmemiştim, Bana birazcık ilgi gösterseydin fark ederdin, Yapma ama, ilaçları benden gizlenerek alıyorsan bunu nereden bilebilirim ki, Kusura bakma, biraz sinirlerim bozuk, ama önemli değil, yakında geçer, Göreceksin, bir gün bu lanet olayları tamamen&#160;unutacağız, O gün gelene kadar bu iğrenç sakalı ne yapacağına karar vermelisin, O filmde kullanmış olduğum bıyığın&#160;yanına koyacağım, Tanımadığın bir kişinin suratından çıkan&#160;sakalı niçin saklamak istiyorsun ki, Sorun da tam burada işte, o kişiyi gerçekten de tanımıyorum, ama suratını tanıyorum, suratı benimkiyle aynı, Aynı değil, Evet, aynısı, Gerçekten delirmemi istiyorsan kendi suratının onun suratı olduğunu söylemeye devam etmen yeterli, Lütfen, sakin ol, Hem bir&#160;yandan sakalı kutsal bir emanetmiş gibi saklamaya niyetlenirken bir yandan nasıl olur da onun düşman tarafından yollanmış bir meydan okuma mektubu olduğunu söyleyebiliyorsun, kutuyu açtığında aynen böyle demiştin, Onu gönderen kişinin düşmanım olduğunu söylememiştim, Ama aklından geçen buydu, Aklımdan geçirmiş olabilirim, ama düşman sözcüğünün burada uygun olacağını pek sanmıyorum,&#160;adam bana hiçbir kötülük yapmadı, Var olması yeterli, Ben&#160;onun var olduğunu biliyorsam o da benim var olduğumu biliyor, Evet, ama sen onun peşine düşmedin, Onun yerinde olsam ben de aynı şeyi yapardım, Önce benim fikrimi sorsay-dın hayatta böyle bir şey yapmazdın, Bunun nahoş bir durum olduğunun farkındayım, ikimiz için de öyle, ama neden&#160;bu kadar kızdığını anlamıyorum, Kızmıyorum, Birazdan&#160;gözlerinden alev çıkacak. Helena’nın gözlerinden alev yerine, beklenmedik bir şekilde, gözyaşları çıktı. Kocasına sırtını döndü ve yatak odasına koşup kapıyı gereğinden fazla güç&#160;kullanarak çarptı. Batıl inançları olan bir kişi biraz önce anlattığımız içler acısı karıkoca kavgasına tanık olsaydı, çiftin&#160;arasındaki anlaşmazlığın, Antonio Claro’nun elinde tutmakta olduğu ve aktörlük kariyerine başlarken kullandığı takma&#160;bıyığın yanında saklamakta ısrar ettiği takma sakalın yaydığı habis bir etkiden kaynaklandığını düşünebilirdi. Bu kişi&#160;herhalde yüzünde sahte bir acıma ifadesiyle başını eğer ve&#160;bilge bir tavırla şöyle derdi, İnsan düşmanı evine davet ettikten sonra kalkıp şikâyet etmemelidir, bunca uyarıya kulak&#160;asılmazsa olacağı budur.</p>
<p>Buradan dört yüz küsur kilometre uzakta Tertuliano Mâximo Afonso çocukluğunu geçirdiği odada uyumaya hazırlanıyor. Salı sabahı şehirden çıktıktan itibaren, olan bitenden annesine bahsetse mi, yoksa tedbirli davranıp ağzını kapalı mı tutsa diye yol boyunca düşünüp taşınmıştı. Ellinci kilometrede, her şeyi anlatırsa en doğru şeyi yapacağına karar&#160;vermiş, yüz yirminci kilometrede, böyle bir şeyi nasıl olur da&#160;düşünebilir diye kendi kendine öfkelenmiş, iki yüz onuncu&#160;kilometrede, tatlı dille yüzeysel bir açıklama yaparsa annesinin merakını giderebileceğine inanır gibi olmuş, üç yüz on</p>
<p>dördüncü kilometrede, ahmaklık ettiğini ve annesinin bu numarayı yemeyeceğini fark etmiş, dört yüz kırk yedinci kilometredeyse annesinin kapısının önünde durmuştu ve ne&#160;yapacağını kesinlikle bilmiyordu. Şimdiyse, pijamasını giyinirken, buraya gelmekle büyük ve affedilmez bir hata ettiğini düşünüyor, oysa korunaklı kabuğunda saklanan bir istiridye gibi evine kapanıp bekleseydi ne iyi olurdu. Burada&#160;gözden uzakta olduğu doğruydu, böyle fiziksel veya ahlaki&#160;karşılaştırmaları hiç hak etmeyen Carolina Hanım alınmasın, ama Tertuliano Mâximo Afonso kendini, başına geleceklerin farkında olmadan pusuya düşerek bir kurda yem&#160;olan bir serçe gibi hissediyordu. Annesi ona hiçbir soru sormadı ve arada bir yüzünde beklentili bir ifadeyle ona bakmakla, sonra da yavaşça bakışlarını kaçırmakla yetindi, bu&#160;hareketiyle, Boşboğazlık etmek istemiyorum, mesajı veriyor&#160;gibi görünse de bakışlarındaki asıl anlam, Bu evden konuşmadan çıkabileceğini sanıyorsan yanılıyorsun, şeklindeydi.&#160;Tertuliano Maximo Afonso yatağında yatarken bu soruna&#160;kafa patlatıp dursa da hiçbir çözüm bulamıyor. Annesi, Ma-ria da Paz’dan çok daha çetindir, Maria da Paz, adamın yaptığı her açıklamayı tatmin edici bulur ya da bulduğuna adamı inandırır ve gerçekleri duymak için gerekirse hayatının&#160;sonuna kadar beklemeye hazırdır. Tertuliano Mâximo&#160;Afonso’nun annesiyse her tavrında, her hareketinde, adamın önüne yemeğini koyarken, adamın ceketini tutarken,&#160;yıkanmış bir gömleği adama verirken, ona, Senden bana her&#160;şeyi anlatmanı istemiyorum, sır tutmak en doğal hakkın, der&#160;ve ekler, ama hayatınla, geleceğinle, mutluluğunla ilgili olanları mutlaka bilmek istiyorum, bu da benim hakkım ve bu&#160;hakkımı elimden alamazsın. Tertuliano Maximo Afonso başucu lambasını söndürdü, yanında birkaç kitap getirmişti,&#160;fakat bu gece canı okumak istemiyordu, kendisini uykunun&#160;saydam eşiğinden tatlılıkla geçirebilecek olan Mezopotamya&#160;uygarlıklarıysa fazlaca ağır oldukları için, kitap ayracı</p>
<p>İsa’dan önce on ikinci ve on üçüncü yüzyıllar arasında görkemli bir biçimde hüküm sürmüş olan Kral I. Tukulti-Ni-nurta hakkmdaki açıklayıcı bir bölümün başlangıcına yerleştirilmiş halde evdeki başucu sehpasında kalmışlardı. Odanın hafifçe aralık duran kapısı, karanlıkta yavaşça açıldı. Evin köpeği Tomarctus içeri girmişti. Buralara ancak arada&#160;bir uğrayan bu sahibi hâlâ yerinde mi diye bakmaya gelmişti. Tomarctus orta boylu, kapkara bir köpektir, diğer kara&#160;köpekler gibi uzaktan kara görünmesine rağmen yakından&#160;bakınca gri değildir. Tuhaf ismi, Tertuliano Mâximo Afon-so tarafından verilmiştir, sahibi biraz mürekkep yalamışsa&#160;olacağı budur işte, hayvana nesilden nesile aktarılmış kalıtsal içgüdüler sayesinde çabucak kavrayabileceği Çomar,&#160;Boncuk, Kont veya Karabaş gibi bir isim vereceği yerde on&#160;beş milyon yıl önce yaşadığı söylenen ve paleontologlara göre günümüzdeki köpeklerin Âdem’i sayılan, dört bacaklı,&#160;koşan, koklayan, pirelerini kaşıyan ve her iyi dost gibi arada bir ısıran bir köpekgilin adını verir. Tomarctus burada&#160;fazla kalmayacak, yatağın ayakucuna kıvrılıp birkaç dakika&#160;uyukladıktan sonra kalkacak, her şey yerli yerinde mi görmek için evde bir tur atacak ve son olarak, bir ara bahçeye&#160;çıkıp boşluğa doğru havlamasını, hazır oradayken kabından&#160;su içmesini ve bacağını kaldırıp sardunyaları veya biberiyeleri sulamasını saymazsak, gecenin geri kalanı boyunca her&#160;gününü birlikte geçirdiği sahibesine bekçilik edecek. Şafak&#160;sökünce Tertuliano Mâximo Afonso’nun odasına dönecek&#160;ve dünyanın bu kısmı halen yerli yerinde mi kontrol edecek,&#160;çünkü köpeklerin hayatta en önem verdikleri şey kimsenin&#160;çekip gitmemesidir. Tertuliano Mâximo Afonso uyandığında odasının kapısı kapalı olacak ve bu, annesinin çoktan&#160;uyandığını ve Tomarctus’un da onun yanına gittiğini gösterecek. Tertuliano Mâximo Afonso saatine bakıyor ve kendi&#160;kendine, Saat henüz erken, diyor, dertleri, uykusunun bu&#160;son ve rüyasız kısmı bitene dek bekleyebilir.</p>
<p>Kulağına hınzır bir cin tarafından aynı dakikalarda Antönio Claro’nun evinde, daha doğrusu beyninin iç kıvrımlarında müthiş önemli bir şeylerin gerçekleşmekte olduğu fısıldamaydı Tertuliano Mâximo Afonso sıçrayarak uyanıve-rirdi. Sakinleştiricilerin Helena’ya yaramış olduğu kadının&#160;uyuyuşundan belli, nefes alıp verişi düzenli, yüzü bir çocu-ğunki gibi huzurlu ve dalgın, ancak aynı şeyi kocası için söylememiz mümkün değil, adam birkaç gecedir rahat uyuya-mıyor, takma sakal konusunu bir türlü aklından çıkaramıyor, Tertuliano Mâximo Afonso’nun sakalı kendisine niçin&#160;yolladığını merak edip duruyor, kır evindeki buluşma rüyalarına giriyor, telaşla, bazen de ter içinde uyanıyor. Bugünse&#160;böyle olmadı. Gece, önceki geceler gibi düşmancaydı, fakat&#160;şafak, her şafak gibi kurtarıcı vazifesi gördü. Antönio Claro&#160;gözlerini açtı ve bekledi, bir şey patlamak üzereymiş gibi&#160;beklemeye başladığını fark edince çok şaşırdı ve bir şey gerçekten de patladı, Tertuliano Mâximo Afonso’nun konuşmalarının başında söylemiş olduğu bir cümleyi hatırlayınca&#160;odayı ışığa boğan bir yıldırım çaktı adeta, Film şirketindeki-lere bir mektup yazdım, demişti adam, kendisi, Peki sonunda bana nasıl ulaştınız, diye sorduğunda. Antönio Claro bilinmeyen adayı ufukta gören denizciler gibi keyifle gülümsedi, fakat keşfinin verdiği coşkun zevk pek uzun sürmedi, sabahın bu saatlerinde kapılman bu düşünceler genelde defolu&#160;olur, ebedi hareket makinesini icat ettiğimizi sanıp birazcık&#160;arkamızı döndüğümüz anda makine duruverir. Film şirketlerinde sanatçıların resimlerini ve imzalarını isteyen mektuplardan bol bir şey yoktur, büyük yıldızlar, popülerliklerini yitirene kadar, her hafta binlerce mektup alırlar, tabii alırlar&#160;derken ellerine alırlar anlamında söylemiyoruz, yıldızlar&#160;böyle mektuplara bakmaya bile tenezzül etmezler, işte film&#160;şirketi memurları burada devreye girerler, gidip istenen kişinin fotoğrafım bulurlar ve herkese aynısı gönderilen bir teşekkür yazısıyla birlikte bir zarfa sokuştururlar, bütün gün,</p>
<p>Aman geç kaldık, aman sıradaki gelsin, diyerek bu işlere yetişmek için koşuştururlar. Tabii Daniel Santa-Clara öyle yıldız falan değildir, hatta film şirketine aynı günde onun resmini isteyen üç mektup gelirse pencerelere bayraklar asılıp milli tatil ilan edilebilir, ayrıca bu mektuplar asla saklanmaz,&#160;hepsi kâğıt öğütücüden geçirilir, böylece barındırdıkları tüm&#160;endişelerle heyecanlar sefil ve anlaşılmaz bir kâğıt şeridi yığınına dönüştürülür. Film şirketindeki dosya memurlarının,&#160;sanatçılara dair hayranlığın kanıtlanması adına, gönderilen&#160;her mektubu titizlikle kaydetmek, düzenlemek ve sınıflandırmakla görevlendirildiklerini farz etsek bile, Tertuliano Mâxi-mo Afonso’nun yazmış olduğu mektubun Antönio Cla-ro’nun ne işine yarayacağını, daha ayrıntılı açıklamak gerekirse, bu mektubun birbirinin tıpatıp aynısı iki adamın, benzeri görülmemiş, acayip ve karmaşık vakasına nasıl bir çözüm sağlayacağını, tabii herhangi bir çözüm mümkünse,&#160;merak etmemiz kaçınılmazdır. Antönio Claro’yu uyandığı&#160;anda neşeyle dolduran şeyin, olaylar mantıklı olarak düşünüldüğünde hemen çürütülüveren bu boş ümit olduğunu belirtmek gerek, bu neşeden geriye kalan son bir damlaysa,&#160;uzak olsa da, Tertuliano Mâximo Afonso’nun ikincil oyuncuların önemi hakkında yazmış olduğu mektubun film şirketinin arşivinde yer alma onurunu hak edebilecek denli ilginç&#160;bulunmuş olma ve, kim bilir, insan faktörünü tamamen göz&#160;ardı etmeyen bir piyasa uzmanının dikkatini çekmiş olma ihtimali tarafından yaşatılmaktadır. Aslmda burada Daniel&#160;Santa-Clara’nın egosunun, bir Tarih öğretmeni üzerinden,&#160;görevleri uçağın madeni kısımlarını cilalayıp parlatmaktan&#160;ibaret olan yer görevlilerinin, uçağın sorunsuzca işlemesiyle&#160;hiçbir alakaları olmamalarına rağmen pilotlarm başarısından kendilerine paye çıkarmalarına benzer, küçücük de olsa&#160;bir kişisel tatmin sağlama ihtiyacına tanık oluyoruz. Bu ihtiyacın, Antönio Claro’nun bu sabah film şirketine gidip Tertuliano Mâximo Afonso adlı birisi tarafından yazılmış bir</p>
<p>mektubu araması için yeterli olacağını düşünmek açıkçası pek doğru olmaz, çünkü bulmayı masumca umut ettiği şeyi&#160;bulabilme olasılığı aslında çok zayıftır, ancak hayatta bazı&#160;durumlarda, insan kararsızlığından kurtulmak uğruna öylesine büyük bir ihtiyaca kapılır ki ne olursa olsun bir şeyler&#160;yapmak ister, yapacakları ne kadar yararsız, ne kadar anlamsız olursa olsun, halen kendi iradesiyle karar verebildiğini görmesi açısından önemlidir, tıpkı girmemizin yasak olduğu bir kapının deliğinden bakmamız gibi. Antonio Claro karısını uyandırmamaya özen göstererek biraz önce yataktan&#160;kalktı, şu anda oturma odasındaki büyük kanepeye serilmiş&#160;yatıyor, sonraki filminin senaryosu dizleri üzerinde açık, film&#160;şirketine gitmek için mazereti bu senaryo olacak, kendi evinde daha önce hiçbir mazerete ihtiyaç duymamıştı, insanın&#160;vicdanı rahat olmayınca böyle mazeretlere başvurur işte, Senaryoda aklıma takılan bir şey var, diyecek Helena’ya, kadm&#160;uyanınca, sanırım bir replik eksik, şimdiki haliyle okuyunca&#160;hiçbir şey ifade etmiyor. Kadın nihayet uyanıp oturma odasına girdiğinde adam uyuyordu, fakat bu durum tam da arzuladığı etkiyi yarattı, kadın, adamın rolünü çalışmak için&#160;kalktığını zannetti, bazı insanlar böyle saftır, sorumluluk&#160;duyguları aşırı gelişmiş kişilerse sürekli bir huzursuzluk içindedirler, hep üzerlerine düşen bir şey varmış da yerine getirmemişler gibi hissederler. Adam aniden uyandı ve kadına geceleyin uyuyamadığını belirten bir şeyler geveledi, kadın neden yatağa dönmediğini sordu, adam da senaryoda bir hata&#160;bulduğunu ve bunun ancak film şirketine giderek düzeltilebileceğini anlattı, kadın da adama hemen gitmesi gerekmediğini, öğle yemeğinden sonra gitmesini, şimdi biraz uyumasını söyledi. Adam gitmekte ısrar etti, kadm pes etti ve kendisinin rahat bir uyku çekmeyi özlediğini dile getirdi, İki hafta&#160;sonra tatil başlıyor, o zaman iyi bir uyku çekeceğim, bu haplar sayesinde mışıl mışıl uyuyacağım, Tatilinin tamamını yatakta geçirmeyeceksin, değil mi, dedi adam, Yatağım benim</p>
<p>kalem sayılır, diye cevapladı kadın, kalemin duvarlarının ardında güvende sayılırım, Bir doktora görünmen lazım, hiç böyle değildin, Biraz anlayış göster, bugüne dek ilk kez aklım iki adam tarafından meşgul ediliyor, Ciddi olmadığını&#160;umuyorum, Tabii ki sandığın anlamda değil, ayrıca hayatımda görmediğim ve kendi irademle asla görmeyeceğim bir&#160;adamı kıskanmanın epey saçma olduğunun farkındasındır&#160;herhalde. Antonio Claro’nun tam şimdi her şeyi itiraf etmesi gerekir, film şirketine senaryodaki sözde hatalar yüzünden&#160;değil, karısının düşüncelerini işgal eden ikinci bir adam tarafından yazılmış olan bir mektubu, becerebilirse, okumak için&#160;gideceğini itiraf etmelidir, delirmeye daima hazır olan insan&#160;beyninin işleyişi göz önünde bulundurulduğunda bu ikinci&#160;adamın son birkaç gündür kadının düşüncelerinde birinci&#160;adamın yerini kaptığı bile iddia edilebilir. Ancak böylesi bir&#160;açıklama hem Antonio Claro’nun zaten karışık olarak kafasına fazladan bir yük getirecek, hem de, büyük olasılıkla,&#160;Helena tarafından pek hoş karşılanmayacaktır. Antonio Cla-ro içinde hiç kıskançlık olmadığını ve böyle bir durumda kıskançlık etmenin aptalca olacağını, tek derdinin karısının sağlığı olduğunu söylemekle yetindi, Hazır sen de tatil izni almışken fırsattan yararlanıp buralardan biraz uzaklaşmalıyız,&#160;dedi, Evde kalmayı tercih ederim, ayrıca senin de film çekimlerin olacak, Çekimlere daha çok var, Olsun, Kır evine gideriz, köyden birine haber veririm, bahçeyi temizler, Oranın&#160;tenhalığı beni daraltıyor, Öyleyse başka bir yere gideriz, Dedim ya, evde kalmak istiyorum, Evimiz de tenha, Ama burada kendimi iyi hissediyorum, Gerçekten istediğin buysa burada kalırız, Evet, gerçekten istediğim bu. Söyleyecek başka&#160;söz yoktu. Konuşmadan kahvaltı ettiler ve yarım saat sonra&#160;Helena işe gitmek üzere evden ayrıldı. Antonio Claro ise acelesi olmamasına rağmen hemen dışarı çıktı. Arabasına bindiğinde, saldırıya geçme vaktinin geldiğini düşünüyordu.&#160;Ama neden böyle düşündüğünü kendisi de bilmiyordu.</p><div><div><img src="main-17.jpg" alt=""/></div></div>
<p>Oyuncular film şirketlerinin ofislerine nadiren uğrarlar, bir hayran mektubu hakkında sorular soran Antonio Claro&#160;gibi bir aktörse herhalde şimdiye kadar görülmemiştir, bu&#160;mektup, resim veya imza değil de sadece bir adres istiyor olmasıyla diğerlerinden ayrılıyor gibi gözükse de Antonio Claro mektupta ne yazdığını bilmiyor, yalnızca ev adresinin talep edildiğini sanıyor. Bölüm şeflerinden biri şans eseri okuldan arkadaşı çıkmasa ve kendisini sevgiyle kucaklayıp, Seni&#160;buraya hangi rüzgâr attı, demese Antonio Claro’nun işi hiç&#160;de kolay olmayacaktı, Birinin size mektup yazıp adresimi istediği kulağıma çalındı, bu mektubu okumayı çok isterim,&#160;dedi Antonio Claro, Bu işlere ben bakmıyorum, ama işini&#160;görecek birini bulurum. Dahili telefonu kullanarak ilgili kişiyi aradı, istediği şeyi kısaca açıkladı ve birkaç dakika sonra genç bir kadın, gülümseyerek içeri girdi, İyi günler, son&#160;filminizi çok beğendim, dedi basmakalıp bir tavırla, Çok&#160;naziksiniz, Ne tür bir bilgi istemiştiniz, Tertuliano Mâximo&#160;Afonso isimli biri tarafından yazılmış bir mektubu arıyordum, Resim isteyen mektuplardansa çoktan atmışızdır, öyle&#160;mektupları saklamıyoruz, saklasaydık arşivlerde adım atacak yer kalmazdı, Bildiğim kadarıyla bu kişi mektupta adresimi istemiş ve ilgimi çeken bir yorumda bulunmuş, zaten&#160;buraya da bunun için geldim, İsmi neydi demiştiniz, Tertuliano Mâximo Afonso, mesleği Tarih öğretmenliği, Tanışıyor musunuz, Hem evet hem hayır, yani, ortak tanıdıklarımızdan bahsini duydum, Mektup ne zaman yazılmış, Sanırım iki üç hafta önce, pek emin değilim, Mektup kayıtlarına bakarım, ama, açıkçası, bu isim bana hiç tanıdık gelmiyor, Kayıt bölümünden siz mi sorumlusunuz, Hayır, şu anda tatilde olan bir arkadaş sorumlu, ama böyle bir isme&#160;rastlasaydı mutlaka bahsederdi, günümüzde Tertuliano ismine pek rastlanmıyor, Sanırım haklısız, Benimle gelin, lütfen, dedi kadın. Antonio Claro arkadaşına veda edip kadının peşinden gitti, kadın hiç de fena sayılmazdı, vücudu güzeldi ve parfümü mis gibi kokuyordu. İçinde birçok kişinin&#160;çalışmakta olduğu bir odadan geçtiler, çalışanlardan ikisi&#160;adamı görünce çekinerek gülümsediler, demek ki, eski kafalılar tarafından söylenenlerin aksine, ikincil oyunculara&#160;önem veren insanlar hâlâ mevcutmuş. Tıka basa büyük boy&#160;kayıt defterleriyle dolu rafların bulunduğu bir odaya girdiler. Raftakilerin benzeri bir defter, odadaki tek masanın üzerinde açık halde duruyordu. İnsan buraya girince kendini&#160;tarihte yolculuk etmiş gibi hissediyor, dedi Antönio Claro,&#160;Nüfus İşleri arşivlerini andırıyor, Burası da bir arşiv, ama geçici sayılır, şu masadaki defter dolduğunda, raftaki defterlerin en eskisi çöpe atılır, oysa Nüfus İşleri’nde her şey, canlılar da ölüler de saklanır, Biraz önce geçtiğimiz odayla karşılaştırılınca burası bambaşka bir dünya gibi, Herhalde en&#160;modern işyerlerinde bile buna benzer, geçmişe atılmış, işlevsiz, paslı bir çapaya benzeyen köşeler vardır. Antönio Claro&#160;bakışlarını ilgiyle kadına dikerek konuştu, Buraya girdiğimden beri ağzınızdan birçok ilginç fikir çıktı, Sahiden mi,&#160;Evet, Belki de aniden kanarya gibi şakımaya başlayan bir&#160;serçe gibiyimdir, Alın size hoş bir fikir daha. Kadın cevap&#160;vermedi, defterin sayfalarını çevirdi, üç hafta geri gitti ve sağ&#160;elinin işaretparmağıyla sayfadaki isimleri birer birer taramaya başladı. Üçüncü hafta bitti, ikinci de bitti ve birinciye geldik, sonunda da bugüne vardık, ama Tertuliano Mâximo&#160;Afonso ismi görünürlerde yok. Herhalde size yanlış bilgi&#160;vermişler, dedi kadın, aradığınız isim burada yok, demek ki&#160;bahsettiğiniz mektup, eğer gerçekten yazıldıysa, buraya girmemiş, postada kaybolmuş olmalı, Size çok zahmet verdiğimin, vaktinizi aldığımın farkındayım, ama, dedi Antönio&#160;Claro tatlılıkla, belki bir hafta daha geriden başlasak buluruz, Elbette. Kadın yeniden sayfaları çevirdi ve iç geçirdi.&#160;Dördüncü haftada resim istekleri müthiş artmıştı, cumartesiye gelmek epey sürecekti, fakat ellerimizi göğe kaldırıp&#160;Tanrıya şükredelim ki daha önemli oyuncuların mektupları&#160;bilgisayarlarla donatılmış özel bir bölümde işlem görüyor,&#160;kadim kütüphaneleri andıran bu umumi defter mezarlığında değil. Antönio Claro bu tatlı kadının yapmakta olduğu&#160;araştırmayı kendisinin de yapabileceğini fark etmekte gecikmedi, aslında bunu kendisinin yapmasını teklif etmeliydi,&#160;neticede orada kayıtlı olan bilgiler herhangi bir telefon rehberinde bulunabilecek kadar sıradan birkaç isim ve adresten&#160;ibaretti, ne gizli bir bilgi içeriyorlardı, ne de şirket çalışanı&#160;olmayanların meraklı bakışlarından saklanmalarını gerektirecek bir niteliğe sahiptiler. Kadın gülümseyerek adama yardım teklifi için teşekkür etti, ama teklifi kabul etmedi, adam&#160;uğraşıp didinirken kendisinin kenarda boş boş duramayacağını söyledi. Dakikalar geçti, sayfalar geçti, perşembe gününe gelinmişti ve Tertuliano Mâximo Afonso hâlâ görünürlerde yoktu. Antönio Claro huzursuzlanmaya başlamıştı,&#160;buraya gelmiş olduğu için kendine sövüyor, mektubu bulsa&#160;bile işine yarayacağından kuşku duyuyor ve boş yere böyle-si tuhaf bir duruma düştüğünü düşünüyordu, egosunun&#160;obur bir kedi gibi peşine düştüğü küçücük tatmin hissi bile&#160;yerini hızla bir utanç duygusuna bırakıyordu. Kadın defteri&#160;kapadı, Çok özür dilerim, ama aradığınız bilgi burada yok,&#160;Asıl ben özür dilerim, size boşuna bunca zahmet verdim,&#160;Mektubu görmeyi bu kadar arzu ettiğinize göre boşuna değildir elbette, dedi kadın, yardım edemediği için üzüldüğünü belli eden bir tavırla, Mektupta ilgimi çekebilecek bir paragraf olduğu kulağıma çalınmıştı, Ne varmış bu paragrafta, Ben de tam bilemiyorum, sanırım ikincil oyuncuların&#160;filmlerin başarısındaki önemi hakkında falanmış. Kadının&#160;yüzündeki ifade, hafızası şiddetle sarsılmış gibi aniden değişti, İkincil oyuncular hakkında mı dediniz, diye sordu, Evet,&#160;diye cevapladı Antönio Claro, içinde kalan ümit kırıntılarını ciddiye almamaya çalışarak, Ama o mektup bir kadın tarafından yazılmıştı, Bir kadın tarafından mı, diye kadının&#160;söylediğini tekrar etti Antönio Claro, aniden başı dönmeye&#160;başlamıştı, Evet, bir kadın tarafından, Peki ona ne oldu,&#160;mektuba yani, İlk okuyan kişi, oldukça acayip olduğunu&#160;düşündüğü mektubu hemen bölümün eski şefine götürdü,&#160;bölüm şefi de mektubu idari işler bölümüne götürdü, Sonra&#160;ne oldu, Mektup bize hiç geri gelmedi, ya bir kasaya konmuştur, ya da idari işler kurulu başkanının sekreteri tarafından kâğıt öğütücüsünden geçirilerek yok edilmiştir, Ama neden, neden, İki sorunuz da çok yerinde, herhalde bahsettiğiniz paragraf yüzünden, idareciler şirket içinde ve dışında, ülke çapında ikincil oyunculara hak eşitliği ve adalet isteyen&#160;bir imza kampanyasının başlaması fikrinden pek hoşlanmadıklarından olsa gerek, bu durum film endüstrisinde devrime bile yol açabilir, toplumdaki düşük rütbeliler ve ikincil&#160;görevliler de aynı hakları talep ederlerse halimiz ne olur, Bölümün eski şefinden bahsettiniz, neden eski, Çünkü müthiş&#160;sezgileri sayesinde derhal terfi aldı, Demek mektup ortadan&#160;kayboldu, havaya karıştı, diye mırıldandı Antönio Claro&#160;hüsranla, Aslı kaybolmasına kayboldu, ama ben kendim&#160;için çoğaltmış, yani kopyalamıştım, Sizde bir kopyası mı&#160;var, dedi Antönio Claro bedenini aniden saran ürpertinin&#160;kadının telaffuz ettiği iki kelimenin birincisi değil İkincisi&#160;dolayısıyla gerçekleştiğini fark ederek, Mektuptaki fikir bana öylesine olağanüstü geldi ki personel kurallarını azıcık da&#160;olsa çiğnemeye karar verdim, Peki bu mektup şimdi yanınızda mı, Hayır, evimde, Ya, demek evinizde, Mektubun bir&#160;kopyasını isterseniz seve seve size veririm, ne de olsa mektup aslen, şirketimizde temsil edilen adıyla, aktör Daniel&#160;Santa-Clara’ya gönderilmişti, Nasıl teşekkür edeceğimi bilemiyorum, izin verirseniz size daha önceden de söylemiş olduğum bir şeyi tekrarlayacağım, sizinle tanışmak ve konuşmak bir zevkti, Her zaman böyle değilimdir, iyi bir günüme&#160;denk geldiniz, sanırım biraz da kendimi bir roman kahramanı gibi hissetmemi sağladınız, Ne romanı, ne kahramanı,&#160;Önemli değil, biz gerçek hayata dönelim, fantezileri kurguları geride bırakalım, yarın mektubun fotokopisini çekip&#160;postayla evinize yollarım, Size zahmet vermek istemem, ben&#160;gelip alırım, Kesinlikle olmaz, size bir kâğıt verdiğim görülürse şirkettekiler kim bilir neler düşünürler, İtibarınız mı zedelenir, diye sordu Antönio Claro dudaklarında belli belirsiz hınzır bir gülümsemeyle, Çok daha kötüsü olur, işim tehlikeye girer, dedi kadın, Özür dilerim, sanırım kabalık ettim,&#160;sizi incitmek istemezdim, Tahmin ediyorum, sadece sözcükleri karıştırdınız, olur böyle şeyler, önemli olan zaman geçtikçe edindiğimiz süzgeçlerdir, Hangi süzgeçler, Bir nevi ses&#160;süzgeçleri, sözcükler bu süzgeçlerden geçince üstte hep bir&#160;tortu kalır, insanlar iletişim kurmayı istedikleri konuların&#160;özünü bilebilmek için bu tortuyu özenle incelemelidir, Epey&#160;karmaşık bir işe benziyor, Tam tersi, gerekli işlemler bir bilgisayarda olduğu gibi anında yapılır, hiçbir şey ötekinin üstüne binmez, her şey sonuna dek düzenli olarak ilerler, alışkanlık meselesi, Belki de mutlak kulak gibi doğal bir yetenektir, Çok da mutlak olmasına gerek yok, önemli olan sözcüğü duyabilmek, sesin kalın mı ince mi olduğu fark etmez,&#160;ama bu işin göründüğü kadar kolay olduğunu sanmayın,&#160;bazen, kendi adıma konuşuyorum, başkalarında da böyle&#160;midir bilmem, eve bir gelirim ki süzgeçlerim tıkanıp kalmış,&#160;ne yazık ki dışımızı yıkamakta kullandığımız duşların içimizi de yıkamaları mümkün değil, Bu serçenin bir kanarya gibi değil, bir bülbül gibi şakıdığını düşünmeye başladım,&#160;Tanrım, bu laf epey tortulu, dedi kadın, sesini yükselterek,&#160;Sizinle yine görüşmeyi çok isterim, Evet, süzgecim de bana&#160;öyle diyor, Ben ciddiyim, Yeterince ciddi değilsiniz, isminizi&#160;bile bilmiyorum, Niçin bileceksiniz ki, Kızmayın, insanların&#160;tanışmaları normal bir şeydir, Ortada bir sebep varsa tabii,&#160;Bizim hiçbir sebebimiz yok mu, diye sordu Antönio Claro,&#160;Açıkçası ben bir sebep göremiyorum, Tekrardan yardımınıza ihtiyaç duyarsam ne yapacağım peki, Çok basit, şefimden size önceki kez yardım eden görevliyi çağırmasını isteyin, ama böyle yapsanız bile büyük ihtimalle şu anda tatilde olan meslektaşıma denk geleceksiniz, Demek bir daha&#160;hiç haberleşemeyeceğiz, Sözümü yerine getireceğim, adresinizi öğrenmek isteyen kişinin mektubu elinize geçecek, O&#160;kadar mı, O kadar, diye cevapladı kadın. Adam veda etmek&#160;üzere eski okul arkadaşının odasına döndü, bir süre lafladılar ve Antönio Claro, tam kalkarken, Benimle ilgilenen görevli hanımın ismi neydi, diye sordu, Maria, neden sordun,&#160;Aslında belli bir sebebi yok, bu kadarım önceden de biliyordum, Önceden neyi biliyordun, Hiçbir şeyi.</p>
<p>Hesap yapmak kolaydı. Birisi bir mektup yazdığım bize söyler ve bu mektup başkasının imzasıyla ortaya çıkarsa, ortada iki olasılık vardı, ya ikinci kişi mektubu birincinin ricasıyla yazmıştı, ya da birinci kişi, Antonio Claro’nun bilmediği sebeplerden dolayı, İkincinin imzasını taklit etmişti. Başka&#160;yolu yoktu. Ne olursa olsun, gönderenin adresinin birinci kişiye değil, film şirketinin açıkça yanıt gönderdiği ikinci kişiye ait olduğu ve mektubun içeriği öğrenildikten sonra atılmış&#160;tüm adımların ikinci değil birinci kişi tarafından atıldığı düşünüldüğünde, bu olaydan çıkarılacak sonuçlar mantığa uygun olmakla kalmıyor, açık ve anlaşılır hale de geliyordu. Birincisi, mektup suretindeki bu esrarı yaratmak için iki kişinin aralarında anlaşmış oldukları gün gibi ortadaydı, İkincisi, Antonio Claro’nun yine bilmediği sebeplerden dolayı, birinci kişinin amacı son ana kadar gizli kalmaktı ve bunu başarmıştı. Maria adlı esrarlı kadın tarafından yollanan mektup kendisine ulaşana dek geçen üç gün boyunca Antonio&#160;Claro’nun kafası işte bu konularla meşguldü. Zarfın içinden&#160;üzerinde elyazısıyla şu sözcüklerin yazılmış olduğu bir de imzasız kart çıktı, Mektubun işinize yarayacağını umuyorum.&#160;Antonio Claro’nun şu anda kendi kendine yönelttiği soru da&#160;bunun aynısıydı, Peki şimdi ne yapacağım. Yine de, belirtmek gerekir ki, sözcük süzgeçleri veya filtreleri teorisini bu&#160;duruma uyarlasaydık, bir kalıntının, bir posanın, bir çökeltinin veya Antonio Claro’nun önce kanarya, sonraysa bülbül&#160;dediği Maria’nın da dile getirdiği şekilde, bir tortunun varlığını rahatlıkla görebilirdik, artık analitik süreç konusunda&#160;eğitimli olduğumuza göre yukarıda bahsi geçen çökeltinin,&#160;her ne kadar belirsiz ve muğlak da olsa, bir amacın varlığını&#160;inkâr ettiğini söyleyebilir ve eğer mektup bir kadın tarafından değil bir erkek tarafından imzalanmış olsaydı bu amacın esamisinin bile okunmayacağını rahatlıkla iddia edebiliriz. Yani Tertuliano Mâximo Afonso’nun, mesela, güvendiği&#160;bir arkadaşı olsaydı, bu kişi erkek olsaydı ve Tertuliano&#160;Mâximo Afonso bu sinsi numarayı onunla birlikte çevirmiş&#160;olsaydı, Daniel Santa-Clara mektubu yırtıp atardı, çünkü&#160;onun meselenin özüyle, yani iki adamı yaklaştıran ve bu gidişle onları büyük olasılıkla ayıracak olan mutlak özdeşlikle, hiçbir alakası olmadığını düşünecekti. Ancak biliyoruz ki&#160;mektup, Maria da Paz isimli bir kadın tarafından imzalanmış ve meslek hayatı boyunca değil fiyakalı jön rollerine, en&#160;bayağı çapkın rollerine bile seçilmeyi başaramamış olan&#160;Antönio Claro, bunun acısını gerçek hayatta çıkarmak için&#160;elinden geleni yapıyor, fakat film şirketindeki asistan kadınla yaşananlarda görmüş olduğumuz üzere pek de başarılı&#160;olamıyor, bu noktada adamın cilveleşme çabalarına daha&#160;önce değinmemiş olma sebebimizin, bu çabaların o sırada&#160;olup bitenlerle alakasız olmaları olduğunu belirtmeliyiz. Ancak insan davranışları, genelde, içimizden bir türlü atamadığımız içgüdüsel varlığın tüm esas ve tali yönlerinden yayılan&#160;dürtülerin birleşmesiyle ortaya çıktığına göre ve bu davranışlarda eşit miktarlarda saflıkla iğrençlik ve dürüstlükle yalan&#160;bulunduğuna göre, Antönio Claro’nun, mektubu imzalayan&#160;kişiye duyduğu bariz ilgi hakkında bize sunmaktan çekinmeyeceği açıklamayı, bir süreliğine de olsa, kabul etmezsek&#160;adamın hakkını yemiş oluruz, çünkü mektubun manevi yazarı Tertuliano Mâximo Afonso ile, en azından kendi düşüncesine göre, maddi yazarı Maria da Paz arasında nasıl bir&#160;ilişki olduğunu öğrenme isteği, Antönio Claro’nun doğal ve&#160;insani merakından ileri gelmektedir. Antönio Claro’nun öngörü ve kavrayış konusunda herhangi bir eksiği olmadığını&#160;birçok fırsatta gördük, ancak en hatırı sayılır suçbilimi uzmanlarının bile bu tuhaf vakada, eldeki tüm ipuçlarına, özellikle de belgelere rağmen, manevi yazar ile maddi yazarın aslında aynı kişi olduğunu tasavvur etmeleri zordur. Burada&#160;kafa patlatılması gereken iki varsayım mevcut, varsayımları&#160;önemsizden önemliye göre sıralarsak, bu iki kişi ya arkadaşlar, ya da sevgililer. Antonio Claro, ikinci varsayımı daha&#160;olası görüyor, bunun birinci sebebi, rol aldığı filmlerdekilere&#160;benzer duygusal entrikalara daha uygun olması, ikinci ve&#160;son sebebiyse, bu varsayımı kabul ettiği takdirde kendini tanıdık bir arazinin ve senaryonun içinde bulması. Artık Hele-na’nın olan biteni bilip bilmediğini sormamızın vakti geldi,&#160;Antonio Claro acaba film şirketine yaptığı ziyaretten, kayıt&#160;odasında Maria adlı zeki ve mis kokulu görevliyle birlikte&#160;yaptığı araştırmadan kadına söz etmiş mi, Maria da Paz tarafından imzalanmış mektubu ona göstermiş mi veya gösterecek mi, uzun lafın kısası, tehlikeli tereddütlerle dolu düşüncelerini ona açacak mı, ne de olsa karısı. Cevap, hayır, üç&#160;kez hayır. Mektup dün sabah geldi ve şu anda Antonio Cla-ro’nun tek endişesi, kimsenin bulmaması için mektubu nereye saklayabileceği. İşte bir yer buldu, mektubu, evliliklerinin&#160;ilk aylarında Helena’nın adaya adaya okuduktan sonra bir&#160;daha yüzüne bakmadığı bir sinema tarihi kitabının sayfaları&#160;arasına sakladı. Doğruya olan saygımızdan dolayı, Antonio&#160;Claro’nun konuya bolca kafa patlatmış olmasına rağmen,&#160;halen adamakıllı bir hareket planı oluşturamamış olduğunu&#160;belirtmeliyiz. Ancak, bizler bu hikâyenin son sayfasına dek&#160;olacakları bilme ayrıcalığına sahip olduğumuz için, tabii bu&#160;ayrıcalık hikâyede yer almayıp sonradan uydurulabilecek&#160;şeyleri kapsamıyor, aktör Daniel Santa-Clara’nın yarın Maria da Paz’ın evini telefonla arayacağını önceden söyleyebiliriz, adam bunu sadece kadının evinde kimsenin olup olmadığını öğrenmek için yapacak, unutmayalım ki yaz mevsiminde, tatil dönemindeyiz, fakat tek kelime etmeyecek, ağzından en ufak bir ses çıkarmayacak, tamamıyla sessiz kalacak, çünkü sesinin telefonun diğer ucundaki kişi tarafından&#160;Tertuliano Mâximo Afonso’nunkiyle karıştırılmasını istemiyor, böyle bir şey olursa Tertuliano Mâximo Afonso’ymuş&#160;gibi davranması gerekebilir ve içinde bulunduğu halihazırda&#160;karmaşık durum daha da sarpa sarar. Ne kadar beklenmedik görünse de, birkaç dakika sonra, Helena işten eve dönmeden önce, bu kez de onun evde olup olmadığını öğrenmek&#160;için, Antonio Claro Tarih öğretmeninin evine telefon edecek,&#160;fakat bu kez sessiz kalmayacak, telefon bir insan tarafından&#160;da açılsa, bir telesekreter tarafından da cevaplansa, adamın&#160;söyleyecekleri hazır. Böyle diyecek, böyle diyor, İyi akşamlar,&#160;ben Antonio Claro, herhalde aramamı beklemiyordunuz,&#160;zaten bekleseydiniz şaşardım, sanırım evde değilsiniz, belki&#160;de tatil için şehir dışına çıkmışsınızdır, neyse, orada olsanız&#160;da olmasanız da sizden büyük bir iyilik isteyeceğim, lütfen&#160;eve döner dönmez bana telefon edin, hâlâ birbirimize söyleyeceğimiz çok şeyimiz olduğunu düşünüyorum, buluşmamız&#160;gerektiğine inanıyorum, kır evimde buluşmayız, orası her yere uzak, başka bir yerde, meraklı bakışlardan uzak, tenha bir&#160;yerde buluşalım, sizin de benim gibi düşündüğünüzü umuyorum, bana telefon etmeniz için en uygun saatler sabah on&#160;ila akşamüstü altı arasındadır, cumartesi ve pazar hariç her&#160;gün arayabilirsiniz, ama sadece gelecek haftanın sonuna kadar. Şöyle diyebilirdi, ama demedi, Çünkü gelecek haftadan&#160;sonra Helena, yani karım, önceden söylemiş miydim hatırlayamıyorum, tatil izni dolayısıyla evde olacak ve benim film&#160;çekimim olmamasına rağmen hiçbir yere gitmeyeceğiz. Böyle derse, karısının olan bitenden haberinin olmadığını itiraf&#160;etmiş olacaktı ve güvenin olmadığı yerde, ki şu anda ortada&#160;güvenden eser yoktu, aklı başında, dengeli hiçbir insan, özellikle de içinde bulunulan vakanın vahameti göz önünde bulundurulduğunda, evliliğinin sırlarını ortaya sermezdi. Kes-</p><div>
<p>\</p></div>
<p>kin zekâsının Tertuliano Mâximo Afonso’nunkinden geri kalmadığını kanıtlayan Antönio Claro, şimdiye kadar oynamış oldukları rollerin yer değiştirdiğinin farkında, bundan&#160;böyle kılık değiştirip gizlenmesi gereken kişi kendisi olacak,&#160;Tarih öğretmeni tarafından kendisine gönderilen ve suratına&#160;bir tokat gibi inen takma sakal ise ilk bakışta yersiz ve bayağı bir kışkırtma gibi gözükse de, demek ki bir anlama ve&#160;amaca sahipmiş, bir önseziye dayanarak yollanmış. Antönio&#160;Claro ile Tertuliano Mâximo Afonso’nun, nerede gerçekleşeceği henüz belli olmayan, bir sonraki buluşmasına kılık değiştirerek gidecek kişi Tertuliano Mâximo Afonso değil,&#160;Antönio Claro. Nasıl Tertuliano Mâximo Afonso Antönio&#160;Claro ile karısını görmeye niyetlenip takma sakalla adamın&#160;sokağına geldiyse Antönio Claro da aynı takma sakalı takıp&#160;Maria da Paz’ın tipini görmek için kadının oturduğu sokağa&#160;gidecek, kadının peşine takılıp bankaya, hatta birkaç kez de&#160;Tertuliano Mâximo Afonso’nun evinin karşısına kadar gidecek, böylece bir süreliğine, yazgıyı ve diğer olası yazgıları belirleyen zorlayıcı güçler aksi yönde karar verene dek, kadının&#160;gölgesi gibi olacak. Bunca lafın üstüne, Antönio Claro’nun&#160;dolabının başına gidip içinde bir zamanlar Daniel Santa-Cla-ra’nm yüzünü süslemiş olan, fakat şu anda kullanılması malum sebeplerden dolayı mümkün olmayan bıyığın durduğu&#160;puro kutusunun bulunduğu çekmeceyi açmasına pek şaşırmamak lazım, Antönio Claro’nun takacağı sakal da birkaç&#160;gündür aynı puro kutusunun içinde duruyor. Bir zamanlar&#160;bilginliğiyle ünlü bir kral varmış, bu kral, ilham gelip basit&#160;felsefeler yumurtladığı bir anda, tahtta oturuyor olmasından&#160;gelen vakarla, güneşin altında yeni bir şey olmadığını dile getirmiş. Böyle lafları hiç ciddiye almamak gerekir, yoksa bir&#160;de bakmışız ki etrafımızdaki her şeyin değişmiş, güneşin bile aynı kalmamış olmasına rağmen biz hâlâ aynı şeyi söylüyoruz. Fakat insanların davranışları ve hareketleri pek değişmemiş, sadece İsrail’in üçüncü kralından beri değil, bir insan</p>
<p>suratının bir su birikintisinde ilk kez kendi yansımasını görüp, Ben buyum, diye düşündüğü o unutulmuş günden beri. Şimdiyse, bulunduğumuz yerde, burada, olduğumuz yerde,&#160;aradan dört veya beş milyon yıl geçmiş olmasına rağmen, bu&#160;ilkel hareketler halen tekdüze bir biçimde, güneşteki ve güneşin aydınlattığı dünyadaki değişimlere aldırmadan tekrarlanmaya devam ediliyor, bu konuda daha fazla kanıt lazımsa buyurun, Antonio Claro’ya bakm, banyodaki aynanın&#160;karşısına geçmiş, bir zamanlar Tertuliano Mâximo Afon-so’ya ait olan takma sakalı tıpkı diğer adamın yapmış olduğu gibi özenle, dikkatle ve belki de Tertuliano Mâximo&#160;Afonso’nun birkaç hafta önce, başka bir banyodaki başka&#160;bir aynanın karşısmda Antonio Claro’nun bıyığını kendi suratına çizdiğinde ürpermiş olduğu gibi ürpererek düzeltiyor&#160;Kendilerinden ortak ilkel ataları kadar emin olamadıkları&#160;için masumca, Ben buyum, deme hevesine kapılmıyorlar,&#160;çünkü o zamandan beri insanın korkuları çok değişti, şüpheleri daha da çok değişti, şimdi burada ağzımızdan çıkan&#160;şey kendinden emin bir iddia değil, Bu kim, sorusu, ve herhalde bu soruya dört veya beş milyon yıl sonra bile cevap verilemeyecek. Antonio Claro sakalı çıkardı ve kutusuna koydu, Helena birazdan gelecek, çalışmaktan bitkin, her zamankinden de sessiz olacak, evde sanki kendi evinde değilmiş,&#160;bekçi köpekleri gibi tehditkâr bir tavırla kendisine hırlayan&#160;eşyalar başkalarına aitmiş, bu eşyaların köşeleri ve kenarları&#160;kendisine yabancıymış gibi dolanacak. Kocasının ağzından&#160;çıkacak tek bir sözcük her şeyi değiştirebilir, fakat bu sözcüğün ne Antonio Claro, ne de Daniel Santa-Clara tarafından&#160;dile getirileceğini artık biliyoruz. Belki bu sözcüğü söylemek&#160;istemiyorlar, belki de beceremiyorlar, kaderin tüm sebepleri&#160;insanlar tarafından yaratılmıştır, yalnızca insanlar tarafından, ve eğer birisi kalkıp da, geçmiş tecrübelere dayanarak,&#160;nesir veya şiir yoluyla, bunun aksini iddia etmeye çalışırsa,&#160;affedersiniz, ağzından çıkanı kulağı duymuyor demektir.</p>
<p>Ertesi gün, Helena çıktıktan sonra, Antönio Claro Mari-a da Paz’ın evine telefon etti. Tedirgin veya heyecanlı sayılmazdı, sessizliği, koruyucu bir kalkan olarak kullanacaktı. Telefonun diğer ucundaki ses ruhsuzdu ve fiziksel açıdan rahatsız kişilere özgü çekingen bir kırılganlığa sahipti, yaşını&#160;başını almış bir kadına ait olduğu belli olsa da, yaşlı kadınlarınki gibi, veya daha edebi bir tabirle, ihtiyar bir hanıme-fendininki gibi zayıf değildi. Kadın fazla bir şey söylemedi,&#160;Alo, alo, kimsiniz, bir şey söyleyin, lütfen, alo, alo, olacak&#160;şey değil, büyük kabalık, insana kendi evinde bile huzur vermiyorlar, ve telefonu kapadı, fakat Daniel Santa-Clara’nın&#160;kulağı, yıldızlaşmış aktörlerin ait olduğu güneş sisteminin bir&#160;parçası olmamasına rağmen, çok kuvvetlidir, dolayısıyla bu&#160;ilişkiler ağında, yaşlı kadmın Maria da Paz’ın annesi veya anneannesi veya teyzesi olduğunu tahmin etmekte zorlanmadı,&#160;hizmetçi olmadığıysa kesindi, çünkü şu eski, efendilerine&#160;duyduğu sevgiden dolayı asla evlenmeyen yaşlı hizmetçi klişesine zaten günümüzde ancak kitaplarda rastlanırdı. Tabii&#160;adamın yaklaşım yönteminden dolayı, evde bir erkeğin, bir&#160;babanın, büyükbabanın, amcanın veya ağabeyin olup olmadığını henüz bilmiyor, fakat Antönio Claro’nun böyle bir&#160;olasılıktan pek korkmasına gerek yok, çünkü ne de olsa, hastalıkta ve sağlıkta, ölümde ve yaşamda, Maria da Paz’ın karşısına Daniel Santa-Clara olarak değil, Tertuliano Mâximo&#160;Afonso olarak çıkacak, ve evin erkekleri Tertuliano Mâximo&#160;Afonso adlı bu adama kapılarını sonuna kadar açacak olmasalar da, en azından, arkadaş veya sevgili olarak belirlenmiş&#160;bir ilişkinin avantajlarından faydalanmasına izin verecekler.&#160;Antönio Claro’ya, kafasındaki amaçlara ve Tertuliano&#160;Mâximo Afonso ile Maria da Paz arasındaki sevgili veya arkadaş ilişkisinin tabiatına göre, neyi tercih edeceğini sorarsak, arkadaşlık ilişkisinin, sevgili ilişkisinin tırnağı bile olamayacağı cevabını vereceği kesindir. Görüldüğü üzere,&#160;Antönio Claro’nun tasarladığı eylem planı sadece amaçları&#160;belirleme konusunda gelişmekle kalmadı, önceden eksikliğini duyduğu güdülenme konusunda da tutarlılık kazandı, ancak bu tutarlılık, kendisini yorumlarken büyük bir hataya&#160;düşmüyorsak, bize göre, içinde bulunulan durumun gerektirmediği ve haklı çıkarmadığı kötücül kişisel intikam fikirlerine dayandırılmış gibi gözükmektedir. Tertuliano Maximo&#160;Afonso’nun Daniel Santa-Clara’ya takma sakalı yollayarak,&#160;tek kelime etmeden, ki belki de işler bu yüzden çığırından&#160;çıkmıştır, açıkça meydan okuduğu doğrudur, fakat birazcık&#160;sağduyulu olunsa olay orada kalabilirdi, Antönio Claro&#160;omuz silkip karısına, Bu herif tam bir salak, beni böyle kışkırtabileceğim sanıyorsa çok yanılıyor, şunu çöpe at lütfen,&#160;herif inat edip böyle saçmalıklar yapmaya devam ederse polisi arar ve bu hikâyeye bir son veririz, ne olacaksa olsun,&#160;diyebilirdi. Ne yazık ki sağduyu her ihtiyaç duyulduğunda&#160;ortaya çıkmaz, bir anlık yokluğu, nice dramaya ve faciaya&#160;sebep olmuştur. Evrenin sanıldığı kadar iyi düşünülerek tasarlanmamış olduğu, Yaradan’m, bizi aydınlatan yıldızın güneş diye adlandırılmasını emretmiş olmasından bellidir. Oysa yıldızların sultanına Sağduyu ismi verilmiş olsa insanoğlunun aklı şimdi kim bilir ne aydın olurdu, tabii bu aydınlık&#160;hem gündüz hem de gece için geçerli olurdu, çünkü, herkesin bildiği gibi, ay ışığı adını verdiğimiz şey aslında aya değil,&#160;daima ve yalnızca güneşe aittir. Konuşmanın ve sözcüğün&#160;doğumundan beri, evrenin yaratılışı konusunda çok sayıda&#160;teorinin ortaya atılmış olmasının sebebi, tüm bu teorilerin teker teker çürütülmüş olmalarıdır, ve böyle düzenli bir biçimde çürütülmüş olmaları, şu anda yürürlükte olan ve diğerlerinden pek farkı olmayan teorinin de aynı akıbete uğrayacağını düşündürmektedir. Fakat biz yine Antönio Claro’ya dönelim. Adamın bir an önce Maria da Paz ile buluşmak istediği ve kimi çarpık sebeplerden dolayı intikam ateşiyle yanıp&#160;tutuştuğu gayet açık, dünyada hiçbir gücün onu bu amacından saptıramayacağını herhalde herkes fark etmiştir. Kadının oturduğu apartmanın önünde dikilip girip çıkan her kadına, Siz Maria da Paz mısınız, diye sorması tabii ki mümkün değildir, kendisini talihin ve kaderin ellerine bırakıp kadının sokağmda bir, iki, üç kez yukarı aşağı dolandıktan sonra üçüncü seferde karşısına çıkan ilk kadına şöyle diyebilir,&#160;Sizde Maria da Paz tipi var, sizinle nihayet tanıştığım için&#160;duyduğum sevinci tahmin bile edemezsiniz, ben aktörüm ve&#160;ismim Daniel Santa-Clara, izin verirseniz sizi birer kahve içmeye davet etmek isterim, hemen şu karşıdaki kafede oturabiliriz, birbirimize söyleyeceğimiz birçok şey olduğuna şüphem yok, sakalım mı, ah, tabii ya, sakalım, dikkatinizden&#160;dolayı sizi tebrik ederim, sakalımın takma olduğunu hemen&#160;fark ettiniz, ama korkmanıza hiç gerek yok, içiniz rahat olsun, tenha bir yere gidersek sakalımı çıkarabilirim, böylece&#160;karşınızdaki kişinin aslında gayet iyi tanıdığınız, hatta epey&#160;samimi olduğunuz birisi olduğunu kendi gözlerinizle görürsünüz, şimdi burada olsaydı ben de, en ufak bir kıskançlık&#160;duymadan, onu selamlardım, ikimizin de yakından tanıdığı&#160;Tertuliano Mâximo Afonso’dan bahsediyorum. Kadıncağız&#160;bu müthiş dönüşümün karşısında apışıp kalacaktır, ancak bu&#160;konuya henüz değinmek epey zahmet gerektirir, çünkü her&#160;şeyin bir vakti olduğunu ve olay yerine ilk gelmiş olanların&#160;omuzlarının üzerinden, Ben buradayım, diye bağırarak ileri&#160;geçmeye çalışmanın yanlış olduğunu unutmamak gerekir, tabii onların arada bir ileri geçmelerine izin verdiğimiz takdirde bazı olası kötülüklerin de, sıralarını kaçırmak gibi basit&#160;bir sebepten dolayı, zehirlerini kaybedebileceklerini veya buharlaşıp havaya karışabileceklerini tamamen göz ardı etmemek gerekir. Böylesine taşkın fikirler ve analizlerle dalıp gittiğimiz bu iyi niyetli düşünceler ve türevleri, bizleri her şeyin&#160;özündeki yavan hakikatten saptırmamalıdır, Antönio Cla-ro’nun asıl bilmek istediği şey, Maria da Paz’m tüm bu çabalara değip değmeyeceğidir. Kadın çirkinse, sopa gibi inceyse,&#160;veya tam tersi, aşırı şişmanlıktan mustaripse, derhal eklememiz gerekir ki aşk söz konusu olsaydı bu iki olasılığın da hiçbir önemi kalmazdı, Daniel Santa-Clara’nın hemencecik geri adım attığını görecektik, geçmişte de bunun sayısız örneğiyle karşılaşılmıştır, mektup yoluyla kurulmuş arkadaşlıkların buluşma safhalarında gülünç hilelerle, masumca kararlaştırılmış tanınma yöntemleriyle karşılaşılır, Sağ elimde mavi bir şemsiye olacak, Ceketimin düğme deliğine beyaz bir çiçek takacağım, buluşma yerine gidildiğindeyse görünürde ne&#160;şemsiye vardır, ne de çiçek, belki kararlaştırılan yerde boşuna bekleyen birisi olur, belki o bile olmaz, çiçek aceleyle yere atılır, şemsiye, görülmemeyi tercih eden bir yüzü gizler.&#160;Ancak Daniel Santa-Clara’nın endişelenmesine hiç gerek&#160;yok, Maria da Paz genç, hoş, zarif, güzel vücutlu ve iyi huylu bir kadın, gerçi bu son özellik pek fazla önem taşımıyor,&#160;çünkü şemsiyenin kaderi veya çiçeğin talihi günümüzde böyle unsurlara pek duyarlı değil. Ancak şu anda Antonio Cla-ro’nun çözmesi gereken daha önemli bir konu var, tabi-i Maria da Paz’ın evinin önündeki kaldırımda, kadının ortaya çıkması için saatlerce aylaklık etmek istemiyorsa, çünkü&#160;apartmanın önündeki sakallı ve şüpheli kişiyi görünce doğal&#160;olarak tedirginliğe kapılan komşuların polisi aramaları vahim ve tehlikeli sonuçlara gebe olabilir. Maria da Paz büyük&#160;olasılıkla çalışıyor, düzenli bir işi var ve eve giriş-çıkış saatleri belli. Tıpkı Helena gibi. Antonio Claro Helena’yı düşünmek istemiyor, iki şeyin birbiriyle alakası olmadığını, Maria&#160;da Paz ile arasında ne geçerse geçsin evliliğinin tehlikeye girmeyeceğini kendi kendine söyleyip duruyor, buna kapris bile demek mümkün, erkeklerin böyle şeylere çabucak kandıkları söylenir, şu anki durumda adamın kafasından geçenleri&#160;intikam, öç, kısas, karşılık, hesaplaşma, misilleme, kin, garaz, hatta en beteri, nefret diye tanımlamak yanlış olur. Yok&#160;artık, daha neler, diyecektir hayatları boyunca kendilerinin&#160;bir kopyasıyla karşı karşıya gelmemiş ve üstünde darbenin&#160;etkisini azaltıcı, hoş, tatlı bir not bile bulunmayan bir paketten çıkan takma sakalla yüzleşmek zorunda kalmamış mutlu kişiler. Şu anda Antonio Claro’nun aklından geçmekte&#160;olanlar, alçak duyguların hükmettiği bir zihnin kendi bilincini de önüne katarak nerelere geldiğini, sağduyuların en temeline bile nasıl karşı çıktığını, en korkunç eylemleri en mantıklı sebeplerin kılıfına sokarak nasıl gerçekleştirdiğini gösteriyor, tıpkı sürekli aynı oyuncunun kazandığı veya kaybettiği&#160;bir danışıklı dövüş gibi. Antonio Claro’nun biraz önce düşündüğü şey, bize her ne kadar inanılmaz da gelse, Tertulia-no Mâximo Afonso’nun sevgilisini yalan dolanla yatağa götürmenin surata atılan sert bir tokada daha da sert bir tokatla karşılık vermeye eşdeğer olmakla kalmayıp, karısı Hele-na’nın kırılmış gururunun intikamını almanın da aşırıya kaçan bir yolu olduğu, böyle bir saçmalık mümkün olabilir mi&#160;hiç. Bizler ne kadar yalvarıp yakarsak da Antonio Claro bu&#160;gurur kırıcı hareketlerin intikamınm nasıl olup da, teoride,&#160;sadece ötekinden aşağı kalmayan, yeni gurur kırıcı hareketler vasıtasıyla alınabileceğini açıklayamaz. Bunu kafasına öyle bir takmış ki, artık yapacak hiçbir şey yok. Her şeye rağmen Antonio Claro’nun, Helena’nın sorumlulukları, düzenli işi ve eve giriş-çıkış saatleri açısından Maria da Paz’a benzediğini fark ettiğinde bölünmüş olan düşünce akışına geri&#160;dönebilmesi bir başarı sayılır. Şansa bağlı, gerçekleşme ihtimali zayıf bir karşılaşmanın umuduyla sokakta bir yukarı bir&#160;aşağı dolaşmak yerine oraya erkenden gitmesi, dikkatleri&#160;üzerine çekmeyeceği bir köşe bulup orada dikilip Maria da&#160;Paz’ın dışarı çıkmasını beklemesi, sonra da kadını işyerine&#160;kadar takip etmesi lazım. Bunun çocuk oyuncağı olduğunu&#160;düşünenler çok yanılıyorlar. İlk sorun, adamın, Maria da&#160;Paz’ın apartmandan çıktıktan sonra sağa mı yoksa sola mı&#160;gideceğini bilememesi, dolayısıyla da kadını gözetleyeceği&#160;noktanın, kadının gideceği yönle adamın arabasını bırakmış&#160;olduğu yer göz önünde bulundurulduğunda, kadını takip etmeyi güçleştireceği veya kolaylaştıracağı, tabii ciddiyet açısmdan ilk sorundan aşağı kalmayan ikinci sorunu da unutmamak lazım, belki kadının da hemen kapısının&#160;önüne park edilmiş bir arabası vardır, eğer öyleyse adamın&#160;kendi arabasına koşup kadını gözden kaçırmadan yola çıkmak için yeterli vakti olmayacaktır. Büyük olasılıkla adam&#160;ilk gün tamamen başarısız olacak, ikinci gün bir konuda başarısız olurken bir diğerinde başarıya ulaşacak, sonraysa azminden etkilenmiş olan, dedektiflerin koruyucu azizine güvenerek üçüncü günde iz sürme konusunda mükemmel ve&#160;nihai bir zafer elde edecek. Fakat Antönio Claro’nun çözmesi gereken bir sorun daha olacak, üstesinden gelmiş olduğu&#160;müthiş zorluklarla karşılaştırıldığında bu sorun pek önem&#160;taşımıyor gibi gözükse de adamın bu sorunu çözerken son&#160;derece titiz ve uyanık davranması gerekecek. İşi yüzünden,&#160;erken saatlerde veya şehre uzak yerlerde yapılan çekimler&#160;dolayısıyla yataktan kalkması gereken günlerin haricinde,&#160;Daniel Santa-Clara, sizin de fark etmiş olabileceğiniz üzere,&#160;Helena’nın işe gitmesinden sonra yatakta bir iki saat daha&#160;kalmaktan hoşlanıyor. İşte bu yüzden, niçin erkenden uyandığını karısına açıklamak için sağlam bir mazeret uydurması ve bunu bir değil, iki, hatta üç gün üst üste yapması gerekecek, oysa, bildiğimiz gibi, şu anda işi yok ve dinlenme döneminde, bir avukat yardımcısını canlandıracağı Tatlı Hırsızın Duruşması adlı filmin çekimlerine çağrılmayı bekliyor.&#160;Maria da Paz hakkındaki araştırması bir günde tamamlanacak olsaydı, Helena’ya yapımcılarla toplantısı olduğunu söylemesi fena bir fikir olmayabilirdi, fakat gidişata bakılırsa&#160;her şeyi tek bir günde bitirme ihtimali oldukça zayıf. Öte&#160;yandan, araştırmasını birkaç gün üst üste yapması da şart&#160;değil, hatta, biraz düşününce, amacına ulaşmak için böyle&#160;bir yola başvurması uygunsuz bile olabilir, çünkü sakallı bir&#160;adamın Maria da Paz’ın yaşadığı sokakta üç gün üst üste görünmesi, önceden söylediğimiz gibi, komşuların şüpheye ve&#160;tedirginliğe kapılmalarına sebep olmakla kalmaz, sakallı bir&#160;öcü suretindeki korkunç bir tehdit olarak masum çocukcağızlara nesilden nesile sunulagelen ve televizyonun gelmesiyle birlikte çağdaş miniklerin hafızalarından tamamen ve ebediyen silinen, demode ve enikonu sarsıcı çocukluk kâbuslarının yeniden ortaya çıkmalarına sebep olabilir. Böyle düşünmeye başlayınca Antonio Claro süratle bir sonuca vardı, daha ilk gün neler olacağını bilmeden ikinci ve üçüncü günlerde olacaklara kafa yormasının anlamı yoktu. İşte bu yüzden&#160;Helena’ya, yarın film şirketinde bir iş toplantısına katılacağını söyleyecekti, En geç sekizde orada olmam lazım, Amma&#160;erken, diyecekti kadın ilgisizce, Ancak bu saatte toplanılabi-liyor, yönetmenin öğle vakti havaalanında olması gerekiyor,&#160;Tamam, dedi kadın, sonra da mutfağa gidip kapıyı arkasından kapadı ve akşam yemeğine ne pişireceğini düşünmeye&#160;başladı. Bol bol vakti vardı, fakat yalnız kalmak istiyordu.&#160;Önceki gün yatağının kalesi sayıldığını söylemişti, mutfağının hisarı sayıldığını da söyleyebilirdi aslında. Antonio Claro da bu arada, oynayacağı filmdeki tatlı hırsız gibi çabucak&#160;ve sessizce, içinde takma sakalla bıyığın kutusunun bulunduğu çekmeceli dolabının başına gitti, sakalı aldı ve yine sessizce ve çabucak, oturma odasındaki büyük kanepenin genelde&#160;pek oturulmayan tarafmdaki minderlerden birinin altına&#160;sakladı. Buraya saklayayım da fazla ezilmesin, diye düşündü.</p>
</body>
</html>