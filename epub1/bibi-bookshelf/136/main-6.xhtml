<?xml version="1.0" encoding="UTF-8"?>

<html xmlns="http://www.w3.org/1999/xhtml">
<head><meta http-equiv="content-type" content="text/html; charset=UTF-8"/><title></title><link rel="stylesheet" href="main.css" type="text/css"/>
</head>
<body>
<p><a id="bookmark0"></a><span style="font-weight:bold;">On Sekizinci Bölüm</span></p>
<p>“Doktor burada, Jane,” dedi Caleb nazikçe. “Yapılacak şeyler var. Onu almalarına izin ver.”</p>
<p>Jane afallamış bir halde kafasını kaldırıp ona baktı. Yanıp sönen ışıkları ve gelen ekibi fark etmişti ama sanki başka bir gezegende gibiydiler.</p>
<p>Trevor’ın artık o bedende olmadığını bilse de elini bırakmak istemiyordu. Bu son ayrılmaları olacaktı ve Jane bunu kaldırabilir mi bilemiyordu.</p>
<p>“Jane,” dedi Caleb. “Kahretsin, ben ne yapabilirim? Ne istersen yaparım. Söyle yeter.”</p>
<p>Caleb öfkeliydi. Hayır, sadece bu değildi. Gözleri nem-lenmişti. Tuhaf...</p>
<p>“Jane.”</p>
<p>Jane herkesin beklediğini fark etti. Onu bekliyorlardı. Dünyanın doğru ve normal gördüğü şeyi yapmak zorundaydı.</p>
<p>Trevor’m gitmesine izin vermeliydi.</p>
<p>Gözlerini kapadı. Bu gerçek bir veda değil, Trevor. Sen</p>
<p>benim güçlü olduğumu söyledin ama şu anda değilim. Yine de senin için güçlü olmak zorundayım. Haklılar. Bu iş bitmedi. Senin için de, benim için de. Gözlerini açtı. Sesini normal tutmaya çalışıyordu. “Seni duydum, Caleb.” Bir an dudaklarını Trevor’m eline koydu. Sonra yavaşça, yavaşça onu bıraktı. Gözyaşlarını durdur. Yoluna çıkmalarına izin verme. “Sonra görüşürüz... Trevor.”</p>
<p>Sonra, aşkım.</p>
<p>Ayağa kalkıp döndü. Trevor’ı ondan almalarını görmeye dayanamazdı. “Sorun yok, Caleb.” Yalandı. Bir daha asla hiçbir şey düzelmeyecekti. “İşlerini yapmalarını söyle.”</p>
<p>Caleb’in sesinin, tıbbi ekibin seslerinin ve hareketlerinin, ambulansın kapılarının kapanmasının çok da farkında olmadan öylece durdu.</p>
<p>“Jane.” Margaret arkasında duruyordu. Jane onun silah seslerini duyar duymaz sahile koşmasının ve sessiz bir şefkatle kendisine uzanmasının belli belirsiz farkına varmıştı. Margaret o ana kadar Jane’in acısına karışmamaya dikkat etmişti. “Şu anda TrevorTa ilgili konuşmayacağım ama sana söylemek istediklerim var. Sanırım Venable burada neler olduğunu biliyor. Her adımımızı izleyeceğini söylemiştin. Gerektiğinde duruma el koyacaktı.” Yüzünü ekşitti. “Ölüm ve Harriet’in kaçması bunu gerekli kılar sanırım. Polisler geldiğinde seni rahatsız etmediler ama beni ve Caleb’i sorguladılar. Sonra memura bir telefon geldi. Adam hemen çekilip adli işlere girişti. Sanınm Venable buraya gelene kadar duruma el koydu.”</p>
<p>“Haklı olabilirsin,” dedi dalgın bir halde. Margaret’in söylediklerine konsantre olması gerekiyordu. “Yakında burada olabilir.”</p>
<p>“Evet.”</p>
<p>“Bu iyi olmadı.” Ambulans şoförü arabaya binerken, Jane dönüp ambulansın ışıklarına bakmamak için kendini zor tuttu.</p>
<p>“Birazdan gidecekler,” dedi Caleb. Jane’in yanına sessizce gelmiş ve sessizce konuşmuştu. “Dayan, Jane.”</p>
<p>Jane dayanıyordu. Şimdi daha iyiyim, Trevor. Bunu başarabilirim.</p>
<p>“Onlarla birlikte git, Caleb. Sen de Margaret.”</p>
<p>Caleb dönüp ona baktı. “Seninle birlikte onlan arabayla takip ederiz.”</p>
<p>Jane başını iki yana salladı. “Ben onunla gitmiyorum. Şimdi olmaz.”</p>
<p>Caleb donup kaldı. “Neden?”</p>
<p>“Yapmam gereken bir şey var.” Sesini titretme. Dağılma. Her geçen dakika daha da güçleniyordu. Sen haklıydın, Trevor. Ben bunu atlatabilirim. Yapılması gerekeni yapabilirim. “Her şeyi yapacağını söylemiştin. Ben de senden Trevor Ta gitmeni, ona göz kulak olmanı ve yapılması gerekenleri yapmanı istiyorum. Onun yalnız olması fikrine katlanamıyorum.”</p>
<p>“O öldü, Jane. Net düşünemediğini biliyorum ama dene, lütfen.” Jane’in ifadesini görünce, Caleb küfretti. “Ne yapman gerektiğinin hakkındaki düşüncelerini biliyorum. O sürtüğün ölmesini mi istiyorsun? Sen Trevor’la git ve bırak ben halledeyim.”</p>
<p>Jane başını iki yana salladı.</p>
<p>“Tanrım, haline bak, işe yaramaz haldesin. Trevor senin böyle olmanı istemezdi. Bunu biliyorsun, Jane.”</p>
<p>“O benim güçlü olmamı isterdi. Harriet onu öldürdü, Caleb.”</p>
<p>“İzin ver, ben yapayım.”</p>
<p>“Yapamam. Kötü. Kadın çok kötü. Benim yüzümden onu öldürdü. Trevor’ın onun canavar oğlunun asla olamayacağı kadar iyi ve dürüst olduğunu umursamadı bile. Onu öylece... yok etti. Yoluna çıktı diye.” Bakışları ambulansa kaydı. “Bir daha asla kimseyi öldüremeyecek. Onu oğlunun yanına göndereceğim.”</p>
<p>“Seni bundan vazgeçirmeyeceğim, değil mi?” Yüzü gergindi ve gözleri yanıyordu. “Daha net düşünene kadar seni bayıltmak istiyorum.”</p>
<p>“Benim için her şey net, Caleb. Daha net olamazdı.” “Bak, Harriet’e yaklaşabilirsem, ben...”</p>
<p>“İstediğim her şeyi yapacağını söylemiştin.”</p>
<p>Çaresiz bir öfkeyle Jane’e baktı. “Kahretsin.” Sonra dönüp ambulansa doğru gitti. “Ben senin ölü sevgilini hallederim. Belki sonra da geri gelip senin cesedini aynı morga götürürüm.” Ön koltuğa oturup şoföre işaret etti. “En azından beni bunu yapmaya mecbur etmemek için çok dikkatli ol.” “O haklı, Jane,” dedi Margaret yavaşça. “Ama haklı ya da haksız olması fark etmez. Yanında kalmama izin vermeyeceksin, değil mi?”</p>
<p>Jane başım iki yana salladı.</p>
<p>“Seni zorlamayacağım. Bunu yapmak istiyorum ama sevdiğim birinin başına aynı şey gelse ben de senin gibi hissederdim.” Jane’e hızlıca sarıldı. “Dikkat et,” diye fısıldadı. “Ve çok hızlı hareket et. Venable şimdiye kadar tüm gücünü toplamıştır.” Dönüp ambulansa doğru gitti.</p>
<p>Jane ambulans gözden kaybolup köşeyi dönene kadar arkasından baktı.</p>
<p>“Bunu yapmak zorundaydım, Trevor,” diye fısıldadı. “Sen beni anlarsın. Hep anladın.” Caleb haklıydı, Trevor olsa bu hoşuna gitmezdi. Trevor hep Jane’i güvende tutmak isterdi.</p>
<p>Ancak artık Jane’in güvenliği önemli değildi. Harriet’in ölümü dışında bir şeyin önemi yoktu. Caleb’in son sözlerinden, Jane onun da bunu bildiğini anladı. O yüzden Caleb daha fazla sinirlenmişti.</p>
<p>Harekete geç.</p>
<p>Eğer Margaret haklıysa, Venable oraya gelip yoluna çıkabilirdi.</p>
<p>Harriet ondan en az bir saat öndeydi ama saklanmaya-caktı. Yazlık eve gidip Kevin’ın ölümünün öcünü alacaktı. Gittiği bir yer vardı.</p>
<p>Jane’in de öyle.</p>
<p>Arabasına ulaşır ulaşmaz ceptelefonunu çıkarıp Cathe-rine’i aradı.</p>
<p>“Sana ulaşmaya çalışıyordum,” dedi Catherine. “Endişelendik. Telefonu kapatıp gittin. Sonra aradım ama cevap alamadım.”</p>
<p>“Bir şeyler oldu. En son evin yerini bulduğunuzu söylemiştin. Buldunuz mu?”</p>
<p>“Evet, şimdi yoldayız. Bir deniz motoru kiralama şirke-tindeyiz. Evin bulunduğu kasabadan otuz dakika uzakta. Joe internetten baktı. Ev sahilde ve etrafı tepelerle çevrili ama Joe oraya gittiğimizde görülme riskimizin fazla olduğunu söyledi. Denizden gitmemiz daha iyi olacakmış.</p>
<p>“Deniz mi?”</p>
<p>“Joe öyle söyledi. Ben de onun ne yaptığını bildiğini düşünüyorum.”</p>
<p>“O zaman acele etseniz iyi olur. Harriet da yolda ve Doane’ın onun geldiğini görmesi umurunda değil.”</p>
<p>“Emin misin?”</p>
<p>“Evet, eminim. Kadın yaralı. Kanaması var. Ciddi bir şey olduğunu sanmıyorum ama belki kanamayı durdurmak için durursa zaman kaybeder. Umarım öyle olur.”</p>
<p>“Yaralı mı?” Catherine bir an sessiz kaldı. “Jane, neler oluyor?”</p>
<p>Jane ona söylerse, o kırılgan dengeyi bozabilirdi. “Sonra anlatırım. Bak, ben eve sizden daha yakın olabilirim. Bana yeri söyle.” Aldığı bilgileri GPS’e girdi. “Daha yakınım. Hemen yola çıkıyorum.”</p>
<p>“Bizi bekle. Kendi başına bir şey yapma.”</p>
<p>“Kendi başıma olmayacağım.”</p>
<p>Catherine sessiz kaldı. “Jane, her şey yolunda mı? Sesin sanki...”</p>
<p>“Ters bir şey yok.” Tüm dünyasının sona ermesi dışında.</p>
<p>Trevor'ın o ambulansın arkasında olması ve bir daha ona gelmeyeceği dışında. “Eve ulaştığımda seni arayacağım.” Telefonu kapatıp yüzünü direksiyona gömdü.</p>
<p>Bir dakika dinlen.</p>
<p>Tekrar kontrolünü kazan.</p>
<p>Bir görüşme daha yapması gerekiyordu. Doğrulup Ve-nable’ı aradı.</p>
<p>Telefonu açar açmaz, “İşleri berbat ettin, Jane,” dedi Venable sert bir sesle. “Olduğun yerde kal. Peşinizden geliyorum.”</p>
<p>“Nerede olduğunu biliyorum. Umurumda değil. Bir saniye kapat çeneni. Sana bir şey söylemem gerek. Fünye Harriet’in elinde. Daha önce bundan emin değildim ama onu gördüm. Fünye onda ve fünyeyi kullanacak.” Durup sesini düzeltti. “Ne yapıp edip o aletleri bul ve etkisiz hale getir.”</p>
<p>Sessizlik. “Yerlerini bulduk bile. Söylediğin gibi saat kulelerinde çıktılar. Uçaklar plütonyum izlerini buldular. Başlarında birer ekip var. Konuştuğumuz gibi çok gizli tutuyoruz.” Sesi sertleşti. “Ama seninle Harriet arasında olanların gizlenir yanı yok.”</p>
<p>“Gizliliği boş ver. Onun için çok geç kaldık. Onlar bombalarla uğraşana kadar, işler bir şekilde hallolacaktır.”</p>
<p>Venable sorular yağdırmaya başlamadan önce, Jane telefonu kapadı.</p>
<p>Jane yapması gerekeni yapmıştı.</p>
<p>Şimdi odaklanması gereken tek şey fünyeyi Harriet’ten alıp Eve’i kurtarmaya çalışmaktı.</p>
<p>Acele et.</p>
<p>Harriet, Trevor’ın açtığı yarasına ilk yardım yapmak için durmuş olsa bile, eve yaklaşmış olması muhtemeldi. Kadın eve vardığında, Harriet ve Doane’ın ölümleri başlatması dakikalar sürebilirdi.</p>
<p>Eve.</p>
<p>Bir anda acısının içinde bir panik başladı.</p>
<p>Eve ölebilirdi.</p>
<p>Onu kurtarmaya çok yaklaşmışlardı ama o sürtük Har-riet’in tetiği çekmesi yeterdi. Eve ölürdü.</p>
<p>Tıpkı Trevor gibi.</p>
<p>Hayır, Harriet. Tekrar olmaz. Bir daha asla olmaz.</p>
<p>Gaza bastı ve araba ileri atıldı.</p>
<p><a id="bookmark1"></a><span style="font-weight:bold;">Yazlık Ev</span></p>
<p>“Gelmedi.” Doane kulübeye döndüğünde, gözleri öfkeyle parlıyordu. “Harriet bu saate kadar burada olacağına söz vermişti. Kendini beğenmiş kaltak muhtemelen beni bilerek bekletiyor. Bu huyundan vazgeçiremedim. Oyunları hep böyle oynardı.”</p>
<p>“Sence büyük katliamı izlemeye istekli değil mi?” diye alaycı bir ifadeyle sordu Zander. “Benim için ne büyük bir hakaret.”</p>
<p>“Senin için de öyle,” dedi Eve, Doane’a. “Bir güven eksikliği mi seziyorum?”</p>
<p>“İkiniz de kapatın çenenizi.&quot; Telefonunu çıkardı. “Onun her şeyi berbat etmesine izin vermeyeceğim. Ona izin...” Harriet telefonu açınca, öfkeyle konuşmaya başladı. “Hangi cehennemdesin? Daha fazla beklemeyeceğim. Bunu yapmaya...” Susup dinledi. “Sana ne olduğu umurumda değil. Söylediklerine inanmıyorum da zaten. On beş dakika. Burada olsan iyi olur. Daha fazla beklemem.” Telefonu öfkeyle kapadı. “Hep bahane. Vurulduğunu ve kanamayı durdurmak için bir acilde durduğunu söyledi. Saçmalık.” Kapıya doğru gitti. “Bana yakınlarda olduğunu, tepeyi çıktığını söyledi. Doğruyu söylüyorsa, farlarını sahilden görmem gerekir.” Başını çevirip onlara baktı. “On dakika içinde onu göremezsem, buraya geri geleceğim.” Vahşi bir şekilde gülümsedi. “Ve o kaltağın buraya geldiğinde göreceği tek şey iki ceset olacak.” Kapıyı arkasından kapadı.</p>
<p>“Sanırım buradan çıkma zamanımız geldi,” dedi Zander. “Belli ki Doane, Harriet’in kapıya gelmesini beklemeyecek.” “Ben de öyle anladım,” dedi Eve. Kalbi hızla atıyordu. Bu kadar korkacağını düşünmemişti. İşin buraya geleceğini biliyordu. “Bu arada, şapkandan tavşan çıkarıp bizi serbest bırakabiliyorsan, bunu görmeyi çok isterim.”</p>
<p>“Tavşan yok ama yaklaştın.” Kaşlarını çatarak konsantre oldu. “Üzerinde çalışıyorum. Kırık kolla bu kelepçeler kolay iş değil.”</p>
<p>Eve ona bakakaldı. “Gerçekten de kilidi açabileceğini düşünüyor musun?”</p>
<p>“Hayır. Yeterince zaman yok zaten.” Zander kıvrıldı ve</p>
<p>bir anda iki eli serbest kaldı. Sol eli tamamen kelepçenin dışındaydı.</p>
<p>Eve gözlerini kocaman açtı. “Sandım ki sen...” “Açmadım.” Korkunç şekilde yamulmuş elini gösterdi. “Başparmağımı ve küçük parmağımı çıkardım. Çok eskiden, Tayland’da çok yetenekli bir kaçış sanatçısından öğrendim. Adam Houdini olmak istiyordu.”</p>
<p>“Acı verici görünüyor.”</p>
<p>“Geri sokarken ki kadar... acılı değil.” Diğer elini kullanarak parmaklarını yerine oturttu. Zander irkildi. “Sıra diğerinde. Sağ elim daha zor çünkü kolumdaki askı yüzünden şişmiş halde.”</p>
<p>Eve onun diğer elinin şeklini değiştirmesini ve kelepçeden çıkarmasını şaşkınlık içinde izledi. Başparmağını çıkanp geri takıyordu. Sonra da iki elini zor bir parçayı bitirmiş usta piyanistler gibi gerdi.</p>
<p>Zander yüzünü ekşitti. “Hoş görünmüyor ama benim mesleğimde bazen işe yarayabiliyor.”</p>
<p>“Anlayabiliyorum.” Ayaklarındaki kelepçeleri işaret etti. “Ama ayak parmaklarım da yerinden çıkarabildiğini sanmıyorum.”</p>
<p>“Çıkarabilsem bile, işime yaramazdı. Neyse ki bu kilitlere kolayca ulaşabiliyorum.”</p>
<p>Zander arkasına uzanıp hızla halıyı çekti. Halı yerden ayrıldı. Zander halının altına bakıp halıyı yere tutturan zımbalardan birini aldı. Sonra da zımbayı eğdi. Sol bileğindeki kilide soktu.</p>
<p>“Bunlar göz korkutuyor ama genelde büyük kilitleri açmak küçükleri açmaktan daha kolaydır. Çalışacak daha fazla alanın olur.&quot; Kaşlarını çatarak konsantre oldu. Sol bileğindeki kelepçe yere düştü. Aynı şeyi sağ bileği için de yaptı. Bu daha da kolay açıldı.</p>
<p>“Şimdi iplerden kurtulalım.” Ayağa kalkıp Eve’in sandalyesinin arkasına koştu. Bir süre düğümleri inceledi, sonra hızla ipleri çözdü. “Hadi.” Eve’in elini tutup onu ayağa kaldırdı. Tüm kan bacaklarına hücum ettiği için Eve bir an düşecek gibi oldu. Zander onu belinden yakalayıp yarı kucağında kapıya taşıdı. “Bir dakikaya kendine gelirsin. Harekete geçmemiz gerek. Doane’ın Harriet’ten ne zaman vazgeçeceğini bilemiyoruz.”</p>
<p><span style="font-style:italic;">Bunu çoktan yapmış bile olabilir,</span> diye düşündü Eve. Öfkeli, sabırsız bir halde ve öldürmeye hazırdı. Sahil kumsaldan uzakta değildi.</p>
<p>Doane elinde silahıyla kapının diğer tarafında olabilirdi.</p>
<p><a id="bookmark2"></a><span style="font-weight:bold;">Oregon Sahili</span></p>
<p>Joe deniz motorunu durdurdu ve dürbününü sahile çevirdi. “Ev orada. Bundan sonra botla gitme riskini alamayız.”</p>
<p>Gallo ayağa kalkıp sahile baktı. “Hâlâ birkaç mil uzaktayız.”</p>
<p>“Eve oradaysa, Doane geldiğimizi görür ve her şey biter. Risk alamayız.”</p>
<p>Catherine dürbünü alıp kendisi baktı. “Sahildeki şeyler. .. kütük mü?”</p>
<p>Joe başıyla onayladı. “Bu şeyler muhtemelen üç ya da dört metre uzunluğundalar. Şaşırtıcı, değil mi?”</p>
<p>“Rahatsız edici. Kumdan yükselen kocaman pençelere benziyorlar.”</p>
<p>Joe yelken bezi bir çantadan bir paket çıkarıp botun yanına yerleştirdi. Çantanın ipini çekti ve içinden bir buçuk metrelik bir sal çıktı. Joe salı sabitleyip içine silahları yüklemeye başladı.</p>
<p>Gallo salı inceledi. “Quinn, bu salda hepimize ve silahlara yetecek kadar yer göremiyorum.”</p>
<p>“Yok zaten. Biz yüzeceğiz.”</p>
<p>“İlginç. Şaka da yapmıyorsun.”</p>
<p>“Şaka yapmıyorum. Oraya zaten kolayca gideriz. Ben belime bir çekme halatı bağlayacağım ve salı çekeceğim. Sen ve Catherine kendiniz gidin.”</p>
<p>“Biz senin gibi Deniz Kuvvetleri’nde değildik, Quinn.” Catherine ceketinin fermuarını açınca içinden bir yüzme kıyafeti çıktı. İnce ve hoş hatlarını belli ediyordu. “Onu zorlamayı bırak, Gallo. Çin sahilindeki denizaltma ulaşmak için de neredeyse bu kadar yüzmüştün.”</p>
<p>Gallo gülümsedi. “Ama yanımda yardım için sen vardın.”</p>
<p>“Seni sahile çekeceğimi sanıyorsan, delirmiş olmalısın.” “Çok kötü. Eğlenceli olabilirdi. Sanırım kendim halledebilirim.” Gallo, Joe’ya döndü. “Ama şunu belirtmem ge-</p>
<p>rekir ki, Catherine'in tek bir telefonuyla buraya bize destek için bir ordu yığılır. Tabii Venable’a tekrar güvenirsen.”</p>
<p>“Güvenmem,” dedi Joe. “O yoldan bir kez geçtik. Eve neredeyse ölüyordu. Bu işte yoksan burada kal, Gallo. Catherine ve ben hallederiz.”</p>
<p>“Sen bilirsin,” dedi Gallo, sessizce. “Ben seçenekleri sunmak istedim. Acele etmemiz gerektiği için öyle söyledim. Sence ben de seninle aynı şeyleri hissetmiyor muyum, Quinn?”</p>
<p>Joe onun gözlerine baktı. “Hayır, aynı hissetmiyorsun. Hissedemezsin. Fakat emin ol buna yakın bir şeyler hissediyorsun.”</p>
<p>“Seninle tartışmayacağım. Eve’e karşı ne hissettiğimi sana söyledim. Eve benim arkadaşım ve çocuğumun annesi.” Gallo tişörtünü çıkarıp daha önce giyindiği dalgıç kıyafetinin altıyla uyumlu bir üst giyindi. “O ya da bu şekilde, bugün Eve’i geri alıyoruz.”</p>
<p>Joe başıyla onayladı. “Çok haklısın.” Salı yüklemeyi bitirip suya atladı. Çekme halatının ucunu dalgıç kıyafetine taktı. Catherine ve Gallo da suya girdiler. Joe uzun ve güçlü kulaçlarla karaya doğru gidiyordu. “Hadi gidip alalım onu.”</p>
<p>“Bu taraftan!” Kulübenin kapısından çıkınca Zander, Eve’i sola çekti.</p>
<p>Eve, diğer tarafa giden yolu işaret etti. “Bu sahile paralel gidiyor. Sanırım Doane’m arabası...”</p>
<p>“Orada saklanacak yer yok. Acele et.”</p>
<p>Tepeye doğru koştular ve neredeyse anında kendilerini uzun kayaların ortasında buldular. “Nereye gittiğimizi biliyor muyuz?” diye fısıldadı Eve.</p>
<p>“Hiçbir fikrim yok. Nasıl olabilir ki? Doane peşimizden gelirse, onun icabına bakarım.”</p>
<p>“Silahsız mı?”</p>
<p>“Eller ve zihin de silahtır. Bazen bilindik silahlar insana engel oluyor.”</p>
<p>“Yine de yanımızda olmalarını isterdim,” dedi Eve. “Tamam, öyle istiyorsan.” Zander yarı gömülmüş haldeki kütüklerden birine gitti ve dallarından birini kırdı. Yarım metre boylarındaki dalın keskin ve çatallı ucunu kaldırdı. Soru sorar gibi Eve’e baktı.</p>
<p>Eve başını iki yana salladı. “Doane’ın silahı karşısında pek işe yaramaz.”</p>
<p>“Şikâyetler. Şikâyetler. Başka bir şey yok.” Dalı Eve’e uzattı. “Bu senin.”</p>
<p>“Çok teşekkürler.”</p>
<p>Zander bir dal daha kırıp havaya kaldırdı. “Hadi, gidelim.”</p>
<p>Kaya oluşumlarının aralarından geçiyorlardı. Her bir kıvrımda ve dönüşte Eve altlarındaki kütükleri daha net görebiliyordu. Ateşli rüyalar içinde yapılmış bir dizi çılgın modern sanat heykeli gibi duruyorlardı.</p>
<p>Daha çok kâbusa benziyorlardı.</p>
<p>Eve gerildi.</p>
<p>Arkalarında ayak sesi vardı.</p>
<p><span style="font-style:italic;">Doane.</span></p>
<p>Zander başını kaldırıp dinledi. “Sanırım yokluğumuz fark edildi,” diye mırıldandı.</p>
<p>Ayak sesleri durdu.</p>
<p>“Kaçabileceğinizi mi sandınız?” diye bağırdı Doane. “Karanlıkta bile sizi takip edebilirim, kokunuzu alabilirim.” Yine ayak sesleri başladı. “O kaltak Harriet için artık bekle-yemem. Bedel ödeme zamanınız geldi. İkinizin de. Kevin, Zander’m etini istiyor. Kevin burada, Eve. Onu hissedebiliyor musun?”</p>
<p>Eve o tanıdık ürpertiyi hissetti.</p>
<p>Buna karşı savaşmalıydı.</p>
<p>Sahip olduğu her şeyle buna karşı gelmeliydi.</p>
<p>Doane şeytani bir şekilde güldü. “Tıpkı eski zamanlardaki gibi, Eve. Ormanda seni kovalıyorum... fakat bu kez senin için iyi bitmeyecek. İkiniz için de öyle.”</p>
<p>“Dinleme,” diye fısıldadı Zander. Belki de Doane’ın sözlerinin Eve’i nasıl etkilediğini hissediyordu. “İlerlemeye devam et.”</p>
<p>İyice eğilerek kayaların arasından ilerlediler.</p>
<p>Doane’m sesi yükseldi. “Birbirinizin ölümünü izleyeceksiniz. Tıpkı planladığım gibi, tıpkı olması gerektiği gibi.”</p>
<p>Böyle söyleyerek ne yapmaya çalışıyordu?</p>
<p>Tabii ya. Bir cevap almaya çalışıyordu, herhangi bir cevap. Böylece yerlerini tespit edebilecekti. Ona hiçbir şey verme.</p>
<p>Eve, Zander’a döndü. “Ben onu kendime çekebilirim. Dikkati dağılırsa, sen arkasından dolaşabilirsin.”</p>
<p>Zander gülümsedi. “Yem olmak mı istiyorsun? Bu kez olmaz, Eve. Seni gözümün önünden ayırmayacağım.”</p>
<p>Eve dudaklarını büzdü. “Aile şefkati için yanlış zamanlama.”</p>
<p>“Benim o konuda pek fazla tecrübem yok.” Eve’in kolundan tutup kendine çekildi. “O yüzden, birlikte kalacağız.” <span style="font-style:italic;">Bam!</span></p>
<p>Eve’in kafasının yanındaki dal patladı.</p>
<p>İkisi de hemen eğildiler. Doane onların olduğu tarafa rasgele dört el daha ateş etti.</p>
<p>Zander ve Eve iyice eğilip üç metre kadar ilerideki kayaların arkasına gitmeye çalıştılar.</p>
<p>Kahretsin. Çok yakma isabet etmişti.</p>
<p>“Aşağıya giden tek yol benden geçiyor,” diye bağırdı Doane. “Bana inanmıyor musunuz?”</p>
<p>Eve ve Zander kayalara doğru gitmeye devam ettiler. Gizlenmek için büyük kayalara yakın durmaya çalışıyorlardı.</p>
<p>“Size söz veriyorum... işin sonu ölüm olacak. Sizin seçiminiz kayalar ve on beş metrelik bir düşüş. Bu sizi benden daha çabuk öldürür.”</p>
<p>Eve öyle olmadığını düşünüyordu. Doane çok beklemişti ve açtı.</p>
<p>Zander’la birlikte doğanın inşa ettiği labirentteki kıvamlan ve dönüşleri anlamaya çalışırken, ileride bir ses daha duydu. Daha çok dalga sesleri gibiydi, ama bunlar farklı geliyordu. Kayalar bir anda bitmişti. Zander aniden onun önüne geçti.</p>
<p>Dik bir uçurumun kenarında duruyorlardı. Dalgalar aşağıdaki kayalara vuruyordu.</p>
<p>Doane haklıydı. Gidecek başka yerleri yoktu.</p>
<p>“Size söylemiştim.”</p>
<p>Eve ve Zander dönüp baktılar. Doane birkaç metre ilerilerinde durmuş, silahını onlara doğrultmuştu.</p>
<p>Gülümsüyordu. “İşimiz bitti,” dedi yumuşak bir sesle.</p>
<p>“Şu anda seçme şansın yok, Zander,” dedi Eve kısık sesle. “Şu tarafta kayalar var. Oraya git ve mümkün olursa Doane’ı alt et.” Bir adım öne çıkıp Doane’m Zander’ı görmesini engelledi. Düşün. Doane hakkında bildiklerini kullan. Sesini yükseltti. “Kevin bunu istemiyor, Doane. Sen bana söyledin. Korkunç bir hata yapıyorsun.”</p>
<p>Doane’m gülümsemesi kayboldu. Şaşırarak kaşlarını çattı. “Ne?”</p>
<p>“Haklısın. Başından beri haklıydın. Kevin yaşıyor. O şu anda bizimle.”</p>
<p>“Yalan söylüyorsun. Beni aptal mı sandın? Sen bana hiç inanmadın.”</p>
<p>Eve onu gafil avlamıştı. Dikkatini kendi üzerinde toplaması gerekiyordu. Arkasında duran Zander’m hareket ettiğini hiç hissetmedi ama bunu bir anlamı yoktu. Zander bir kedi gibi hareket ediyordu.</p>
<p>Eve bir adım daha yaklaştı. “Bunu kabul etmek istemedim. Ama başka nasıl bunun yüzünü bu kadar net yapabilirdim? Her bir hattını, detayını?”</p>
<p>Doane’ın silahı tutan eli titremeye başlamıştı. “Hepsini yaptın. Onun kafatası... ve fotoğrafları vardı.”</p>
<p>“Öyle değildi. Fotoğraflarını epey ilerleyene kadar görmedim. Ne yaptığımı gördün. Kevin’ı geri getirdim. Bunu yapabilmemin tek yolu onun da benimle çalışmasıydı. Biz bağlandık. Bir olduk. Kevin yaşıyor ve benimle nefes alıyor. Beni öldürürsen, onu da tekrar öldürmüş olursun.”</p>
<p>Doane terliyordu. “Yalan söylüyorsun. Onun birleşmek istediği kişi bendim.”</p>
<p>“Yeterince yakın değildin. Ben oradaydım. Kevin uzanıp beni aldı. Kevin hep bunu yapmaz mıydı? Kafatasını düşün. Kevin’a ne kadar benzettiğimi düşün. Ben iyiyim ama bu iyiden öte. Bunu sadece Kevin yapabilirdi.”</p>
<p>Doane’ın gözleri nemlendi. “Doğru mu? Kevin...?” “Evet. Kimse o kadar iyi olamaz.” Elini kaldırıp göğsüne dokundu. “Kevin burada.”</p>
<p>“Beni beklemeliydi.” Silahı tutan eli gerildi. ‘Yalan söylüyorsan, ben...” Doane ona doğru bir adım atıp dondu. Sırtı geriye doğru gitti.</p>
<p>Gözleri kocaman açılıp dışarı doğru şişti. “Hayır... sürtük.”</p>
<p>Öksürdü. Hemen ardından ağzından ve burnundan kanlar akmaya başladı.</p>
<p>Eve şaşkınlık içinde ona bakakaldı.</p>
<p>Neler oluyordu?</p>
<p>Doane dizlerinin üzerine çöküp yüzüstü yere yuvar-laııdı. Ancak o zaman Eve, Doane’ın arkasındaki kocaman bıçağı görebildi.</p>
<p>Beş metre kadar ilerisinde Joe duruyordu. Hâlâ atış po-zisyonundaydı.</p>
<p>Eve şok, inanamama ve sevinç hissetti.</p>
<p>“Joe...”</p>
<p>“Olduğun yerde kal. Henüz ölmedi.” Joe hemen koşup Doane'ın hâlâ titreyen elindeki silahı aldı. Sonra Eve’e döndü. Sesi titriyordu. “Sen iyi misin?” Cevap vermesini beklemeden Eve’i kollarına aldı. “Cevap vermene gerek yok. Doane’la konuşmanı duydum. Gayet iyisin.” Eve’i öptü. “İyi olmasan da seni iyileştireceğim, Eve...”</p>
<p>“Biliyorum...”</p>
<p>“Böyle insan içinde sevgi göstermek için doğru zaman değil.” Zander kaya parçalarının arasından çıktı. “Özellikle de beceriksizce katledilmiş birinin önünde.”</p>
<p>Joe gözlerini kısarak baktı. “Beceriksizce mi?”</p>
<p>“Adam henüz ölü değil, değil mi? Sen geldiğinde ben de tam onu öldürmek için diğer taraftan dolaşmaya çalışıyordum.”</p>
<p>“Birkaç dakikaya ölmüş olur.”</p>
<p>Zander başıyla onayladı. “Kötü bir atış değildi. Muhtemelen Deniz Kuvvetleri’ndeyken daha da iyiydin.”</p>
<p>Joe bir küfür mırıldanıp Eve’e döndü. “Yalnız değilim. Dostlarını getirdim. Catherine ve Gallo evin diğer tarafında-lar. Sizi evde bulamayınca, ayrıldık. Jane de yolda.”</p>
<p>Zander, Eve’e gülümsüyordu. “Çok başarılıydın, Eve.</p>
<p>Seninle gurur duydum. Umarım Doane’ın beni öldürmesini engellemek için de aynı derecede isabetli bir hikâyen vardı. Senin küçük dikkat dağıtma numarası işe yaramazsa diye.” “Adamı takıntısından uzaklaştırmak için Şehrazat olmam gerekecekti.” Omuz silkti. “Başından beri, asıl hedef şendin.” Yaşadığı son anların gerginliği ve korkusu yeni yeni kendini gösteriyordu.</p>
<p>Hayır, bundan da fazlası vardı. Doane onu evinden, sevdiği insanlardan ayırdığından ve onu bu delilikle, korku dolu kâbusa sürüklediğinden beri Eve, hayatı için savaşan bir kurbandı. Artık bir kurban olmadığına inanmak çok zor geliyordu.</p>
<p>“Eve.” Joe’nun bakışları Eve’in yüzündeydi. “Bitti.” “Öyle mi? Sanmıyorum. Henüz tam olarak bitmedi.” Doane’m yanma gitti. Adam hâlâ yerde nefes almaya çalışıyordu. Doane’a baktı. İşkence ve esaret altında, aklını korumaya çalışarak kurban olmamak için savaştığı günleri düşündü.</p>
<p>Doane’ın Eve’in asla kurban olmadığını, sonunda kazandığını fark etmesi gerekiyordu.</p>
<p>Eve onun yanına diz çöktü. “Artık biliyorsun, Doane...” Kan kırmızı gözlerle Eve’e baktı.</p>
<p>Eve eğilip fısıldadı. <span style="font-style:italic;">“Ben</span> bu işte gerçekten iyiyim.” Doane inanamayarak Eve’e baktı. O ifadesi verdiği son nefesle, sonsuza dek dondu.</p>
<p>* <span style="font-style:italic;">*</span> *</p>
<p>Jane gerginlikten göğsünün sıkıştığını hissediyordu. Denizin üzerinde parıldayan aya baktı. Tepelere henüz girmişti ve ev gittiği yolun ötesinde olmalıydı.</p>
<p>Harriet kendisinden önde miydi?</p>
<p>Yoksa eve çoktan varmış mıydı?</p>
<p>Eve ölmüş müydü?</p>
<p>Jane bu ihtimali düşünemezdi. Devam etmeli ve umudunu kaybetmemeliydi.</p>
<p>Köşeyi dönünce ilerideki evi gördü.</p>
<p>Tüm ışıkları yanıyordu ama Jane önünde sadece tek bir arabanın park edilmiş olduğunu gördü.</p>
<p>Ve bu araba Harriet’in kullandığı Cadillac Escalade değildi. Rahatlayarak derin bir nefes adlı. Harriet eve varmamıştı. Henüz değil. Eve güvende olabilirdi.</p>
<p>Ama Harriet neredeydi? Jane onun gecikmesini bekliyordu ama bu kadar...</p>
<p>Telefonu çaldı. Catherine’di.</p>
<p>“Eve güvende, Jane.” Catherine’in sesi titriyordu. “Zamanında yetiştik.”</p>
<p>“Tann’ya şükür. İnanamıyorum...” Duygu seline kapılınca bir an sustu. “O nasıl? Doane zarar vermiş mi?”</p>
<p>“Fiziksel olarak vermemiş. Doane’ın yaptıklarının onda nasıl bir psikolojik etkisi olacağını zamanla göreceğiz.” Durdu. “Joe, Doane’ı öldürdü.”</p>
<p>“Güzel,” dedi Jane öfkeyle. “Harriet?”</p>
<p>“Hayır, o henüz gelmedi. Doane ondan bir telefon almış. Yarasının kanamasını durdurmak için durduğunu söylemiş. Şimdiye kadar tepelere ulaşmış olmalıydı.”</p>
<p>“Ben şu anda tepelerden çıkıyorum. Evi görebiliyorum,” dedi yavaşça. “Demek ki Harriet benim arkamda olmalı.&quot;</p>
<p>“Olduğun yerde kal. Biz gelip...”</p>
<p>“Hayır.” Arabasını ağaçların arasına çekti. “Muhtemelen zaman olmayacak. Son istediğimiz şey onun sizin gelişinizi görüp paniklemesi. Fünye hâlâ Harriet’de.”</p>
<p>“Zaten o yüzden de...”</p>
<p>“Hayır, Catherine.” Jane telefonu kapadı.</p>
<p>Hayır, Catherine. Bu işi yapan ben olmalıyım. O benim olmalı.</p>
<p>Arabadan inip Caleb’in kumsalda kendisine verdiği tabancayı çıkardı. Çok uzun zaman önce gibi geliyordu.</p>
<p>Bir ömür önce. Trevor’m ömrü.</p>
<p>Yolu net görebilmek için arabadan uzaklaştı.</p>
<p>Hadi, Harriet. Seni bekliyorum.</p>
<p>Dinledi.</p>
<p>Ses yoktu.</p>
<p>Gelecekti.</p>
<p>Harriet gelecekti.</p>
<p>Bir dakika.</p>
<p>İki dakika.</p>
<p><a id="bookmark3"></a><span style="font-weight:bold;">Üç.</span></p>
<p>İleriden zarif ve güçlü bir ses geldi.</p>
<p>Cadillac.</p>
<p>Gittikçe yaklaşıyordu.</p>
<p>Virajın ilerisindeydi.</p>
<p>Jane kendisini hazırlayıp silahı kaldırdı.</p>
<p>Joe ona hep şansını iyi değerlendirmesini söylerdi.</p>
<p>Cadillac virajı döndü.</p>
<p>Bam! Bam!</p>
<p>Jane ön lastikleri patlattı.</p>
<p>Araba yolda kaydı. O kadar yakındaydı ki Jane, Harriet’ in direksiyonun arkasındaki gergin ve öfkeli yüzünü görebiliyordu. Sonra araba hendeğe yuvarlandı ve Harriet içinden tırmanarak çıktı.</p>
<p>“Buraya gelmen uzun sürdü,” diye bağırdı Jane. ‘Trevor’m hatasıydı. Seni vurduğunda, bedeninde üç kurşun vardı ama yine de tetiği çekebildi.” Harriet’in küfrettiğini duydu. “Umarım canını yakmıştır. Çünkü ben de canım yakmaya kararlıyım.”</p>
<p>Jane’in başının bir karış üzerinden bir kurşun geçip arkadaki arabaya saplandı.</p>
<p>“Sana yaşananların sadece bir erteleme olduğunu söyledim,” dedi Harriet hırçın bir ifadeyle. “İşini bitirebilmem için ortaya çıkmana sevindim. Sonra eve gidip senin kıymetli Eve’i öldürebilirim.” Fünye olan ceptelefonunu çıkardı. “Sonra Kevin’m yarım kalan son işini tamamlayacağım.”</p>
<p>Kevin’ın işi. Milyonların ölümü.</p>
<p>Ölüm.</p>
<p>Trevor...</p>
<p>Şimdi Trevor’ı düşünme. Eli sabit durmalıydı.</p>
<p>Dikkatlice pozisyonunu ayarladı.</p>
<p>Bir kurşun daha yakınından geçip arkadaki arabanın ön camını parçaladı.</p>
<p>“Çok yakındı, değil mi? Sana iyi ateş ettiğimi söylemiştim.”</p>
<p>“Evet, söyledin, değil mi?” dedi Jane. “Öylesin de. Ancak bunun sana bir yaran olmayacak. Beni öldüremeye-ceksin ve tüm planların çöpe gidecek. Doane işleri berbat etti. Zander ve Eve serbestler.”</p>
<p>Sessizlik. “Yalan söylüyorsun. James’le on beş dakika önce konuştum.”</p>
<p>“Doane öldü.” Dikkatle nişan aldı. “Sen de öyle, Harriet.”</p>
<p>“Sen ne diyorsun? Sen...” Sağ eli patlayınca çığlık attı Fünye yere düştü.</p>
<p>Jane hızla tekrar nişan aldı. Hızla dört el ateş etti.</p>
<p>Harriet tekrar çığlık atıp iki büklüm yere düştü.</p>
<p>Yeterliydi. İşi bitmişti.</p>
<p>Jane ayağa kalkıp yavaşça Harriet’in yattığı yere gitti.</p>
<p>Harriet şaşkm halde ona bakıyordu. “Bir dakika içinde ayağa kalkacağım. Sen... bana zarar... veremezsin. Sen olmaz...”</p>
<p>“Ah, verdim ama. Kevin’ın sana ateş etmeyi ne kadar güzel öğrettiğiyle övünüyordun.” Öfkeyle Harriet'e baktı. “O sana öldürmeyi öğretti. Joe ise bana ateş etmeyi öğretti. Bu işte epey ilerledim. Ama kendimi korumak İçin. Herkes benim katil güdülerim olmadığını düşünüyordu. Seninle tanışana kadar ben de öyle düşünmüştüm.”</p>
<p>“Ben ölmeyeceğim,” dedi Harriet. Çaresizce doğrulmaya çalışıyordu. “Sen beni öldürecek kadar güçlü değilsin. Ben kurtulmanın bir yolunu bulacağım. Hep buldum, hep bulacağım.”</p>
<p>“Sen çoktan öldün. Çok dikkatli nişan aldım. İlk atış sağ elin içindi. Böylece fünyeyi kullanamayacaktın. Bir atış silahı tutan diğer elin için.” Zalimce ekledi. “Üç atış ise karnına ve göğsüne. Tıpkı Trevor’ın yaraları gibi. O çok çabuk öldü. Elindeki kanama ağır olduğu için, sen daha da çabuk öleceksin. Kimse seni kurtaramaz. Kevin’ın da. Doane da.” “Ben kendimi kurtaracağım.” Ağzının kenarından bir parça kan aktı. “Sürtük. Senin gibi çiroz bir şey asla...” Acıdan sesi kesildi. “Sen beni yok edebileceğini... nasıl düşünürsün? Kevin’m öldürdüğü aptal çocuklar gibisin. Zayıf. Değersiz...” “Seni yok ettim.”</p>
<p>“Yalancı.” Gözleri parlıyordu. “James bana... Kevin’ın bir parçası olduğunu düşünmeye başladığını söylemişti. Ben... ona güldüm. Kevin onu istemezdi. O yeterince güçlü değildi. Benim gibi değildi. Kevin’m hep istediği ben...” Gözleri kapanıyordu. “Kevin bana yardım... et. Ben hep... sana yardım ettim. Tatlı, tatlı, sevgilim... şimdi senin de bana... yardım etmen gerek.” Doğruldu. Sözcükleri güçlü ve kin doluydu. <span style="font-style:italic;">“Öldür</span> onu!”</p>
<p>Bir an, Jane buz gibi bir ürperti hissetti. Sonra geçti.</p>
<p>Harriet gitmişti.</p>
<p>Gözleri kocaman açıktı. Görmeyen gözlerle gökyüzüne bakıyordu.</p>
<p>Jane bir an daha ona baktı. Pişmanlık yoktu. Suçluluk da. Harriet hâlâ hayatta olsaydı da onu tekrar öldürseydi keşke.</p>
<p>Gerçek bir katil içgüdüsü.</p>
<p>Eve.</p>
<p>Jane fünyeyi alıp döndü ve yavaşça sahil yolunda ilerledi. Tepedeki eve doğru gidiyordu. Kütüklerden oluşan mezarlığa vuran evin ışıklarını görebiliyordu. Sonra Catherine ve Gallo olduklarını düşündüğü iki gölge gördü.</p>
<p>Sonra da evin arkasındaki tepede duran Eve’i gördü. Yanında Joe vardı.</p>
<p>Gözlerini Eve’den ayırmadan, tepeyi tırmanmaya başladı. Acısı ve uyuşukluğu devam ediyordu ama sevgisi ve onlarla birlikte geçireceği zamanlar bir anda önünde belirmişti. Etrafındaki onca ölüm ve acıya rağmen, Eve hayattaydı. Şu an için bu yeterliydi.</p>
<p>Eve, Joe’dan ayrılıp kollarını uzattı. “Jane?”</p>
<p>Jane, Eve’in kollarına gitti ve başım omzuna yasladı.</p>
<p>İzliyor musun, Trevor? Benim için istediğin buydu.</p>
<p>Dün... Bugün... Yarın...</p>
<p>Güneş kör edici bir parlaklıkla okyanusa vuruyordu. Eve sahilde durmuş, yüzünü sabah esintisine çevirmişti.</p>
<p>Özgürlük.</p>
<p>Uzun zamandır özgürlüğü korku ve çirkinlik içinde hissetmiş gibiydi. İçinde hep bir korku vardı, hep arka planda sürüyor, onu alt etmeyi bekliyordu. Neredeyse şimdi bile gardım düşürmeye korkuyordu.</p>
<p>Ancak bu özgürlük hissi olmasaydı, Doane kazanırdı.</p>
<p>Eve onun kazanmasına izin veremezdi.</p>
<p>Dönüp tepeye baktı. Polis ve adli ekiplerle doluydu. Kütüklerin altındaki mezarları kazıyorlardı. Onlara söylediği yerden zavallı kurbanlardan birinin cesedine ulaşmışlardı bile. Diğer çocuğu hâlâ arıyorlardı.</p>
<p>“Burada kalmak zorunda değilsin.” Joe sahilden yanına gelmişti. “Bırak polisler işlerini yapsın.” Kolunu Eve’in beline doladı. “Seni eve götürmek istiyorum.”</p>
<p>“Ben de eve gelmek istiyorum.” Arkasını dönüp Joe’ya baktı. “Ama bu işi bitirmem gerek, Joe. Arkamı dönüp gidemem.” Sahilin aşağı tarafındaki bir kayaya oturan Jane’e baktı. “Ama onun burada olmaması gerekiyor. Acı çekiyor, Joe.” Başını iki yana salladı. “Değişmiş...”</p>
<p>“Evet.” Dudaklarını Eve’in şakağına dayadı. “Sen de öyle.”</p>
<p>“Ne? Hayır, ben değişmedim.” Kaşlarını çattı. “Nasıl?”</p>
<p>“Daha güçlüsün. Bunu görebiliyorum, hissedebiliyo-</p>
<p>rum.</p>
<p>Eve sessiz kaldı. “Ben biraz daha sertleştiğini düşünmüştüm. Doane’m bana bunu yapabilme gücünün olmasından nefret ettim.”</p>
<p>“Daha sert değilsin. Sadece sanki senin için gerekli olmayan her şey soyulmuş gibi. Geriye kalansa güçlü... ve güzel.”</p>
<p>Eve kahkaha atmaya çalıştı. “Önyargılısın, Joe.”</p>
<p>“Seni sen yapan her bir ayrıntıyı ve özelliği inceledim. Kimse benden iyi yargılayamaz.” Eve’i bir anda kollarının arasında çevirip yüzünü saçlarının arasına gömdü. “Ve seni sen yapan her bir zerreni seviyorum.” Sesi hissettikleri yüzünden boğuk geliyordu. “Tanrım, geri dönmene çok sevindim. Deiirecektim.”</p>
<p>Sesi acı ve tutkudan kalınlaşmıştı. Bu ses tonu Eve’in içine işledi. “Ben de.” Joe’ya sardığı kollarını sıktı. “Doane ve Harriet o kadar acıya neden oldular ki... ve belki de yaptıkları en kötü şey Kevin’ı dünyaya getirmekti. Her ikisinin şeytanlığı Kevin’da vücut bulmuş gibi. Öldürüldükten sonra bile Kevin’ın şeytanlığı büyümeye devam etmiş gibi. Sana, bana kadar uzandı... ve Jane’e. Ah, Tanrım, Jane.”</p>
<p>“Ona zaman ver. Atlatacaktır.”</p>
<p>“Başka yolu yok.” Durdu. “Trevor’ın ailesi yoktu. Onu gölün orada gömmeyi önderdim. Tepenin ilerisindeki ormana. Senin için uygun mu?”</p>
<p>“Tabii ki. Jane için uygun mu?”</p>
<p>“Sanırım. Jane karar veremeyecek kadar acı içinde. Eve döndükten sonra konuyu ona açarım.”</p>
<p>“İyi fikir.” Joe bir an için konuşmadı. “Zander seninle konuşmak istiyor. Benden sana sormamı istedi.”</p>
<p>“O hâlâ burada mı? Gitti sanmıştım. Polis ve CIA ajanları gelince ortadan kayboldu.”</p>
<p>“Bu seni şaşırtmamalı. Kanun işleri olunca huzursuzla-nıyor.” Dudaklarını büzdü. “Onlar da Zander için aynı şeyi hissediyor. Çoğu kendilerine sıkıntı yaratmaması için Zan-der’m etrafta olmamasını tercih ediyor.”</p>
<p>“Sen dahil mi?” diye sessizce sordu Eve.</p>
<p>“Birkaç saat öncesine kadar evet derdim. O kibirli pislik, kendi şovunu yapıyordu. Seni büyük riske attı.”</p>
<p>“Ya şimdi?”</p>
<p>“Seni kurtardı. Biz zamanında gelmemiş olabilirdik. Seni o kurtardı. Ne demem gerek? Bunu yapma şekli konusunda hâlâ çok kızgınım, ama yaptı işte. Bu da onu desteklemem gerektiği anlamına geliyor.” Durup Eve’i kendinden uzaklaştırdı. “O yüzden, yukarı gidip onunla konuş. Evin arkasındaki yoldan gitmeni istedi.”</p>
<p>Eve başıyla onaylayıp döndü. “Neden kayalara gidip Ja-ne’le oturmuyorsun? Konuşmayacaktır ama senin orada olman ona iyi gelir.” Cevap beklemeden dönüp sahilin karşısındaki tepeye doğru gitti.</p>
<p>Yol kütüklerden oluşan mezarlığın arkasındaki tepeden aşağı iniyordu. Sonra da bir sonraki tepeye kıvrılıyordu. Son dönemeci dönünce, Eve küçük bir ateşten çıkan dumanın kıvrımını gördü.</p>
<p>Zander bağdaş kurmuş, ateşin önünde oturuyordu. Başını kaldırınca E ve’i gördü. “Sana Colorado’daki yaktığımız ateşi hatırlattı mı?” Gülümsedi. “Çok zaman geçmiş gibi, değil mi?” “Çok da değil. Bana öyle gelmiyor.” Zander’ın karşısına oturdu. “Beni buraya hatıralar için çağırdığını sanmıyorum. Bu pek senin tarzın değil, Zander.”</p>
<p>“Peki, sence neden seni çağırdım?”</p>
<p>“Bilmiyorum ama ben seni neden görmek istediğimi bi-</p>
<p>liyorum.” Durdu. “Sen benim hayatımı kurtardın. Teşekkür etmek istedim.”</p>
<p>“Duygusallaşma.”</p>
<p>“Minnet duygusallık değildir. Sen de bunu pek zarif karşılamıyorsun. Zaten beklemiyordum da. Çok fazla insani bir şey ve muhtemelen seni huzursuz ediyordur.”</p>
<p>“Çok doğru. Beni tamamen anlamışsın. Birbirimizden ayrılma vaktimiz geldi.”</p>
<p>Eve gerildi. “Zaten sen merak ve sıkıntı dışında şeyler hissettiğin insanların yanında kalma.”</p>
<p>“Ben de aynen öyle düşünüyordum. Aksi benim için çok tehlikeli olur. Bak, sana neler oldu. Benim de kolum sargıda ve neredeyse ölüyordum.”</p>
<p>“Ben senden hiçbir şey istemedim.”</p>
<p>“Biliyorum,” dedi yumuşak bir sesle. “Sorun da bu.” Ateşin karşısından Eve’e baktı. “Benim kendi kendime istememi sağladın. Bu senin için çok daha tehlikeliydi, Eve.” Eve gözlerini ondan ayıramadı. Zander ona çok yaklaşmıştı. Eve onu hâlâ anlayamıyorken, bu nasıl olmuştu? Zander onun çözebileceğini hiç sanmadığı bir bilmece gibiydi. Oysa Eve onu çözmek istiyordu. Çaresizce fark etti bunu. Zander’ı anlamak istiyordu. “Yani bana gideceğini mi söylüyorsun? Bunu beklemiyordum. Hiçbir şey beklemiyordum. Seni burada tutacak bir şey yoktu zaten.”</p>
<p>Zander başıyla onayladı. “Doğru. Hiçbir şey yok. Hiçbir şey değişmedi.” Gülümsedi. “Ben de seni buraya babacan bir hoşça kal demek için çağırmadım. Senin de dediğin gibi,</p>
<p>benim tarzım değil,”</p>
<p>“Neden çağırdın beni?”</p>
<p>“Sana bir hoşça kal hediyem var.”</p>
<p>“Ne? İşte bu gerçekten duygusal oldu, Zander.”</p>
<p>“Bu hediyeye kimse duygusal diyemez.” Uzun çimlere elini uzatıp deri bir kılıf çıkardı. “Sen de diyemezsin.”</p>
<p>Eve gerildi. Bu kılıfı çok iyi tanıyordu. “Senin espri anlayışın bu mu?”</p>
<p>“Ben o kadar zalim olabilir miyim? Şey, olabilirim ama sana karşı değil. Eve.” Kılıfı açtı. “Hayır, bu gerçek bir hediye. Doane’la geçirdiğin bu günleri asla unutmayacaksın ama zamanla bulanıklaşma şansı var. Fakat bunun dünyada bir yerlerde olduğunu bilirsen o da olmaz.” Kevin’m heykelini çıkarıp inceledi. “Çok iyi iş çıkarmışsın. Her dakikası se-ninleydi. Zihninde, parmaklarında. Kâbus gibi...”</p>
<p>“Evet.” Kendini yenilemeye bakmaya zorladı. Bitti mi, Kevin? Senin sessizlik gücün yok oldu mu? Geldiğin cehenneme döndün mü?</p>
<p>Şeytani bir şeyler hissetmiyordu.</p>
<p>Uzanıp alma yoktu.</p>
<p>Gitti mi, Bonnie?</p>
<p>“Seni korkuttu mu?” Zander gözlerini kısarak ona baktı. “Neden?”</p>
<p>“Anlayamazsın.” Ama korkusunun geçtiğini fark etti. Bonnie’nin cevabı mıydı bu?</p>
<p>“Hayır, muhtemelen anlamam. Ancak kâbusları anlarım.” Gülümsedi. “Bu kâbusu senden uzaklaştırabileceği mi</p>
<p>düşünüyorum.”</p>
<p>“Ne demeye çalışıyorsun?”</p>
<p>“Kafatası bir yerlerde durursa, hep peşinden gelecek. O yüzden, artık var olmamalı.” Yenilemeyi Eve’e uzattı. “Bundan emin olmak ister misin? Yoksa benim yapmamı mı istersin? Sana bu fırsatı önermeliyim diye düşündüm.”</p>
<p>“Ne fırsatı?”</p>
<p>“Tahmin edemiyor musun? Sence bu güzel ateşi neden yaktım? Beş yıl önce, Kevin’m cesedini yakmaları için göndermiştim. Doane bu kafayı alevlerin arasından almasaydı, sen de tekrar onunla uğraşmak zorunda kalmayacaktın ” Alay edercesine ekledi. “Şimdi bu küçük hatayı düzeltebilirim.”</p>
<p>Eve’in gözleri kocaman açıldı. “Bu yenilemeyi yakacak mısın?”</p>
<p>“Senin muhteşem işçiliğini yakmak istemezdim ama bunu sadece Kevin’ın kafatası olarak görmeyi tercih ediyorum. Ve Kevin’m kafatasını küle çevireceğim. Sonra da küllerini bulabildiğim en iğrenç lağıma atacağım. Okyanusu da düşündüm ama orası Kevin için fazla temiz olurdu.&quot;</p>
<p>“Evet, öyle olurdu.”</p>
<p>“Onaylayıp onaylamadığını sormuyorum. Senin işin korumak, yok etmek değil. Sadece bu konunun hallolduğunu ve doğru bir şekilde hallettiğime güvenebileceğini göstermek istedim.”</p>
<p>Eve, Kevin’ın güzel hatlarına baktı. Ruhundaki kötülükten hiç eser yoktu. Tüm o cinayetler, masum çocuklar... Bir anda midesi bulandı. Bir daha kimse Kevin’a bakmamalı.</p>
<p>onun nasıl biri olduğunu bilmemeliydi. Eve doğru olduğunu düşündüğü şeyi Zandcr’m sorumluluğuna bırakmayacaktı. “Sana güveniyorum.” Yenilemeyi onun elinden aldı. “Ama bunu yalnız yapmana izin vermeyeceğim.” Derin bir nefes alıp kafatasını alevlere fırlattı.</p>
<p>Alevler aç bir şekilde yükseldi. Sanki hoş geldin diyor gibiydiler.</p>
<p>Eve alevlerin kafatasını yok etmesini izledi.</p>
<p>“Senin gitme zamanın geldi,” dedi Zander sessizce. “Kararını verdin ve buna göre davrandın. Neler olduğunu görmene gerek yok. Kafatasının küle dönmesi uzun zaman alacaktır. Cenaze ateşinde alevler daha yoğundur ama bu ateş de gerekeni yapar. Gerekirse gece gündüz başında beklerim. Sonra da külleri imha edeceğim.”</p>
<p>Eve ayağa kalktı ve patika yola doğru gitti. Hayır, böyle olmazdı. Zander’ı bu şekilde bırakmayacaktı. Dönüp baktı. “Hediye için teşekkürler, Zander.”</p>
<p>Zander yüzünü buruşturdu. “Beğenmene sevindim. Benim mesleğime ve karakterime uygun bir hediye olacağını düşüneceğini sandım.”</p>
<p>“Daha uygun bir şey yapamazdın ama ben bu hediyeyi hatırladığımda senin üzerinde düşünüp bana huzur vermek için böyle bir hediye verdiğini unutmayacağım. Bu çok değerli bir hediyeydi, Zander.”</p>
<p>Biraz şaşırmış gibi bakıyordu. “Yine duygusallaştın</p>
<p>mı?”</p>
<p>“Hayır, içten konuşuyorum. Senin için farkı anlamanın</p>
<p>zor olduğunu biliyorum. Sanırım bunu sana öğretmem gerekecek.” Zander’m gözlerine baktı. “Çünkü bu bir hoşça kal hediyesiyse, boşa gitti. Ben sana hoşça kal demiyorum.” “Öyle mi? Seçme şansın olmayabilir.”</p>
<p>“Saçma. Hayatına zorla girmiyorum, şu an hayatında-yım ve dışarı atılmayacağım. Ben on yaşımdayken sen bunu yaptın zaten. Tekrar olmayacak.”</p>
<p>Zander hafifçe gülümsedi. “Gözümü korkutuyorsun, Eve. Ve çok hatalı bir karar veriyorsun. Benim gibi kayıp bir ruhla gerçekten bağlantılı olmak istiyor musun?”</p>
<p>“Bilmiyorum. Sana bağlı... ve bana. Ancak bu bir hoşça kal değil.” Yolda ilerlemeye başladı. “Bakalım nasıl gidecek?”</p>
<p>Zander güldü. “Senin Bonnie ikinci şanslara inanıyor diye mi?”</p>
<p><span style="font-style:italic;">“Torunun</span> ikinci şanslara inanıyor diye.” Dönüp bakmadı. “Ben de inanıyorum, Zander.”</p>
<p>#</p>
<p><a id="bookmark4"></a><span style="font-weight:bold;">Son Bölüm</span></p>
<p><span style="font-weight:bold;">Göl Evi</span></p>
<p><span style="font-weight:bold;">Atlanta, Georgia</span></p>
<p><span style="font-weight:bold;font-style:italic;">Dört Gün Sonra</span></p>
<p>Catherine, Kendra’ya, “Dejavu,” dedi. Verandadan aşağıdaki misafir kalabalığına bakıyordu. “Eve için yapılan sahte anma törenine geldiğim günü hatırladım.” <span style="font-style:italic;">Hayır, tam olarak öyle değil,</span> diye düşündü. Trevor’ın cenazesinde basından ya da tanınmış kişiler yoktu. Sadece Eve’in aramasına katılanlar ve Trevor’ın Avrupa’dan gelen bir düzine kadar arkadaşı vardı. Herkes bir gruptan diğerine gidip üzüntülü şekilde konuşuyordu. Seth Caleb dışında. O tek başına bir köşede durmuş, şarap içiyordu. Catherine başım çevirmeden önce bir süre ona baktı. Caleb’in etkileyici yüzü onun hep</p>
<p>durmasına neden olmuştu. Özellikle de o yüzün arkasındaki gerginliğini hissettiği bugün. “O gün buraya geldiğimde o kadar öfkeli ve şaşkındım ki...”</p>
<p>“Eve’in yaşadığını öğrendiğinde rahatladın ama,” dedi Kendra. “Tanrım, onun geri gelmesi çok güzel. Keşke bu ger* çek bir cenaze değil de bir kutlama töreni olsaydı.” Bakışları gölün kenarında birlikte duran Eve ve Jane’e gitti. “Jane sağlam durmaya çalışıyor ama bu ne kadar sürecek bilemiyorum.”</p>
<p>“Sağlam durması gerektiği sürece duracaktır.” Catherine, Trevor’m cenazesi ve bu sabah gömülmesi boyunca Ja-ne’i izlemişti. Onun için içten üzülüyordu. Jane solgun ve bitmiş haldeydi ama gücü ve dirayeti elden bırakmamıştı. “Yanında Eve var. Eve’in neredeyse...” Bu iki kadın arasındaki bağı tanımlayacak doğru kelimeleri düşündü. “Sanki Jane’i sarmalamak için görünmez kanatlarını açıyor gibi.” Bir anda gerildi. “Venable da burada. Geleceğinden emin değildim. Harriet konusunda kendisine daha erken haber vermediği için Jane’e çok kızgındı.” Merdivenlere doğru gitti. “Gidip onunla görüşeyim de Jane’e bir şey söylemesin.”</p>
<p>“O kadar duygusuz davranamaz, değil mi?” diye sordu Kendra.</p>
<p>“Sanmam ama yine de risk almayacağım.” Catherine başını çevirip geri baktı. “Sana da bombaların yerini tespit ettiğin için teşekkür etmeli. Sen olmasan kim bilir Kevin'ın</p>
<p>onları nereye koyduğunu bulmaları ne kadar sürerdi? Yıllardır bu tehdit varmış.”</p>
<p>“Kes şunu,” dedi Kendra. “Teşekkür falan istemiyorum. Buraya geldiğimde Eve yeterince teşekkür etti. Eve özgür ve evine geri geldi. Önemli olan bu.” Bakışları Eve ve Jane’e döndü. “Umalım da yaraları kısa sürede iyileşsin.”</p>
<p>Catherine merdivenlerden inerken, bu dileğe sessizce katıldı. Psikolojik ve fiziksel olarak işkenceye uğrayan Eve’ in iyileşmesi. Eve’den çok daha fazlasını kaybeden Jane’in iyileşmesi.</p>
<p>Venable, Catherine’in kendisine doğru gelmesini izlerken alayla gülümsüyordu. “Catherine yine birilerini kurtarmaya mı gidiyor?”</p>
<p>“Senin ne kadar pislik olacağına bağlı,” dedi ağır bir havayla. “Buraya Jane’e tek kelime bile sitem etmeye geldiysen, sakın yanma yaklaşma. Yeterince şey yaşadı zaten.” “Katılıyorum,” dedi. “O hata yapmış, ben haklı çıkmış olsam da. Senin de suç ortaklığı yapman yanlıştı, Catherine.” Catherine çenesini kaldırdı. “O zaman kov beni, Venable. İyi bir savunma yaparsın.”</p>
<p>“Düşündüm bunu.” Omuz silkti. “Ama pire için yorgan yakmış olurum. Sen iyinin de iyisisin. Gelecek hafta sana ihtiyacım olacak. Seni Guatemala City’ye göndereceğim.” “Ben gelecek hafta eve, oğlumun yanma gidiyorum. Başka birini bul.”</p>
<p>“Senin sadakatsizliğini tepene...” Durup yorgun bir halde ekledi. “Ama yapmayacağım. Kötü adam olmaktan bıktım. Birinin bunu yapması gerekiyor ama o ben değilim. Şu anda olmaz. Gidip Eve’e neden hayatını riske attığımı açıklamalıyım. Eve’i, Joe’yu ve Jane’i severim ama hepsini ateş altında bıraktım. Üzgün olduğumu bile söyleyemediğim için beni asla affetmeyebilirler.”</p>
<p>“Olabilir,” dedi Catherine. “Bir denemen gerek. Jane’e sevdiği adamı kaybettiği için başsağlığı dileyerek işe başlayabilirsin. Devam etmen için bu bir köprü oluşturabilir ” “Zaten bunu yapacaktım,” dedi Venable. “O kadar da pislik biri değilim.”</p>
<p>“Hayır, demokrasiyi kurtarmaya çalışmadığın zamanlarda, iyi bir adamsın.” Catherine bir anda Venable ve niyetleri konusunda çok yorgun olduğunu hissetti. “Ama şu an senin itibarın hiç umurumda değil. Git görevini yap da benim veda etmemin yolu açılsın. Gece yansına kadar Hong Kong’ a gidecek bir uçağa binmiş olacağım. Yarın Luke ve Hu Chang’in yanındayım.”</p>
<p>“Gerçekten mi?” Kaşlannı kaldırdı. Bakışlarıyla kalabalığı tarayıp Margaret’le konuşan Gallo’ya baktı. “O ne olacak?” Catherine de bakışlarını onun baktığı tarafa çevirdi. Gallo başını kaldırıp Catherine’i görünce, Catherine yine o katıksız cinsel arzuyu hissetti. Gallo hafifçe gülümseyip kafasını indirdi.</p>
<p>Sıcaklık.</p>
<p>Elektrik.</p>
<p>Her ikisi de Catherine’in yapmak zorunda olduğu şeyi engelliyordu. Gallo bir problemdi. Catherine’in oğluna ve dünyadaki en iyi arkadaşına ihtiyacı vardı. Gallo’nun kendisini sürüklemesine değil. Döndü. “Ben Hong Kong’a gidiyorum,” diye tekrarladı.</p>
<p>“O da peşinden gelecektir,” dedi Venable.</p>
<p>“Engel olamam. Yapmak zorunda olduğu şeyi yapacaktır. Ben davet etmiyorum.”</p>
<p>“Guatemala’ya giderek ondan kaçabilirsin.”</p>
<p>Catherine kederli bir ifadeyle başını iki yana salladı. Venable bir katır kadar inatçıydı. “Asla.” Kalabalığın içinde Joe’ya doğru gitmeye başladı. Ona veda edecekti. “Başka birini bul, Venable.”</p>
<p>“Çok yorgunsun, Jane,” dedi Eve kısık sesle. “Eve git ve uyu. Sadece birkaç kişi kaldı. Anlayış göstereceklerdir.” Jane başını iki yana salladı. “Bekleyeceğim. Hepsini sana bırakmak istemiyorum. Trevor benim...” Bir an ne diyeceğini unuttu. Benim kalbimdi. Hayatım. Aşkım. “Bunların hepsi benim sorumluluğum. Bu töreni düzenlemek sizin nezaketinizdi ama bunu yapmak zorunda...”</p>
<p>“Ah, sus, Jane,” dedi Eve. “Bunun nezaketle falan ilgisi yok. Bir aile bunu yapar. Şokta olmasaydın, sen de bunu fark ederdin. Joe ve ben sadece bunu atlatmam istiyoruz. Önemli olan bu.”</p>
<p>“Hayır, önemli olan yanımda senin ve Joe’nun olması,” dedi titreyen bir sesle. “Siz günlerdir paramparça olmamı engellediniz. Uyurgezer gibi davrandığımın farkındayım. Sizin için adil değildi bu.”</p>
<p>“Sen bunu kendi başına da atlatabilirdin. Güçlüsün.” Eve sevgiyle Jane’in koluna dokundu. “Seninle olmak bizim görevimiz. Fakat şimdi de seni yatağa göndermek benim görevim. Marş marş.” Jane’in yanağına bir öpücük kondurdu. “Herkes gidene kadar yatağa gitmeyeceksen, kalanlara durumu çıtlatırım.” Dönüp gidecekken durdu ve Seth Caleb’e baktı. Elinde bir kadeh şarapla tek başına uzakta duruyordu. Eve’i görünce kadehini kaldırdı. “Ama Caleb bunu anlar mı bilemiyorum. Joe’dan bunu zorla yapmasını isteyebilirim. Adam seni bir kartalın avını takip etmesi gibi takip ediyor.” Jane’in son istediği Joe’yla Caleb’in karşı karşıya gelmesiydi. “Bu işe Joe’yu karıştırma. Sorun değil. Caleb bugün buraya geldiğinden beri gayet medeni davranıyor.” Gülümsemeye çalıştı. “Hatta ağırbaşlı bile. Bu onun için bir ilk.” “Sen daha iyi bilirsin,” dedi Eve. “Bana ağırbaşlı görünmedi. Patlamayı bekleyen bir volkan gibi. Seni üzmesine izin vermeyeceğim.”</p>
<p>“O beni üzemez.” Bugün olmaz. JaneMn başına gelebilecek her şey gelmişti. “Endişelenmeyi bırak, Eve. Sadece başsağlığı dilemek için bekliyor olabilir.”</p>
<p>“Evet, olabilir,&quot; dedi Eve şüpheyle. “Seni üzerse, bana işaret et yeter.” Kalan konukların yanına doğru gitti. “Senin için orada olacağım.”</p>
<p>Eve’in gidişini izlerken, Jane onun hep kendisi için orada olduğunu sevgiyle düşündü. Savaşa hazırdı. Onu rahatlatacak bir omuz sunmaya da.</p>
<p>“Seni yalnız bırakmasına şaşırdım.” Caleb anında yanında belirmişti. “Tüm gün sana korumalık yaptı.” Şarabını dudaklarına götürdü. “Hepimiz Eve’e karşı korumacı davrandık. Şimdi de Eve bunun karşılığını veriyor.”</p>
<p>“Hoş geldin, Caleb. Eve senin dengesiz olduğunu bildiği için seninle bugün uğraşmamı istemedi. Bununla baş edebileceğimden emin değildi.”</p>
<p>“Sen emin misin?”</p>
<p>“Bununla baş edebilirim. Seninle baş edebilirim.” Yorgun bir halde ekledi. “Ama bugün olmasını istemiyorum.” “Biliyorum,” dedi ters bir sesle. “Çok kırılgansın. Bir rüzgâr bile seni savurabilir. İçin kanıyor. Bunu görebiliyorum. Hissediyorum.”</p>
<p>“Öyle miyim? Muhtemelen haklısın. En azından, mecazi olarak. Kanla ilgili çok şey biliyorsun.”</p>
<p>“Sevgilini kurtaracak kadar çok şey bilmiyordum.” Jane gerildi. “Hayır, bunu yapamazdın. Yine de denedin.”</p>
<p>“Emin olabilirsin.” Gergin yüzündeki koyu renk gözleri parlıyordu. “Bildiğim her şeyi denedim. Trevor’m ölmesini istemiyordum. Böyle olacağını biliyordum. Şimdi adam şehit oldu. Bir şehide karşı nasıl savaşabilirim ki?”</p>
<p>“Bunu bugün konuşmasak olur mu?” dedi titreyen bir sesle. “Sanırım gitme vaktin geldi, Caleb.”</p>
<p>“Evet, geldi. Fakat söylemem gerekeni söylemeden gidemem. İçimde büyüyüp duruyor ve dışarı çıkmak zorunda.” Zarif cam bardağı tutan eli gerildi. “Seni seven ve kaybına anlayış gösteren tüm bu iyi insanlar sana bunu yapmamamı söyleyeceklerdir. Ama herkes benim ne kadar bencil bir pislik olduğumu biliyor.”</p>
<p>“Benim vurulmamı engellerken hiç bencil değildin. Vücudunu bana siper ettin.”</p>
<p>“Sıra dışı bir durumdu. Düşünmedim, sadece hareket ettim.” Jane’e bir adım yaklaşıp dişlerinin arasından konuşmaya başladı. “<span style="font-style:italic;">Öjkeliydim</span>. Harriet seni öldürecekti. Trevor ı vurmuştu bile.”</p>
<p>“Sonuçta yaptın.”</p>
<p>“Benim Trevor gibi iyi ve asil biri olduğum yanlışına kapılma. Onun gibi değilim. <span style="font-style:italic;">Olmayacağım</span> da.”</p>
<p>“Hayır, kimse Trevor gibi olamaz.” Hafifçe gülümsedi. “Senin kendisine asil demen de hoşuna gitmezdi. Hatırlasana daha önce de sen bunu söyleyince, sana gülmüştü.”</p>
<p>“Biz çok farklı olduğumuz için gülmüştü. Onun bir oııu-ru vardı. Bense olduğum gibiyim. Aynı sayfada değildik.” Dudakları gerildi. “Yine de bana ne istersem o olabileceğimi söylem işti.&quot;</p>
<p>“Hatırlıyorum.'’</p>
<p>“Onun olmamı istediği kişi olmayacağım.” Sesi birden sertleşti. “O pisliği sevmiştim. Onu sevmek istememiştim ama yine de sevmiştim. Sonunda da deli gibi öfkelendim çünkü onu kurtaramadım.” Koyu renk gözleri alev almış bir halde Jane’in gözlerine bakıyordu. “Sonra da bana baktı. Ne düşündüğünü, benden ne istediğini biliyordum. Hepsi senin üzerindeydi.” Jane şaşkınlık içinde başını iki yana salladı. “Ne demeye çalıştığını bilmiyorum.”</p>
<p>“Seni korumak, senin güvende ve iyi olduğundan emin olmak gibi bir takıntısı vardı. Sana deli oluyordu, o yüzden bu çok da şaşırtıcı değil. Fakat ölürken bile senin için endişeleniyordu.”</p>
<p>“Biliyorum.” Sesinin normal çıkması için çabalıyordu. “Trevor buydu işte.”</p>
<p>“Ama bir çözüm buldu, değil mi? Bana baktı ve ne düşündüğünü gördüm. Benden bir şey istiyordu. Sen bunu fark etmedin bile, değil mi?”</p>
<p>“Hâlâ da fark edemiyorum.”</p>
<p>“Benden sana bakmamı, senin mutsuz olmanı engellememi ve seni korumamı istiyor.” Sesi öfkeden, sinirden sertleşmişti. “Benden <span style="font-style:italic;">o</span> olmamı istiyor, kahretsin.”</p>
<p>“Delilik bu.”</p>
<p>“Sence ben bunu bilmiyor muyum? Trevor bile benim karanlıktan aydınlığa dönebileceğimi bilmiyordu ama benim elimi kolumu bağlamak istedi. Benim ayağa kalkıp onun gerekli gördüğü şeyi korumamı istiyordu.”</p>
<p>Jane başını iki yana salladı. “Yanlış anlamış olmalısın.” “Öyle mi? Düşün bakalım.”</p>
<p>“Yanlış anlamadıysan da sen hayatını Trevor’m mantıksız bir dileğinin etkilemesine izin verecek biri değilsin. O ölüyordu, Caleb.”</p>
<p>“Ölen bir adamın son dileği,” dedi Caleb. “Haklısın, benim gibi duygusuz bir pislik buna önem vermez. Çünkü önem verirsem, bu sana ve seninle yapmak istediğim her şeye karışır. Bu yenilgiyi atlatabilirim. Zaman geçince, hatıraların etkisi sönecektir. O zaman hazır olacağım.”</p>
<p>Jane başını iki yana salladı.</p>
<p>Caleb gülümsedi. “Şimdi öyle düşünmüyorsun ama olacak.”</p>
<p>Sesi yumuşak ve ipeksiydi. Hissettiği tutku neredeyse elle tutulabilir haldeydi. Jane bir anda ondaki etkiyi, gücü, ateşi fark etti. İçgüdüsel olarak bir adım geri çekildi. “Trevor’ la ilgili anılarım kaybolmayacak.”</p>
<p>“O zaman Trevor’ın senden istediği şeyi yapmamış olacaksın. O senin geri dönüp bakmanı istemedi. Ölürken ne dediğini hatırla.”</p>
<p><span style="font-style:italic;">Sonsuzmuş gibi hayatına devam etmen gerek.</span></p>
<p>“Fark etmez. Onun gitmesine izin veremem.” Dudaklarını ıslattı. “Ben şimdi uyumaya gidiyorum. Lütfen git, Caleb/’</p>
<p>Caleb dalgın şekilde başını salladı. “Tüm söyleyeceklerim bu kadar. Beni bir süre görmeyeceksin. Eminim rahatlamışındır. ”</p>
<p>Jane başıyla onayladı. “Beni huzursuz ediyorsun. Şu anda buna ihtiyacını yok.”</p>
<p>“Benim doğamda var.” Durdu. “Trevor’ın yaptığı beni neden bu kadar kızdırdı biliyor musun?”</p>
<p>“O hiçbir şey yapmadı. Sadece dileğini söyledi.” “Bundan fazlasını yaptı. Derinlere dalıp benim gömdüğüm ve unuttuğum hislerimi çıkardı. Fark ettim ki onun benden yapmamı istediği şeyi ben de yapmak istiyorum. Sence neden son birkaç gündür geri planda kaldım? Seni koruyordum, kahretsin. Seni rahatsız etmeyi bilmiyor muydum? Hassas davranıyordum.”</p>
<p>“Eminim bu geçici bir şeydi. Bu gece hassasiyeti unutabilmişsin.”</p>
<p>“Çünkü gidiyorum ve sana nedenini söylemem gerekiyordu. Öylece kaybolup gidemezdim.”</p>
<p>Karanlığın çevresini alevler sarmıştı.</p>
<p>“Bunun senin için mümkün olduğunu sanmıyorum.” “Gidiyorum çünkü sana iyileşmen için bir şans vermek</p>
<p>istiyorum. Yine şu lanet olası hassasiyet. Ben ileri gitmek istiyorum, geri çekilmek değil.”</p>
<p>“Bunu yapmamana sevindim. Burada senin için hiçbir şey yok.”</p>
<p>Caleb bu cevaba aldırmadı. “Seni koruma içgüdümün geçici olduğunu sanmıyorum. Etkisinin hâlâ sürdüğünü hissediyorum. Tanrı biliyor ya, geçici olmasını istiyorum. En son istediğim şey böyle zincirlenmiş olmak. Bugün senin acı çekmeni seyrettim ve bu beni neredeyse öldürüyordu. Fakat bu benim acımdı. Trevor’la ya da yapmamı istediği şeyle ilgisi yoktu. Olması gereken bu. Ah, Trevor'ın bir süre ellerimi bağlamasına izin vereceğim. Onun istediğini yapacağım.” Şarabını tek yudumda bitirdi. “Ama sonra atlatacağım.” Bardağını yanındaki masaya bıraktı. Jane ondaki öfkenin ve kızgınlığın tüm gücüyle geri geldiğini görebiliyordu. “Özgür kalana kadar bununla savaşacağım.” Gülümsedi. “Sadece seni uyarmak istedim.”</p>
<p>Dönüp Jane’den uzaklaştı.</p>
<p>Jane onun gidişini izlerken gevşediğini hissetti. Hissiz-leştiğini sanıyordu ama Caleb ona kendini canlı hissettirmeyi başarmıştı. Jane’i şaşırtmış ve varlığını insafsızca zihnine işlemişti.</p>
<p>Trevor’m ölümünün acı veren hatıralarını da geri getirmişti. Jane’in ona yardım edemediğini hatırlatmıştı. Bu hiç aklından çıkmamıştı ama Caleb Te ilgili bazı ayrıntıları unutabiliyordu. Caleb, Trevor'a yardım etmeye çalışmıştı. Caleb sinirliydi ve Trevor tarafından kullanılmak istemiyordu.</p>
<p>Trevor nazikti, sevgi doluydu ve gittikten sonra bile onu korumaya çalışmıştı.</p>
<p>Gözyaşlarının geldiğini hissetti. Neden Caleb, Trevor? Aç bir kaplanı kuzuların başına bıraktın. Benim ona ihtiyacım yok. Senin dışında kimseye ihtiyacım yok.</p>
<p>Kontrolünü kaybediyordu. Dağılmadan önce evin güvenliğine sığınması gerekiyordu. Hızla verandanın merdivenlerine yürüdü.</p>
<p>“Jane.&quot;</p>
<p>Jane merdivenlerde durdu. Margaret yanma gelmişti. Bugün onu sadece birkaç kez görebilmişti ama orada olduğunu hep hissetmişti. Eve’e yardım ediyor, Joe’yla konuşuyordu. “Selam, Margaret.” Yutkundu. “Burada olduğun için teşekkürler. Benim...”</p>
<p>“Kibarlığı bırak,” dedi Margaret bir anda. “Sen iyi misin? Caleb’le olduğunu gördüm. Tüm gün onu izliyordum. Etrafında şimşekler çakıyordu.”</p>
<p>“Bu ilginç bir tanım. Şimşekler bana çarpmadı. Nazik değildi, beni hırpaladı ama atlattım.” Hafifçe gülümsedi. “Ama şimdi biraz yalnız kalmam gerek. Hissiz haldeydim. Şimdiyse çok fazla canlı hissediyorum.”</p>
<p>“O his Caleb’den geliyor. Sanırım onun vahşi DNA’sı-nın bir parçası.” Omuz silkti. “Çoğu zaman, çok da kötü bir</p>
<p>şey değil. Bu durum bir istisna olabilir. Belki de olmaz. Son birkaç gündür uyurgezer gibiydin.” Yüzünü buruşturdu. “Tamamen anlaşılır bir durum. Senin yukarı çıkıp dinlenmene izin vereceğim. Sadece hoşça kal demek istemiştim.” “Gidiyor musun?”</p>
<p>“Bana ihtiyacın yok. Eve var.” Jane’e sarıldı. “Senin Joe ve Eve’le olan bağını kıskanıyorum. Onlarla büyümek şahane bir şey olmalı.”</p>
<p>“Evet, muhteşemdi. Yaz Adası’na geri mi dönüyorsun? Devon beni arayıp köpeğim Toby’nin durumunun iyi olduğunu söyledi ama onun biraz diğer köpeklerle takılmasını istiyormuş. Söylediğine göre temas terapisine yanıt vermiş ve yavru köpek gibi davranıyormuş. Senin onunla olduğunu bilmek hoşuma gider.”</p>
<p>“Hemen oraya gitmeyeceğim. Kendra beni San Die-go’ya, kendi evine davet etti. İlginç olacak.”</p>
<p>“Ve oldukça patlayıcı. Gittiğininiz her yerde kıvılcımlar yayıyorsunuz.” Margaret’i yanağından öptü. “Teşekkürler, Margaret. Dikkatli ol. Seni özleyeceğim.”</p>
<p>“Hayır, özlemeyeceksin. Buralarda olacağım. Ne zaman kapını çalacağımı bilemeyeceksin.” Döndü. “Şimdi yukarı çıkıp dinlen. Ben Eve’in herkesi yollayıp etrafı temizlemesine yardım ederim.”</p>
<p>Jane buna karşı çıkmadı. Merdivenleri çıkmaya başladı. Üzerine çöken ağırlık ve üzüntü baş edilemez hale geliyordu.</p>
<p>İyi bir dostu daha veda etmişti.</p>
<p>Ve sevdiği adama son vedasmı gerçekleştirmişti.</p>
<p>02.35 (Gece)</p>
<p>“Tanrım, gerginsin.” Joe yatakta Eve’e iyice sarıldı. “Jane mi?”</p>
<p>Eve başıyla onayladı. “Onun aşağı inip verandaya çıktığını duydum. Yine uyumamış.”</p>
<p>“Verandayı hep severdi. Onu eve getirdiğimizden beri, ikiniz orada saatlerce oturursunuz.”</p>
<p>“Ona yardım etmek istiyorum, Joe. Yapacağım, söyleyeceğim bir şeyler olmalı.”</p>
<p>“Gereken her şeyi söyledin. Onun iyileşmesini beklemen gerek.” Tek kolunun üzerinde doğruldu ve Eve’e baktı. “Bunun saçma geldiğini biliyorum. Başka ne söylemem gerek bilemiyorum.”</p>
<p>Joe’yu hızlıca öptü. “Saçma gelmiyor. Beni rahatlatıp sevgini göstermek istiyorsun. Bunda saçma bir şey yok.” Kollarım Joe’ya doladı. Yüzünü onun göğsüne dayadı. Joe’ nun sabun, limon ve kendi misk kokusunu içine çekti. Doane’ la geçirdiği, Joe’nun kokusunu ve verdiği hissi hatırlamaya çalıştığı geceler geldi akima. Çok cam acıyordu. “Burada uzanmış sana sahip olduğum için ne kadar şanslı olduğumu</p>
<p>düşünüyordum,” diye fısıldadı. “Ve seni asla garanti görmemem gerektiğini. Gözlerini kapadığın anda birden tüm sevgi ve sevginin getirdiği güzellikler kaybolabiliyor.”</p>
<p>“Evet.” Hafifçe öksürdü. “Ama bunu öğrenmeme gerek yoktu. Seninle tanıştığım andan beri bunu biliyorum. Ben seni asla garanti görmedim, Eve.” tyice sarıldı. “Asla görmeyeceğim de.”</p>
<p>“O kadar çok şeye sahibiz ki, Joe.” Gözlerinin yaşla dolduğunu hissetti. “Birlikte ne zengin bir hayat yaratmışız. Yıllar, tecrübeler, hatıralar.”</p>
<p>“Ve Jane’in buna asla sahip olamayacağını düşünüyorsun.” “Umarım olur. Bir şekilde. İleride.” Uzanıp hafifçe Joe’nun yanağına dokundu. Kirli sakal nedeniyle yüzü sertti. Joe’yla ilgili sert, sıcak ve canlıydı. Tanrım, hep böyle olsun. Güçlü, sağlıklı, kahkaha ve neşe dolu olsun hep. Onu sakın benden alma. “Seni seviyorum, Joe.”</p>
<p>“Tanrı’ya şükür.” Eve’i uzun uzun ve derinden öptü. “Biliyorum.” Bir anda onu yatakta doğrulttu. “Üzgün olduğunu ve Jane’e yardım etmek istediğini de biliyorum.” Ayağa kalkıp sabahlığını Eve’e uzattı. “O yüzden, verandaya git ve hep yaptığın gibi bu işi hallet.”</p>
<p>Eve tereddüt ederek Joe’ya baktı. “Ama seni bırakmak istemiyorum.”</p>
<p>“Geri geldiğinde, ben yine burada olacağım.” Gülümsedi. “Her zaman, Eve.”</p>
<p>Eve kapıyı açarken dönüp baktı. Bu son sözlerde çok daha derin anlamlar vardı. Joe onu çok iyi okuyabiliyordu. Tanrı'ya ona bakması, hep yanında tutması için ettiği sessiz duayı da mı okumuştu?”</p>
<p>“Bekliyor olacağım. Şüphen olmasın.” Yavaşça tekrar etti. “Herzaman...”</p>
<p>“Burada ne yapıyorsun, Jane?” diye sordu Eve. Verandaya açılan kapıda duruyordu. Jane’in oturduğu salıncağın yanma geldi. “Gece yarısı oldu. Uyuduğunu umuyordum.” “Denedim. İşe yaramadı. Seni uyandırmak istememiştim.” Bakışları göle gitti. “Güzel, değil mi? Trevor’la Como Gölü’nde bir hafta sonu geçirmiştik ama burası da aynı şekilde güzel. Joe ızgara yaparken onunla burada olmak istediğimi söylemiştim. Hatta o da son...” Durup sesini düzeltti. “Üzgünüm. Benim bu halimden bıktığını biliyorum... daha güçlü olmalıydım. Buna katlanmak zorunda değildin. Belki de Londra’ya dönüp çalışmaya başlamalıyım diye düşünüyorum.”</p>
<p>“Sen kendin için en iyi olanı yapacaksındır. Çalışmak bir kurtuluş olabilir.” Jane’in yanma, salıncağa oturdu. “Ama bize yük olduğunu düşündüğün için bunu yapma. Kendine biraz zaman ver. Daha bir hafta oldu, Jane.”</p>
<p>“Daha uzun gibi geliyor.” Bir an sessiz kaldı. Sonra fı-</p>
<p>sıldayarak konuşmaya başladı. “Canımı acıtıyor, Eve. Trevor o kadar... Tanrım, onu özlüyorum. Sürekli onunla ilgili şeyleri hatırlıyorum. Daha on yedi yaşımdayken onunla tanıştığım günü. O günü hatırlıyor musun? Bir film yıldızı gibi görünüyordu. Daldaki kuşları bile etkileyebilirdi. Başımı döndürdüğü için endişelenmiştin.”</p>
<p>“Sen de öyle,” dedi Eve. “Çok gençtin. Trevor’da biraz sağduyu olduğu ve seni reddettiği için memnun olmuştum.” “Ben olmadım. Boşa gitti o yıllar. Belki de o zaman Tre-vor’m peşinden gitseydim, o kadar sert olmazdım. İlişkimizi daha erken kurardık.” Yüzünü buruşturdu. “Biliyorum. Bunlar faydasız. O gitti ve benim bununla baş etmem gerek.” “Ah, Jane, insanın pişmanlıklarının olması doğal.” Salıncağa yaslandı. “Bonnie’yi kaybettikten sonra, keşke yapsaydım ya da yapmasaydım dediğim şeyleri düşünmekten delirmek üzere olduğumu sandım. Bonnie bir yavru köpek istiyordu ve ben ona almamıştım. O Noel’de alacaktım ama onun için bir daha Noel gelmedi. O kadar çok şey vardı ki...” “Beni aldıktan sonra, bana Toby’yi verdin. O yüzden miydi?”</p>
<p>“Muhtemelen. Senin mutlu olmanı o kadar çok istiyordum ki. Sen gelene kadar, insanın yarın için değil, günü yaşaması gerektiğini öğrenmiştim.”</p>
<p>“Çünkü yarın hiç gelmeyebilir.” Tekrar göle baktı. “Ama sanırım sen yarının geldiğini düşünüyorsun, değil mi.</p>
<p>Eve? Bonnie’nin sana geri geldiğini düşünüyorsun.”</p>
<p>“Evet,” dedi Eve sessizce. “Geldiğini biliyorum. Bunu hiç saklamadım.” Durdu. “Ama sen buna inanmakta sorun yaşıyordun. O yüzden, bundan bahsederek seni huzursuz etmek istemedim.”</p>
<p>“Benim gerçekçi bir ressam olduğumu biliyorsun ama bu durum sana huzur veriyorsa, gerçek olmasını dilerim. Seni mutlu eden her şey olsun isterim.”</p>
<p>“Huzur ve mutluluk... Evet, o bana ikisini de getiriyor.” “Ölümün... bir son olmadığı fikri hoşuma gidiyor. Bunu hiç çok fazla düşünmemiştim. Yaşamakla çok meşguldüm. Şimdi aniden...” Yine durması gerekti. “Trevor da bu konuda bir şey bilmediğini söyledi ama ona göre daha fazlası da varmış...”</p>
<p>“Haklıydı.” Jane’i kendine çekip başını omzuna yasladı. “Çok daha fazlası var, Jane. Ancak bunu sana kimse söyleyemez. Sen kendin bulmalısın.”</p>
<p>“Sanırım öyle.” Eve’in kalbinin sesini duyabiliyordu. Kullandığı sabunun kokusunu içine çekti. Bu ona huzur veriyordu ve dünyaya yayılıyormuş gibi görünen acılı boşluğu iyileştiriyordu. “Bonnie’yle ilgili söylediklerine inanamıyorum. Üzgünüm. Buna inanmayı çok istiyorum ama inanamıyorum.”</p>
<p>“Üzgün olma.” Eve onun alnını öptü. “Seni sevdiğimi söylediğim zamanlar dışında söylediklerimi kabul etmek zo-</p>
<p>runda değilsin. Şimdi sessiz ol ve rahatlamaya çalış. Senin uyumanı istiyorum.”</p>
<p>Bir süre sessiz kaldılar. Çam ağaçlarının arasından esen serin rüzgârı dinliyorlardı. Geçen yıllarda kaç kez burada oturduklarını düşündü Jane. Konuşuyorlar, Toby’nin maskaralıklarına gülüyorlardı. Öylece günü uğurluyorlardı. Jane bir gece Eve’e tutunup kalbinin nasıl acı içinde olduğunu konuşacaklarını hiç düşünmemişti. Bu anın geleceğini bilmeliydi. Hayat hiçbir zaman mükemmel olmamıştı. Sonunda başını kaldırdı. “Seni de ayakta tutuyorum. Uyuman gerek. Dün kargodan sana bir şey geldiğini mi gördüm? Çalışmaya mı başlıyorsun?”</p>
<p>“Evet, tabii bana ihtiyacın yoksa. İstersen iptal edebilirim.”</p>
<p>“Hayır, benim yoluna çıkmama izin verme. Benimle yeterince vakit kaybettin.” Ayağa kalkıp Eve'i de kaldırdı. “Sanırım düşünemiyordum.” Yüzünü ekşitti. “Sadece hissediyordum. Hayat devam ediyor.”</p>
<p>“Zaman kaybı değildi. Çok garip ama benim başıma gelen şeyler ikimizi de düşünen insanlar arasında bir domino etkisi yarattı. Dostluklar daha güçlü hale geldi, karakterler ortaya çıktı, karışıklıklar netleşti. Ve sen çok şahane bir şeyi bulup kaybettin. Bu durum iyi ya da trajik olabilir ama zaman kaybı değildi. Bu bizi daha güçlü yaptı.” Kapıya doğru yürürken, kolunu Jane’in beline doladı. “Benim de kafamı toparlamam için zamana ihtiyacım vardı. Kevin’m yenilemesi daha önce hiç tecrübe etmediğim bir şeydi. Canavarlar yerine çocukların yenilemelerini yapmak bana iyi gelecek.” Kapıyı açarken, Jane’e baktı. “Evet, hayat devam ediyor. İyi, kötü ya da sıradan. Ne olursa olsun, kalbimizi ve zihnimizi hayata açmalıyız.” Gülümsedi. “Vaazım bitti.” Yalandan esnedi. “İyice sofulaşmadan yatağa gideyim. İyi geceler, Jane.” Koridordan ilerlerken seslendi. “Bana ihtiyacın olursa, seslen...”</p>
<p>Eve’in koridordan gidişini izlerken, seslenmeyeceğini düşündü Jane. Eve kendisinin de atlatması gereken kâbuslar olduğu halde Jane’e yeterince vakit ayırmıştı zaten.</p>
<p>Jane’in kâbusları Trevor’m ölümünden sonra her gece olduğu gibi yine devam edecekti. Bunları Eve’den dikkatlice saklamıştı. Sonra, kâbuslardan sonra, uyanıp hiç durmayan gözyaşları akıtacaktı.</p>
<p>Belki bu gece olmazdı.</p>
<p>Kâbuslarında gördüğü o ölüm gecesinin hatıralarından kurtulmalıydı. Trevor ona güçlü olduğunu söylemişti.</p>
<p>Bu gece güçlü olmayı diliyordu.</p>
<p>Kâbus yine aynıydı. Jane gözyaşları içinde uyandı.</p>
<p>Yatakta doğruldu, zor nefes alıyordu.</p>
<p>Kendini bırakma.</p>
<p>Teslim olma.</p>
<p>Kontrolü ele al.</p>
<p>Ulu Tanrım, bu çok zordu. Üzüntüsü çok derin ve sonsuz gibiydi.</p>
<p>Senin ölmemen gerekiyordu, Trevor. Yaşamak için çok nedenin vardı. O gece birisinin ölmesi gerekiyorsa, o ben olmalıydım.</p>
<p>Acı geçmeyecekti. Jane’i alt etmeye başlamıştı.</p>
<p>Ağlama.</p>
<p>Dayan.</p>
<p><span style="font-style:italic;">Sonsuza kadar. Korkmamalısın.</span></p>
<p>Evet, Trevor öyle söylemişti. Sanki o bu odadaymış gibi duyabiliyordu bu sözleri.</p>
<p><span style="font-style:italic;">Bugün. Yarın. Sonsuza kadar.</span></p>
<p>Şimdi burada olmalıydın. Sana dokunabilmeli, seni ne kadar sevdiğimi söyleyebilmeliydim.</p>
<p><span style="font-style:italic;">Sonsuz olduğunu sanmıyorum ama sonsuzmuş gibi hayatına devam etmen gerek.</span></p>
<p>Seni tekrar görmek istiyorum. Belki yeterince konsantre olursam... Eve, Bonnie’nin kendisine geldiğine inanıyor. Bu sadece halüsinasyon da olsa umurumda değil. Eve’i mutlu ediyor. .. Başını kaldırıp saçlannı yüzünden çekti. Deli gibi davrandığımı biliyorum. Şu halimle benimle gurur duymazdın.</p>
<p><span style="font-style:italic;">Sus, aşkım. Bunu atlatacaksın. Sen çok güçlüsün. Aşkım benim...</span></p>
<p>Belki konsantre olursam hayal edebilirim...</p>
<p><span style="font-style:italic;">“Bunu yapmanı istemiyor, Jane. Sana ne söylediğini hatırlamalısın.”</span></p>
<p>Jane gerildi. Trevor bu sözleri o gece söylememişti. Belki de gerçekten halüsinasyon görmeye başlamıştı.</p>
<p>&quot;Trevor?”</p>
<p>“<span style="font-style:italic;">Hayır, o sana gelmeyecek. Senin için iyi olmayacağını söylüyor Sen çok inatçısın. Tüm gücünle tutunup gitmesine izin vermeyeceksin. Senin kendine zarar vermeni engellemesi gerekiyor</span></p>
<p>Trevor hep onu korumaya çalışmıştı. Bu tuhaf halüsi-nasvonunda bile öyle yaptığını düşündü acı bir şekilde.</p>
<p><span style="font-style:italic;">“Bu bir halüsinasyon değil Eve sana kalbini ve aklım açman gerektiğini söyledi. Sen bunu yaptın, Jane. Hissedemiyor musun? ”</span></p>
<p>“Hayal gücümün bir ürünüyle konuştuğumu hissediyorum.”</p>
<p><span style="font-style:italic;">“Hem de burada olmasını istemediğin biri. ” Hafif bir kahkaha geldi. “Ama bunu yapmak zorundayım. Trevor beni gönderdi. Neden onu bir kenara bırakman gerektiğini açıklamamı istiyor. Ah, o senin hatıralarında ve kalbinde olacak ama senin kendi hayatını yaşamanı istiyor. ”</span></p>
<p>“Bunu duymak istemiyorum.”</p>
<p><span style="font-style:italic;">“Çünkü bu onu bırakmaya başlaman anlamına geliyor. Onun istediği bu, Jane.</span> &quot;</p>
<p>“Hayır, o beni seviyor. İsterdi ki...” Benim özgür ve mutlu olmamı, zincirlerimin olmamasını isterdi. Bu cevap aniden, sıcak bir bulut gibi belirivermişti.</p>
<p><span style="font-style:italic;">“Onun da zincirleri olmamalı. Orada yapacak çok şeyi</span></p>
<p><span style="font-style:italic;">var. ”</span></p>
<p>“Nerede? Burada değil herhalde? Sen onunla diğer tarafta değil misin?” diye alayla sordu. “Bu halüsinasyonun kanıta ihtiyacı var.”</p>
<p><span style="font-style:italic;">“Hayır, şu anda onunla değilim. Gözlerini kapat. Ben neredeyim, Jane? ”</span></p>
<p>“Bu bir oyun mu?” Jane gözlerini kapadı. “Oynayalım bakalım. Saklambacın bir türü...”</p>
<p>Gerildi.</p>
<p>Bir varlık hissediyordu.</p>
<p>Narin.</p>
<p>Biliyordu.</p>
<p>“<span style="font-style:italic;">Buradayım</span>.”</p>
<p>Jane gözlerini hızla açtı. Bacaklarını yataktan sarkıtıp hızla kalktı.</p>
<p>Hemen yatak odasından çıkıp koridorda koştu. Kalbi hızla atıyordu. Kalbini ve aklını aç...</p>
<p>Verandanın kapısını açtı.</p>
<p>“<span style="font-style:italic;">Merhaba</span>, <span style="font-style:italic;">Jane. Uzun zamandır seni bekliyordum. &quot;</span></p>
<p>Küçük, kızıl saçlı bir kız verandadaki salıncakta bağdaş kurmuş kendisine gülüyordu. <span style="font-style:italic;">“Bu çok daha iyi olacak. Senin birçok şeyi anlamanı sağlayabilirim</span>.” Başını yana eğdi. Gülümsemesi ışık saçıyordu. <span style="font-style:italic;">“Benim kim olduğumu biliyor musun</span>?”</p>
<p>Jane bir an ona bakakaldı. Geçirdiği şok ve şaşkınlığı geçiyordu. “Evet, seni tanıyorum.” Kıza doğru gitti. Rüya değildi. Halüsinasyon değildi. Sonsuzluğun kanıtı. Daimi olduğunun kanıtı. “Sen Bonnie’sin.”</p>
</body>
</html>