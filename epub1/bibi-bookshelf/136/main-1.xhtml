<?xml version="1.0" encoding="UTF-8"?>

<html xmlns="http://www.w3.org/1999/xhtml">
<head><meta http-equiv="content-type" content="text/html; charset=UTF-8"/><title></title><link rel="stylesheet" href="main.css" type="text/css"/>
</head>
<body>
<p><a id="bookmark0"></a><span style="font-weight:bold;">Dördüncü Bölüm</span></p>
<p><a id="bookmark1"></a><span style="font-weight:bold;">Atlanta, Georgia</span></p>
<p>Catherine kısa süre içinde Joe’yla konuşabileceğini düşündü.</p>
<p>Akşam oluyordu ve konuklar Joe’ya veda edip ayrılmaya başlamışlardı. Son fotoğrafçı da kararmakta olan gölün birkaç fotoğrafını çekip gitmişti.</p>
<p>Ancak Venable hâlâ oradaydı ve konuklarla sohbet ediyordu. Bu onun karakterine hiç uymayan bir şeydi. Onu bu kadar iyi tanımasaydı, kendisinden kaçtığını düşünecekti. Oysa Venable asla kimseyle yüzleşmekten kaçınmazdı. Muhtemelen sadece kendi düşüncelerini ve argümanlarını sıralıyordu ve...</p>
<p>Catherine’in ceptelefonu çaldı. Arayana baktı.</p>
<p>John Gallo.</p>
<p>Ah, kahretsin.</p>
<p>Telefonu açar açmaz konuşmaya başladı. “Bilmiyordum, Gallo. Sana Eve’le ilgili olanları anlatırdım ama daha bu sabah Miami'ye geldiğimde öğrendim. Aradım ama senin sesli mesajını aldım. Telefonuna cevap vermemen benim hatam değil. Görünüşe göre kimse benimle konuşmak istemiyor. Bu da beni deli...”</p>
<p>“Sakin ol,” dedi Gallo ters bir şekilde. “Senin Eve’le ilgili bir şey anlatmana ihtiyacım yok. Üç gün önce haberleri gördüm. Sana ulaşmaya çalıştım ama Venable beni her köşede durdurdu.”</p>
<p>“Biliyorum.” Durdu. “Senin de burada olmak isteyeceğini düşünmüştüm. Üç gün önce öğrendiysen neden törene gelmedin?”</p>
<p>“İlk olarak, Quinn ve Jane MacGuire’e karşı nazik olmaya çalışıyordum. Ben, Eve’in geçmişiyim. Daha gencecikken benim çocuğumu, Bonnie’yi doğurdu. Fakat Quinn onun şimdiki zamanı ve geleceği. Onun hayatına bir etkim olmadı, karışmaya da hakkım yok.”</p>
<p>“İlk olarak mı? Sonra?”</p>
<p>“Joe Quinn’le konuştuk. İlginç bir konuşmamız oldu.” “Sana söyledi.”</p>
<p>“Benim yardımcı olabilecek kadar nitelikli olduğumu düşündü. Söz konusu Eve’i kurtarmak olunca, beni ya da bir başkasını kullanmanın sakıncasını görmedi. Adam çaresiz durumda.”</p>
<p>Nitelikli mi? Evet, John Gallo şiddet ve karmaşayla halledilecek her girişimde nitelik sahibiydi. Kuzey Kore toplama kamplarında esirdi, sonrasında ise Özel Kuvvetler’in ajanı olmuştu. Örgütün içine sızıp cinayet işleme konusunda uzmandı. Zeki, tecrübeli ve tamamen ölümcüldü. Birkaç zihinsel problemi de vardı. O berbat kamplarda gördüğü işkence nedeniyle öfke krizleri geçiriyordu. Catherine onunla Eve’in kızı Bonnie’yi bir öfke nöbeti sırasında öldürmüş olabileceğinden şüphelendiği sırada tanışmıştı. O andan sonra da ilişkileri sert ve değişken bir fırtına gibi devam etmişti. İkisi de buna karşı savaşamıyorlardı.</p>
<p>Hayır, bu doğru değildi. Catherine cinsel olarak da Gallo’ya karşı çekim hissediyordu ama bu çekime karşı epey savaşmıştı. Hayatını istediği gibi düzenlemişti. İşinde uzman olan bir CIA ajanıydı. Oğlu Luke’u bulup kurtardıktan sonra, oğlu onu nispeten kabullenmeye başlamıştı. Gallo’nun kendisini rahatsız etmesine ve hayatında dalgalanmalar yaratmasına hiç gerek yoktu.</p>
<p>Catherine’den cevap gelmeyince, “Quinn'in çaresiz olduğuna katılmıyor musun?” diye sordu Gallo. “Ben öyle bir izlenim edindim ama sen olay yerindesin.”</p>
<p>“Ah, çaresiz.” Elindeki probleme odaklanmaya çalıştı. Gallo dikkatini dağıtmayı başarmıştı. “Eve’i seviyor. Birlikte çok şey atlattılar.” Durdu. “Sen nasıl hissediyorsun, Gallo?”</p>
<p>“Benim de onu sevdiğimi mi söylememi bekliyorsun?” diye sordu Gallo. Bir an sessiz kaldı. “Sevdiğimi biliyorsun. Gençken hayatımın önemli bir parçasıydı. O zamanlar aşkı bilmiyorduk. Aklımızda sadece seks vardı. Ancak yıllar sonra geri döndüğümde, Bonnie’nin hatırası vardı ve anladım ki</p>
<p>Eve aramızda bir bağ olmasını istemişti. İkimiz de o bağdan kaçamazdık. Tanrı biliyor ya birbirimizden ayrı olmak istesek de kendi hayatlarımıza gitmek istesek de kaçamazdık.&quot; Bir süre sessiz kaldı. “Bonnie nedeniyle o bağ hâlâ var ve olmaya da devam edecek. İşin içinde bir sürü aşk var. Eve benim arkadaşım ve çocuğumun annesi. Klasik anlamda onun bir daha asla sevgilisi olmayacağım. Sevgilisi Joe Quinn ama bana ihtiyacı olursa hep yanında olacağım. Bu senin için yeterince dürüst mü?&quot;</p>
<p>“Bana cevap vermek zorunda değilsin, Gallo.&quot;</p>
<p>“Evet, zorundayım. Beni itiyor olsan da.&quot;</p>
<p>“Neden? Senin Eve Te olan ilişkinle bir alakam yok ki.&quot;</p>
<p>“Neden olduğunu biliyorsun ama bunu kabullenmekte zorlanıyorsun.&quot; Bir anda güldü. “Seninle birlikte olmayı deli gibi istiyorum. Tek düşünebildiğim bu. Şey, neredeyse bu. Ve ortak arkadaşımız olan Eve’le ilişkim konusunda net olmayan şeyler yüzünden aramıza engel koymana izin veremem.&quot;</p>
<p>Catherine bir anda sıcak, tatlı ve heyecan verici bir duygu dalgası hissetti. Hemen konuyu değiştirdi. “Neden törene gelmediğini söylemedin.&quot;</p>
<p>“Hemen işe başlayayım diye düşündüm. Kimse benim onun törenine gitmemi beklemiyordu. Tören yerine Vancou-ver’a uçup Zander’m peşine düştüm. Doane’ı tuzağa düşürmenin kilidi oymuş diye duydum. Şimdi Vancouver’dayım.&quot;</p>
<p>“Peki, onu bulabildin mi?&quot;</p>
<p>“Hayır, Zander’ın buradaki evine geldim ama terk edil-</p>
<p>miş. Hatta emin olmak için eve bile girdim. Nereye gitmiş olabileceğine dair bir iz bulabilmek için kâğıtlarını inceliyorum.” Durdu. “Venable’ı yakın izlemeye al. Zander’la ilgili bir şey bilen varsa, Venable’dır.”</p>
<p>“Yaparım. Sana haber vereceğim.”</p>
<p>“Sen aradıktan sonra Hong Kong’dan Hu Chang’i aradım ve Luke’a gecikeceğini söylemesini istedim.”</p>
<p>“Miami’ye indiğim anda Luke’u aradım. Hu Chang’in laboratuvanndaydı ve o kadar heyecanlıydı ki sadece son deneylerinden bahsedebiliyordu. Luke gece gündüz Hu Chang' in peşinde.” Oğlunu suçlayamazdı. Hu Chang çok etkileyiciydi. O da Luke’dan sadece birkaç yaş büyükken aynı şekilde Hu Chang'in peşinde düşmüştü. “Muhtemelen beni özle-meyecektir bile.”</p>
<p>“Seni özleyecek ama arkadaşın Hu Chang'in bir büyücü olduğunu kabul ediyorum. Luke’u ne kadar daha onunla bırakacaksın?”</p>
<p>“İki hafta içinde okula gitmesi için onu Louisville’e geri getireceğim.” İç çekti. “En azından Eve'le ilgili olayları öğrenmeden önce planlarım böyleydi. Şimdi onu biraz daha uzun orada tutmam gerekiyor.”</p>
<p>“Bunu kabul etmekten nefret etsem de onu Hu Chang<sup>1</sup> den daha güvenli ellere bırakamazsın,” dedi Gallo. “Tabii ondan oğluna zehirlerini karıştırmayı öğretmeyeceği konusunda söz aldığın sürece.”</p>
<p>“Bunu yapmayacaktır. Onu öldüreceğimi bilir.”</p>
<p>“Yapar mısın? Hu Chang’e istediğini yapma konusunda ne kadar büyük alan sağladığından hiç emin değilim. Bazen onun seni hipnotize ettiğini düşünüyorum.”</p>
<p>“Saçmalama. O benim arkadaşım.” Catherine on dört yaşındayken Hong Kong'da onunla tanıştıktan sonra yıllarca tek arkadaşı Hu Chang olmuştu. Alışılmadık bir dostluktu. Catherine parayı basttrana bilgi satarak geçinen bir sokak çocuğuydu, Hu Chang ise dünyayı dolaşan ve parasını verebilene mallanın satan bir zehir ustasıydı. Bir araya geldiklerinde, her ikisini de kurtaran bir yakınlık fark ettiler. “Ve o, Luke’u sever. Zarar vermez.” Ama Hu Chang doğruyla yanlış konusunda her zaman diğer insanlarla aynı şekilde düşünmezdi. “Luke için yanlış olduğunu düşündüğüm bir şey yaparsa arkadaşlığımızın biteceğini bilir. O da bu arkadaşlığa benim kadar önem veriyor.”</p>
<p>“Sanki kendini bir şeye ikna etmeye çalışıyormuş gibi konuşuyorsun.”</p>
<p>“Saçmalama. Hu Chang muhteşemdir. Luke onun yanında okulda öğrendiğinden çok daha fazla şey öğreniyor. Hong Kong’da geçirdiği son aylar onun için harikaydı.” Durup ekledi. “Ama Hu Chang’i aradığın ve ona olanları anlattığın için teşekkürler. Bu gece Luke’u tekrar arayıp açıklama yapacağım.”</p>
<p>“Rica ederim. Sadece senin işlerini kolaylaştırıyordum. Quinn sana Eve’i kurtarma şansın olduğunu söylediği anda ava başlayacağını biliyordum. İhtiyacın olan bilgiyi almak için Venable’ı sıkıştırmayı unutma.” Telefonu kapadı.</p>
<p>Catherine kapama tuşuna basıp telefonu cebine koydu.</p>
<p>Bir anda hem umut hem heyecanla dolmuştu. John Gallo harekete geçmişti.</p>
<p>Onun da harekete geçme zamanıydı.</p>
<p>Venable’m kendisine karşı kullandığı o şık giyimli, gri saçlı konuğu kenara itecekti. O pisliği konuşturacaktı.</p>
<p>Catherine kendisine doğru kararlı adımlarla yürürken, Venable başını kaldırıp ihtiyatlı gözlerle baktı.</p>
<p>“Senin için endişelendim.” Mark Trevor, Jane’in veranda merdivenlerinden inmesini seyretti. “Özellikle de Ca-leb’in seni merdivenlere sürüklediğini görünce. İyi imisin?” “İyiyim.” Neredeyse terk edilmiş olan alana baktı. “Herkesin evine döndüğünü görünce daha da iyi oldum. Joe’yla konuşmam gerek. Sadece biraz stresten uzak kalıp dinlenmem gerekti.”</p>
<p>“Caleb’in tavsiyesiyle mi?” Trevor dudaklarını büzdü. “Böyle şefkatli olmak pek ona göre değil. Neyin peşinde olduğuna dikkat etmelisin.”</p>
<p>“Ben Caleb’e karşı hep dikkatliyim.”</p>
<p>“Biliyorum ve onun bu kadar farkında olman beni huzursuz ediyor.” Omuz silkti. “Ama işler böyle. Seni asla o kadar uzun süre yalnız bırakmamalıydım. Sana biraz alan vermenin akıllıca olduğunu düşünmüştüm ama artık o kadar emin değişim. Artık döndüm ve o alanı santimetrelere indiriyorum.” Uzanıp Jane’in elini tuttu. “Ben sana çok iyi bakanın. Bunu yapmak istiyorum. Karanlıkta ve aydınlıkta seni korumak istiyorum.” Usulca ekledi. “Son zamanlarda, belki de yapmam gereken şeyin bu olduğunu fark etmeye başladım. Bu konuda birkaç rüya gördüm. Delilik, ha? Tüm o tutkular ve kahkahalar güzeldi ama sonunda önemli olan konuya geliyor hepsi. Birbirimizin hayatında oynamamız gereken roller.”</p>
<p>Jane ne diyeceğini bilemedi. Bu hiç Trevor’ın tarzı değildi. O karmaşık, bazen basit, bazen yaramazlık yapan biriydi ama asla ruha hitap etmezdi. Tanıdığı Trevor’dan bir iz bulabilmek için yüzüne baktı. Alay etmiyordu. Söylediklerinde ciddiydi. On yedi yaşından beri Trevor’ı tanıyordu ama daha önce hiçbir şey için bu kadar ciddi olduğunu görmemişti. İçten bir kahkaha attı. “Evet, tamamen delilik. Kimsenin bana bakmasını istemiyorum. Bunu şimdiye kadar öğrenmen gerekirdi, Trevor.”</p>
<p>“Artık bunun önemi yok.” Sıradan bir şey söyler gibi ekledi. “Bu benim rolüm. Bunun bizim yolumuza çıkmasına izin vermeyeceğim.” Parmaklarını Jane’in parmaklarına geçirdi ve onu Joe’ya doğru götürdü. “Hâlâ Chicago’dan gelen polis şefiyle konuşuyor. Sen QuinnTe konuşurken, ben adamı oyalayıp senin yoluna çıkmasını engellerim.”</p>
<p>“Nasıl? Senin polisle ilgili hiçbir geçmişin...” Durup gülümsedi. “Boş ver. Ne düşünüyorum ki? Sen dikkat dağıtmak ve hokkabazlık yapmak konusunda hiç zorlanmazsın. Senin şaibeli geçmişinin bir ürünü. Bazen ne kadar karmaşık bir geçmişin olduğunu unutuyorum.”</p>
<p>“Doğru.” Gülümsedi. “Sana ihtiyacın olanı her an vermek için işe yarıyor.” Jane konuşmak için ağzını açınca işaret</p>
<p>etti. “Ve bu yaptığımı kabul edeceksin çünkü Eve’i kurtarma yolunda ilk harekete başlayacağım.” Joe’nun ve polis şefinin yanma gittiler. Trevor bir anda muhteşem şekilde gülümsemeye başladı. Yaydığı güçlü çekim etraflarını sarmıştı. “Merhaba Quinn, Şef Larimer, gitmeden önce bir kez daha en içten başsağlığı dileklerimi iletmek istedim.” Larimer’e döndü. “Her gün böyle trajedilerle uğraştığınızı biliyorum, ama kabul edersiniz ki bu olanlar çok daha...”</p>
<p>Sonraki beş dakika Jane Trevor’ı eğlenerek izledi. Bu beş dakika içerisinde Trevor polisi hafifçe büfeye doğru yönlendirmişti ve bir yandan sorular sormaya devam ederken bir yandan da adama kahve dolduruyordu.</p>
<p>“Trevor çok iyi.” Joe iki adamı izlerken hafifçe gülümsedi. “Ona borçluyum. Kabalaşmadan Larimer’i iki kez başımdan savmaya çalıştım.” Jane’e döndü. “Margaret pek iyi hissetmediğini söyledi. Endişelenmeli miyim?”</p>
<p>“Hayır, sadece yorgundum.” Yüzünü ekşitti. “Ama herkes ölümün kıy ısındayım sanıyor hemen.” Joe’yu evden uzaklaştırıp göle doğru çevirirken konuyu değiştirdi. “Ken-dra’yla konuşmasam daha erken inerdim. Kendra gittikten sonra da günlüğü okudum.”</p>
<p>Joe olduğu yerde durdu. “Günlük mü?”</p>
<p>Jane ona hızlıca Kendra’yla konuşmasını anlattı. “Günlüğün içindekiler mide bulandırıcıydı. Kevin bir canavar. Hiç vicdanı olmayan bir egomanyak. O küçük kızlara yaptıklarını tanımlaması korkunç.”</p>
<p>“Başka bir şey var mı?”</p>
<p>'‘Vahşetin ötesine geçmek zor.” Düşünmeye çalıştı. “Birkaç yerde Pakistan’a gönderme var, ama El-Kaide için önemli olacak isimler yok.” Durdu. “Ama CIA’le ilişkisine değinmiş. Kendisine göre ikili ilişkiler. Bir sürü para el değiştiriyor.”</p>
<p>“Tuhaf değil. Gizli bir ajan rüşvet alıyor gibi yapmıştır.” “Gizli ajanlardan bahsettiğini sanmıyorum. Belli bir C1A ajanından bahsediyor. Adamı düzenbazlığa ikna ettiğinden emin. Çok mutlu olmuş. Projesine yol açmak için güvenilir pozisyonlarda birine ihtiyacı olduğunu söylemiş.” “Proje mi? Ne projesi?”</p>
<p>“Hiç söylememiş. Sanırım Bin Ladin’le ilgili bir şey. Venable bize hedefin o olduğunu söylemişti.”</p>
<p>“Olabilir.” Joe kaşlarını çattı. “Olmayabilir de.”</p>
<p>Jane gözlerini kısarak ona baktı. “Kendra benden günlüğü Venable’a vermememi istedi. Şimdi sen de ondan mı şüpheleniyorsun?”</p>
<p>“Şüphem olsun istemiyorum. Uzun zaman onunla çalıştım.” Başıyla onayladı. “Ama evet, şüphelerim var. Bu iş başladığından beri ona söylediğim hiçbir şeyi dinlemiyor. O saldırı ekibine emir verip dağdan indirmesini ve bara ateş açtırmasını da hoş bulmadım.”</p>
<p>Jane onun zihninin gerçekler ve teoriler üzerinde çalıştığını görebiliyordu. “Başka?”</p>
<p>“Venable o sırada Ortadoğu’daydı. Pakistan’da neler olduğunu biliyordu. General Tarther’la Kevin’ın suikastçısı arasındaki bağlantı oydu. Fakat aynı zamanda Kevin’m ba-</p>
<p>basına barınak sağlayan, ona beş yıldır güvenli bir ev ve gelir isteyen ajan da oydu.” Durdu. “Bize Doane’ın herkesin tepesinde sallandırarak şantaj yaptığı bir disk olduğunu söyleyen de oydu.”</p>
<p>“Disk hâlâ o evde olabilir.”</p>
<p>“Ama elimizde CIA’deki çöküntüden bahseden bir günlük var.” Dudaklarını sıktı. “Hayır, günlüğü şimdilik Venable’a vermememiz gerekiyor.”</p>
<p>“İçinde kullanabileceğimiz bir şey olabilir. Ya görünmez mürekkep falan varsa?”</p>
<p>“Görünmez mürekkep mi? Bir delinin bu kadar amatör olabileceğini sanmıyorum, Jane.”</p>
<p>“Ne demek istediğimi biliyorsun. Bazı şeyler göründükleri gibi değildir.”</p>
<p>“Hayır, değildir. Langley’deki laboratuvarlara güvenmek zorunda değiliz. Quantico’dakiler de en az onlar kadar gelişmiştir. FBI’da tanıdıklarım var.”</p>
<p>“O zaman günlüğü hemen onlara götür.” Dudaklarını ıslattı. “Bir şeyleri başlattığımızı hissediyorum. Eve'i kurtarma konusunda Venable’a güvendik. Venable hile yapıyorsa, o zaman ne... Beş gün oldu, Joe. Eve nerede?”</p>
<p>“Ben Venable’a tamamen güvenmedim. Ondan sahadaki adamlarından gelen raporların kopyalarım istedim.” Joe kollarını Jane’in omuzlarına koydu. “Onlar da sahte olabilir mi? Tabii. Yine de öyle olduklarını sanmıyorum. O da benim araştırılmasını isteyeceğim tüm yolları araştırmış ve bunu hiçbir sızıntıya yer vermeyerek yapmış.” Durup ekledi. “Ve-nable'm o hayalet kasabada yaptıkları da Doane’ı istediğini gösteriyor. Belki Eve’in güvenliğini tehlikeye atacak kadar çok. Fakat Doane’ı bulursak, Eve'i de buluruz.” Jane’i alnından öptü. “Bu geceden sonra, inzivaya çekileceğim. Tıpkı yas tutan bir adam gibi. Haberleşeceğiz.”</p>
<p>Jane bunun geleceğini biliyordu. Sadece tekrar ava başlamadan önce birlikte yapacakları daha fazla şey olacağını umuyordu. “Nereye gidiyorsun?”</p>
<p>“Vancouver. Venable bana sahte belgeler verecek ve şehrin kuzeyindeki küçük bir havaalanından uçuracak. Ve-anble’a göre Zander’ın evi boşaltılmış gibi görünüyormuş ama ben asistanı Howard Stang’le bağlantı kurabileceğimi umuyorum. O da Zander’la aynı anda kayboldu, yine de zayıf halka Stang olabilir.” Başını iki yana salladı. “Stang’in ne kadar zayıf olduğundan emin değilim ama. Adam tam bir bilmece.”</p>
<p>“Zander da öyle,” dedi Jane. “Dağlarda şansı varken Eve’i kurtarmadığı için onu affedemiyorum.”</p>
<p>“Ben de. Bizim tarafımızdan affedilmek onun umurunda değil.”</p>
<p>“Kahretsin, o Eve’in babası.”</p>
<p>“İkisi de bunun ilişkileriyle bir alakası olmadığını söyleyecektir. Adam hayatı boyunca Eve’i kabul etmemiş. Eve’in de bundan sonra bir baba isteği ya da ihtiyacı olamaz.”</p>
<p>“Tabii Doane’m onu öldürmesini engelleyecek bir şey yaparsa değişir. Eve’in ona bu konuda ihtiyacı var.”</p>
<p>“Ve o pisliği bulduğum anda Eve ihtiyacı olanı alacak,”</p>
<p>dedi gergin bir şekilde. “İnan bana, Eve’i hayatta tutacaksa, Zander’ı Doane’a altın tepside sunarım.”</p>
<p>Jane ona inanıyordu. Joe için de Eve kadar endişelenecekti. Zander dünyadaki en uzman suikastçılardan biriydi. Joe kadar çetin ceviz bir adam için bile bu aşılması kolay olmayan bir yetenekti. “Ben de seninle geleceğim.”</p>
<p>Joe başım iki yana salladı. “Şimdi olmaz. Buradan topluca ayrılmamız kesinlikle şüphe çeker. Stang’i bulur bulmaz seni arayacağım.”</p>
<p>“Benim burada kalıp bekleyeceğimi mi sanıyorsun? Böyle bir şey olmayacak, Joe. Beklemekten usandım.” “Şüphe çeker,” diye tekrar etti. “Doane’ı hazırlıksız yakalamak için yaptığımız her şeyi mahvedemem.”</p>
<p>Çenesini sıkıyordu. Jane onun ikna edilemeyeceğini biliyordu. Öfkelenmeye başladı. “Ben bir şey mahvetmeyeceğim. Eve’e zarar verecek bir şey yapabileceğimi mi sanıyorsun? Tamam, sana bir gün veriyorum. Sonra peşinden geleceğim. Caleb’ten Londra’ya bir uçuş ayarlamasını isteyeceğim ve yarın öğleden sonra Atlanta’dan Vancouver’a uçacağız. Bu kâbus başlamadan önce, geldiğim yer olan Londra’ya dönmem gayet doğal.”</p>
<p>“Venable’m sana kâğıtları vermesine izin vermem.” Jane gülümsedi. “Venable’m canı cehenneme. Ben gidiyorum, Joe. Eve’i riske atamam ama burada hiçbir şey yapmadan da bekleyemem. Sen Stang’in peşinden git. Yoluna çıkmayacağım. Ben Zander’ın peşinden gideceğim.”</p>
<p>Joe küfretti.</p>
<p>“Böyle olsun istemiyorum.’' Jane gözyaşlarının gözlerine battığını hissetti. Dönüp eve doğru gitti. &quot;‘Günlüğü Eve'in çalışma masasının en alt çekmecesine bıraktım. Gitmeden önce onu Quaııtico'ya göndermek isteyebilirsin. Dikkatli ol, Joe.”</p>
<p>Gözleri o kadar buğulanmıştı ki az daha ağaçların arasından çıkan Margaret’e çarpacaktı.</p>
<p>“Tüm fotoğrafçıların gitmiş olması ne kötü,” dedi Margaret sessizce. “Çok güzel pozlar çekerlerdi. Tamamen... yıkılmış duruyorsun.” Bakışlarını gölün kenarında hareketsiz duran Joe’ya çevirdi. “Seni burada tutmaya çalışacak mı merak ediyordum.” Omuz silkti. “Senin için önemli olan her şeyi kaybedince, elinde olanları kurtarmaya çalışmak gayet normal.”</p>
<p>“Kendisine tamamen mantıklı olduğunu söylüyor. Bana ihtiyaç yok; o nedenle, yolundan çekilmeliyim.”</p>
<p>“Ve bu canını yakıyor.”</p>
<p>“Onu bulmam gerek,” dedi. “Onu bulmak <span style="font-style:italic;">zorundayım” </span>Derin bir nefes çekti ve kendini toparlamaya çalıştı. “Kendra gitti. Sana gideceğini söyledi mi?”</p>
<p>“Evet, bana da gitmem gerektiğini söylemeye çalıştı. Bana ihtiyaç olmadığını ve yük olacağımı söyledi.” Gülümsedi. “Ona asla bir yük olmadığımı söyledim.” Jane konuşmak üzere ağzını açınca, Margaret elini kaldırdı. “Sen de muhtemelen Kendra’nın söylediklerini söyleyeceksin. Olabilir ama bu bir şeyi değiştirmeyecek. Sadece seni ne kadar değerli olduğuma ve bensiz yapamayacağına ikna etmem</p>
<p>gerek.” Başını yana eğdi. “Günlüğü okudun, değil mi?” “Evet.” Ürperdi. “Korkunçtu.”</p>
<p>Margaret başıyla onayladı. “Ben de okudum. Belki de senin ve Kendra’nm gözünden kaçan birkaç şey bulmuş olabilirim. Hepimiz hayata farklı açılardan bakıyoruz. Kevin gibi bir adam söz konusu olduğunda yaptıklarının vahşeti, niyetini ve nedenini bulanıklaştırır. Bu Önemli olabilir.” “Sende bulanıklaşmıyor mu?”</p>
<p>“Tabii ki bulanıklaşıyor. Fakat ben ormanlarda büyüdüm. Doğa mutluluk kadar dehşet de saçar. Ben her ikisini de kabullenmeyi ve hayatta kalabilmeme yardım edecekleri şekilde kullanmayı öğrendim.” Joe’ya tekrar baktı. “Senin Zander’m peşinden gitmemen konusunda haklıydı ama başka yollar da olabilir.”</p>
<p>“Ne yolları? Neden daha önce bir şey söylemedin?” “Zamanı değildi. Bu karmaşa bittikten hemen sonra Kendra’yla konuşacaktım.” Omuzlarını silkti. “Ama o gitti. Tamamen mantıklı bir şey yaptı.”</p>
<p>“Muhtemelen doğru da yaptı.”</p>
<p>“Bunu hiç tartışmadım. Onu çalışırken izlemek bir zevkti.” Kıkırdadı. “Benim hiç mantıklı olmamam ama buna rağmen işleri berbat etmememle baş etmeye çalışmasını izlemek daha da büyük zevkti.”</p>
<p>“Gittiğine üzülüyorsun.”</p>
<p>Margaret başıyla onayladı. “Bir arkadaşın gittiğinde hep üzülürsün. Ancak sonsuza kadar sürecek değil. Ben bir dostumun çok uzun süre ortalarda olmamasına asla izin vermem.</p>
<p>Çok nadir dostum vardır. Özellikle de beni kabullenmeleri için o kadar uğraştığım için.” Gülümsedi. “Senin gibi, Jane.” “Biraz zaman aldı,” dedi kuru bir sesle. Jane, Margaret’le ilk olarak Karayip’teki bir adada bulunan deneysel bir hayvan kliniğinde tanışmıştı. Jane’in köpeği Toby ölümcül derecede hastaydı ve kimse bir teşhis koyamıyordu. Ta ki bir teknisyen olan Margaret sevgi ve empati dolu bir halde muayene odasına girene kadar. Sahip olduğu tuhaf yetenek onun yüzeyin derinlerine dalmasına ve köpeğin “izlenimlerini” bulmasına olanak sağlıyordu. Jane için izlenim hatıra demekti. Her neyse, Margaret, Toby’nin hastalığının zehirlenme olduğunu teşhis etmiş ve iyileşme sürecine göndermişti. Jane derin bir minnet içindeydi. “Bazen şartlar nedeniyle asıl önemli olanın metot değil sonuç olduğunu göremiyoruz.”</p>
<p>“Doğru. O nedenle ‘nadir’ kelimesini kullandım.” Konuyu değiştirdi. “Kendra o günlüğün birkaç kopyasını yaptırdı. Sana da verdi mi?”</p>
<p>“Evet, orijinalini Joe’ya veriyorum.”</p>
<p>Margaret gözlerini kısarak ona baktı. “Joe yüzünden ne kadar üzüldüğüne bakarsak, göl evinde uzun süre kalmayı düşünmüyorsun.”</p>
<p>Jane başını iki yana salladı. “Toparlanıp bu akşam evden ayrılıyorum. Bir havaalanı oteline gideceğim. Zaten Joe gece yarısından sonra Vancouver’a gidecek. Onunla bir daha tartışmak istemiyorum.” Durdu, sonra titreyen bir sesle konuştu. “Çok canım yanıyor.”</p>
<p>“Trevor ve Caleb’le mi seyahat edeceksin?”</p>
<p>“Mark Trevor’ı bilmiyorum. Caleb’ten beni Kanada’ya götürmesini istemek zorundayım.”</p>
<p>“Ben Trevor’ı biliyorum. Sana deli oluyor. Seni gözünün önünden ayırmayacaktır.” Başını yana eğdi. “Caleb? Onu hiç okuyamıyorum. Çoğu zaman ne düşündüğünü bilemiyorum ama denemeye devam ediyorum çünkü ya korkunç şeyler düşünüyor ya muhteşem. Kaçırmak istemiyorum.” Döndü. “Ben gidip üstümü değiştireceğim ve çantamı alacağım. Günlüğün kopyalarından birini almayı unutma. Tekrar okumam gerek. Beni otele götürecek misin yoksa kendim mi geleyim?”</p>
<p>Jane yorgun bir halde ona baktı. “Bizimle gelebilirsin diye bir şey demedim, Margaret.”</p>
<p>Margaret uzaklaşırken başını çevirip afacan bir bakış attı. “Ama belki de nereye gittiğimizi bilen tek kişi benim. O yüzden, sen benimle geliyorsun.”</p><img src="main-8.png" alt="" style="width:61pt;height:60pt;"/>
<p><a id="bookmark2"></a><span style="font-weight:bold;">Beşinci Bölüm</span></p>
<p><span style="font-weight:bold;">Starlite Moteli</span></p>
<p><span style="font-weight:bold;">Casper, Wyoming</span></p>
<p>Otel odası karanlıktı ve Eve yan yatağında uzanan Doane’m misk kokusunu alabiliyordu. Doane, Eve’in bileklerini yatağın kenarlarına bağlamıştı. Eve büyük bir çaresizlik hissediyordu.</p>
<p>Uyu, diyerek kendini telkin ediyordu. Uyku onu kurtarmaya gelmeden önce korkuyla savaşmak kolay değildi.</p>
<p>Kurtarma. Ancak Eve kurtarılmayı beklememeliydi. Kendini kurtarmalıydı.</p>
<p>Telefon görüşmeleri. Doane’ın aradığı bu Cartland’ın kim olduğunu bulmanın bir yolu var mıydı?”</p>
<p>Diğer yataktaki Doane alayla, “Uyumuyorsun,” dedi. “Sorun ne, Eve? Sonunda endişelenmeye mi başladın? Sevgilin Quinn’in senin için yas tutmasını izlemek korkunç olmalı. Kendini dağılmış hissettin mi? Dağıldığını biliyorsun. Birkaç günün var. Sonra bitecek.”</p>
<p>“Dağılmadım. Uyumamamın sebebi bu küçücük odada senin kokunu alıyor olmam. Beni hasta ediyor.” Durdu. Karanlıkta onunla konuşmak tuhaf bir samimiyet yaratıyordu. Doane da hissetmiş miydi? Dilini gevşetmeye yardımcı olabilir miydi? Test et. “Oğlunun yenilemesini bitirdiğimde Vancouver’a mı gideceğiz? Zander’ın hâlâ orada olabileceğini düşünüyor musun? Çok muhtemel değil.”</p>
<p>“Neden olmasın? İkimizin de öldüğünü sanıyor. Evini kapatıp kaçması için bir neden yok.”</p>
<p>“Belki Venable ve Joe orada yaşadığını öğrendikleri için güvenli olmayacağını düşünür. Bir kiralık katilin bu bilgiyi verdiği kişilerin sayısına dikkat etmesi gerektiğini düşünüyorum. Muhtemelen onu yakalayıp boğazını kesmek isteyen tek kişi sen değilsin.”</p>
<p>“Ama bunu ben yapacağım,” dedi Doane. “Ve onun inine kontrol etmeden dalmayacağım. İyi bir plan böyle olmaz.”</p>
<p>“Ah, evet. Şu senin muhteşem planlama yeteneğin. Nasıl unutabilirim? Şimdiye kadar çok da iyi değildi. Her şey ters gitti, değil mi? Şimdi de bu bitli otele benimle tıkılıp kalmış yeni planlar yapıyorsun. Zander’ı senin için kim kontrol edecek? Blick’i öldürdün. Artık yalnızsın.”</p>
<p>“Yalnız değilim. Sadece planlarımı yeniden ayarlamam gerekti. Bu da biraz vakit alıyor. Gerçekten de öylece Zander'm evine girip onu ilk gördüğümde seni öldüreceğimi mi sandın?”</p>
<p>“Evet.”</p>
<p>“Hayır, zekice yapılmalı.” Ses tonu sertleşti. “Şimdi ödenmesi gereken bir bedel var. Venable’a kızgınım. Onun beni koruması gerekiyordu ve sanırım o hayalet kasabada beni öldürmeye çalıştı. Onu kontrol altında tuttuğumu sanıyordum ama artık ona güvenemem. Cezalandırılması gerekiyor. Hepsinin cezalandırılması gerekiyor.”</p>
<p>Eve kaskatı kesildi. “Hepsi mi? Başka kim?”</p>
<p>“Quinn ve Jane’in de peşinden gideceğimden korkuyorsun. O da olabilir ama artık tehlike olmadıkları için enerjimi onlara harcayamam.”</p>
<p>Çok şükür ki karanlıktı da Doane onun ne kadar rahatladığını göremedi. Eve’i incitmek için her türlü zayıflığı kullanırdı. O kadar değişkendi ki her an fikrini değiştirebilirdi. “Ama Venable’ı hedef alıyorsun.” Biraz durup tekrar sordu. “Başka kim?”</p>
<p>“Zander’ın oğluma o kurşunu sıkmasından sorumlu olan tüm orospu çocukları. Onu kurtarabilirlerdi. <span style="font-style:italic;">Kurtarmalıydılar.</span> Kevin onlara, gitmesine izin verip parasını da öderlerse hücredeki diğer isimleri vereceğini söyledi.”</p>
<p>“Hücre mi?” Eve’in kafası karışmıştı. “Pakistan’da Bin Ladin’i bulmaya çalışan gizli ajanların bulunduğu diski mi diyorsun?”</p>
<p>“Onun Kevin için önemi çok azdı. Kevin onu pazarlığı başlatmak için önerdi ama General Tarther kızının ölümünü o kadar abarttı ki Kevin pazarlığı artırması gerektiğini düşündü. Ona hücreyi verme kararı aldı.”</p>
<p><span style="font-weight:bold;">“Ne hücresi?”</span></p>
<p>Doane bir an sessiz kaldı. Eve onun gevezeliğinin sona erdiğinden korktu. Sonra Doane yeninden konuştu. “Bana ve Kevin’a karşı kullanabileceğin bir şey söyleyeceğimi sanıyorsun. Hâlâ bizden kaçabileceğini düşünüyorsun.” Güldü. “Şimdiye kadar pes etmen gerekiyordu, Eve. Seni kurtaracağını umduğun tüm insanlan uzaklaştırdım. Şu anda kafana bir silah dayayıp bu işi tamamen bitirebilirim.'^</p>
<p>“Bitiremezsin. Olayların akışında ben o kadar da önemli değilim. Birisi seni durduracak ve tüm rüyalarım yok edecek. Seni yok edecek, Doane.”</p>
<p>“Ölümünün hiçbir şey ifade etmeyeceğine inanıyorsun. Üzüldüğüm şeylerden biri de bu. Ölmekten korkmuyorsun. Senin ölümünü gösterip Zander’a acı çektirebilirim ama senin korkundan alacağım zevkten mahrum kalıyorum.” Şüpheli bir şekilde ekledi. “O yüzden, belki de Zander’ı öldürürken olaya Quinn ya da Jane MacGuire’i de katabilirim. Onlarla sonradan ilgilenmem gerekmez.” Düşündü. “Ama belki senden değişik bir yolla tepki alabilirim. Bir düşüneyim... Senin çok şefkatli bir kalbin var. Gereksiz ölüm düşüncesi senin mideni bulandırıyor, öyle değil mi? Ya binlerce masum çocuğun, adamın ve kadının ölümüne ne dersin? Evet, eminim ki bu kıyımı durduramamak son anında sana zulüm olacaktır.”</p>
<p>Eve gerildi. “Binlerce çocuk mu?”</p>
<p>“Hemen çocuklara odaklandın işte, gördün mü?” Ses tonu zevkle dolmuştu. “Öyle olacağım biliyordum. Düşünsene, tüm hayatını çocukları yaslı ailelerine kavuşturmak için harcadın. Senin ailesine kavuşturduğun toplam çocuk sayısından daha fazlası bir anda buharlaşıp uçsa nasıl olurdu? Düzeltecek vücut yok, ailesine kavuşturacak çocuk yok. Tabii yas tutacak aileleri de olmayabilir. İnsan bu ihtimali de düşünmeli.”</p>
<p>İhtimal, mümkün değil. Kelime seçimi Eve’i dehşete düşürdü. ‘‘Saçmalıyorsun, Doane. Buharlaşmak ne? Ne planlıyorsun?”</p>
<p>“Bliek’in ve hayalet kasabaya getirdiği o fahişenin bedenleri de buharlaşır diye düşünmüştüm. Belki de daha fazla patlayıcı kullanmalıydım. Kevin o tür bir patlamanın nasıl bir etkisi olacağını daha iyi bilirdi. Ona kıyasla ben bir amatörüm ama inanıyorum ki Kevin ve arkadaşlarının yaptığı patlamalar buharlaşmaya neden olmuştur. Hiroşima’da öyle olduğunu duydum. Düşünsene, neredeyse milyonlar.”</p>
<p>Eve nefes alamıyordu. “Nükleer. Nükleerden bahsediyorsun.”</p>
<p>“Tabii ki. Başka ne olabilirdi ki? Kevin ıvır zıvır şeylerle uğraşmazdı. Sana Hitler’e ne kadar hayran olduğunu söylemiştim. Atom bombasını ilk önce Hitler kullansaydı, bir Tann olurdu. Doğal olarak Kevin onun izinden gitti. Tabii Kevin’ın planları daha muhteşemdi. Planlarım tamamlama yolundaydı.”</p>
<p>“Nasıl?”</p>
<p>“Sesin kısık geliyor. Seni korkutmuyorum, değil mi?”</p>
<p>İnkâr etme. Eve korkmuştu ve Doane baş döndürücü</p>
<p>güç hissine yakalanınca konuşmaya devam etmesi daha muhtemeldi. “Nasıl korkmam?” diye titreyen bir sesle sordu. “Bu korkunç bir hikâye. Kevin korkunç bir hikâye.”</p>
<p>“Kevin muhteşemdi. Korku, bakanın gözündedir. Korku, güç olabilir. Kalbi eritip bir adamı diz çöktürebilir.” Şeytanca ekledi. “Ya da kadını. Bence bu iş bittiğinde sen de onun önünde selam vereceksin, Eve.”</p>
<p>“O çocuklar..dedi Eve boğuk bir sesle. “Nasıl?” “Gerçekten canını acıtıyor, değil mi?” Bir an duraksadı. “Senin bir tehdit olmandan korkmuyorum. Kevin güçleniyor ve sen zayıflıyorsun.”</p>
<p>“Nasıl?”</p>
<p>“Senin önümüzdeki birkaç gün bundan korkmanı çok isterim. Bu çok hoşuma gider.”</p>
<p>“Nasıl?”</p>
<p>“Büyük, uzaktan tetiklenebilen ince tasarlanmış bir aletle. Beş yıl önce asrın buluşuydu ama şimdilerde biraz demode oldu. Yine de işe yarayacaktır.” Mırıldanmaya başladı. “Ah, Tanrım, hem de ne işe yarayacak. Bom! İki Amerikan şehrinde on blok yerle bir olacak.” Güldü. “Muhtemelen şehrin geri kalanı da otuz yıl kadar kullanılamaz hale gelecek. Çok korkunç bir alet. Kevin bir şey yaparsa, doğru yapar.”</p>
<p>“İki şehir.”</p>
<p>“İki şehrin yıkımının Amerikan ekonomisini tamamen mahvedeceği hesaplanmıştı. Ya da son yıllardaki ekonomik durgunluktan sonra ekonomiden kalanları işte. Plan yapıldığında durum bu kadar kötü değildi ve onların düşüncesine göre...”</p>
<p>“Kim yapacaktı bunu? Kevin deme. Onun böyle bir plan yapacak gücü yoktu.”</p>
<p>“Aslında o yapmadı. İran parasını veriyordu. Nükleer programlarını uygulamak konusunda sorun yaşıyorlardı ama küçük bir alet daha kolay olabilirdi. Hedef şehirlerde kurulmuş hücreler vardı. Kevin öğrenir öğrenmez bu işe dahil oldu. Anahtar parçaları temin etmek ve iki şehre uranyum dağıtmak konularından sorumlu oldu. Ona o kadar güveniyorlardı ki yerleri ortaya çıkmasın diye aletleri oradan oraya taşımasına bile izin veriyorlardı. Planı o yapmış gibiydi.” “O kadar güvenilirmiş ki kellesini kurtarmak için hüc-redekilerin isimlerini verecekmiş.”</p>
<p>“Öyle gerekiyordu. Yeni bir başlangıç için özgür olması gerekiyordu. Terörle mücadele ekibindeki Fred Juskow piçi konuşursa Kevin’a para ve yeni bir kimlik sağlayacağına söz vermişti.” Sesi sertleşti. “Sonra da Tarther’ın Zander’ı kiralamasına ve sırf küçük bir kızı öldürdü diye Kevin’ı öldürtme-sine izin verdiler. Bana General Tarther’ın İç Güvenlik emirlerine uymadığını söylediler. Fakat Kevin ölmüştü, oğlum ölmüştü. Ne fark eder ki?”</p>
<p>“O zaman Pakistan diskinin Venable’m seninle yaptığı anlaşmayla bir ilgisi yok mu?”</p>
<p>“Güzel, kabul edilir bir mazeretti. Herkes Bin Ladin’i bulmak istiyordu ve Pakistan çok uzaktı. Terörle mücadelenin milyonlarca Amerikalının evlerinde ölebileceği bir plan konusunda başarısız olduğunu söylemem bambaşka bir konu olurdu.”</p>
<p>“Başarısız mı oldular? Bu saldırı olmadı.”</p>
<p>“Başarısız oldular. Kevin öldürüldüğünde, İranlılar operasyonun ortaya çıktığını sandılar. İki şehirdeki hücreler dört kanada ayrıldı.”</p>
<p>“O zaman nasıl başarısız oldular?”</p>
<p>“Nükleer aletleri hiç bulamadılar. Kevin Ortadoğu’dan geldi ve Pakistan’a dönmeden önce onlan gizli bir yere götürdü. Kendisi dışında yerlerini kimsenin bilmediğinden emin oldu. İç Güvenlik’le yaptığı anlaşmanın bir parçası da bu olacaktı.”</p>
<p>“Ama sonra Zander, Kevin’ı öldürdü.” Eve durdu. Parçaları birleştirmeye çalışıyordu. “Sonra da pazarlığı sen devam ettirdin. Onlara aletlerin yerini söylemedin ama Venable’m elleri senin üzerindeyken aletleri teröristlere veremeyeceğini düşündüler.”</p>
<p>“Venable’ı kandırdım. Hepsini kandırdım. Dikkatsiz bir hale geldiler.”</p>
<p><span style="font-weight:bold;">“O nükleer aletlerin hâlâ çalıştığını nereden biliyorsun? Beş yıl olmuş. Bozulmuş olamazlar mı?”</span></p>
<p><span style="font-weight:bold;">“Kevin buna izin vermez.”</span></p>
<p><span style="font-weight:bold;">“Baksana, neden İranlIlardan bir iki bomba daha almıyorsun? Neden bu antikalan kullanıyorsun?”</span></p>
<p><span style="font-weight:bold;">“Körsün sen. Kevin'm bu aletlerinin değerini göremiyor musun? Buraya geldikten sonra Cartland’la bağlantıya geçtiğimde, o nasıl bir hazine sunduğumu anladı.”</span></p>
<p><span style="font-weight:bold;">“Peki, değeri ne? Beş yıl geçmiş ve teknolojisi eskimiş.&quot; “Gayet uygun.” Tekrar etti. “Gayet uygun. İki şehre iki</span></p>
<p>nükleer sokmanın ne kadar zor olduğunu biliyor musun? Kevin ve hücredekiler bunu yaptığında da zordu. İç Güvenlik beş yıl Öncesinden bin kat daha sıkı ve daha fazla bağlantısı var. Bu düzenekler gayet uygun. Sadece birinin düğmeye basmasını bekliyorlar/'</p>
<p>“Hâlâ çalışıyorlarsa. Ve senin Kevin işleri berbat etmediyse/’</p>
<p>“Beni kızdırıyorsun. Kevin yaşasaydı, herkes onun ne kadar muhteşem biri olduğunu bilirdi. Bu aletler patladığında yine görecekler. Herkes ondan korkacak ve ona saygı duyacak.” “Saçmalık. İnsanlar onun nasıl bir canavar olduğunu görecekler ve o bombalar patlamadığı için gülecekler.”</p>
<p>“Kaltak/’ Eve, Doane’m yaydığı öfke dalgalarını hissedebiliyordu. “Ben sana ne...” Bir süre durup, “evet, sana göstereceğim. Sana ve Zander’a. Senin için muhteşem bir son olacak, Eve. Belki de Kevin’m aletlerden birini sakladığı şehre gidebiliriz. Zander’ı da oraya çekmek için seni kullanacağım. Muhtemelen bomba patlamadan ölmüş olursun ama bunu asla bilemeyeceksin, değil mi? Bu şüphe sana işkence olacak,” diye devam etti.</p>
<p>“Beni kullanarak Zander’ı hiçbir yere çekemeyeceksin.” “Hayalet kasabaya geldi. O gelince çok cesaretlendim.” Eve sessiz kaldı. “Hangi şehir?”</p>
<p>“Fark eder mi?'’</p>
<p>Eve şehirlerin isimlerini öğrenmekten korkuyordu ama bu soru çok kişisel ve doğaldı. Cevabı umursamaz bir şekilde vermeye çalıştı. “Sanırım etmez.”</p>
<p>“Bakalım. Belki de Vancouver’a yakın bir yerdedir. Zander’ın çok uzak yol gitmesini istemeyiz. Onun cesaretini kırmak istemem.” Bir an düşündü. “Seattle. Evet, sanırım orası iyi olur. Seattle’a gittin mi hiç?”</p>
<p>“Hayır. Beni affet ama bu geziyi hiç de iple çekmiyorum.”</p>
<p>“Ben seni hiçbir şey için affetmem. Bana ve Kevin’a çok kötü zamanlar yaşattın. Yine de seni hep hatırlayacağım. Eve.”</p>
<p>“Ama sen yaratık oğlunun yanına gider gitmez ben seni unutacağım.”</p>
<p>“Yakın zamanda bir yere gitmiyorum. Kevin ben bu tarafta olduğum için daha güçlü olduğumuzu söylüyor.”</p>
<p>“Belki de sadece seni kontrol etmek istiyordur. Tabii Kevin’m senin söylediğin şekilde bir ruh olduğuna inanmıyorum. Fakat doğruysa, seni kullanmak dışında bir şey düşünmeyen bir şeytandır o.”</p>
<p>“Kevin beni seviyor. Bizim ne kadar yakın olduğumuzu asla bilemezsin. Ve her dakika daha da yakınlaşıyoruz.” “Çünkü onun geri gelmesine yer açmak için ruhunu kaybediyorsun. Oysa boşuna, Doane.”</p>
<p>“Yalancı.” Bir an konuşmadı. Sonra fısıldamaya başladı. “Ama bu o kadar da korkunç olmazdı, değil mi? Bir oğlun, babasından daha iyi olması gerekir. Tüm kitaplar Öyle söyler. Kevin hep özeldi. O benim asla olamayacağım kadar muhteşem biri. O kadar güçlü ki. O güce sahip olmak nasıl bir şey merak ediyorum.”</p>
<p>Eve ürperdi. Doane’m aslında oğlunun yerinde olmak istediğini ilk kez fark etti. Kevin gibi olmak değil, Kevin olmak. Kevin şeytanın vücut bulmuş haliydi; yani Doane da böyle olmak niyetindeydi. “Seninle konuşmak midemi bulandırdı. Ben uyuyorum. Oğlun öldü. Gücü falan yok.”</p>
<p>“Göreceksin,” diye fısıldadı Doane. “Seattle, Eve. Seattle...”</p>
<p>Seattle.</p>
<p>O gece bir sürü şey öğrenmişti. Daha sonra başka şeyler de öğrenebilirdi ama önce bu konuşmada Doane’dan öğrendiklerine odaklanmalıydı. Kevin ve Doane’la giderek birleşmesine değil. Bu konu karanlıkta hayalet gibi savrulan bir şeydi.</p>
<p>İki şehir.</p>
<p>Cartland, Doane’m bahsettiği hücrenin üyesiydi.</p>
<p>Seattle hedef şehirlerden biriydi.</p>
<p>Ve Doane’m Eve’in ölümü için seçtiği şehir.</p>
<p>Bu bilgiyi nasıl kullanabilirdi?</p>
<p>Yarın Kevin’m yenilemesi üzerinde son dokunuşları yapar yapmaz oradan ayrılacaklardı.</p>
<p>Joe ve Venable’m peşlerinde olduğunu ve yakın zamanda ortaya çıkacaklarını umdu. Joe’nun son birkaç günde tüm çabalarını anma törenine harcadığına inanmıyordu. O anda Venable bilinmeyen bir etkendi. Doane onun kendisine ihanet ettiğini düşünüyordu ama Venable o beş yıl içinde çok dürüst ya da açık değildi zaten.</p>
<p>Fakat Eve onların harekete geçtiğine ve Venable’m,</p>
<p>Doane’ın anlattığı gerçek hikâyeyi Joe’ya anlatmak zorunda kaldığına inanıyordu.</p>
<p>Onlara Doane’m kendisini nereye götürdüğünü söylemenin bir yolunu bulmalıydı. Aynı odada olduklarında Doane onun her hareketini izlediği için, bu kolay iş değildi.</p>
<p>Banyo?</p>
<p>Aynaya yazmanın bir yolu var mıydı?</p>
<p>Buhar? Ruju yoktu.</p>
<p>Hayır, bunlar basit film hareketleriydi.</p>
<p>Ayrıca, Doane kesin çıkmadan önce banyoyu kontrol ederdi.</p>
<p>Düşün. Bir yol bul.</p>
<p>Çünkü artık sadece kendisinin ve Zander’m hayatı tehlikede değildi.</p>
<p>Doane milyonlar demişti. Kadınlar, adamlar, çocuklar kendi hataları olmayan ölümcül bir ağa yakalanmışlardı.</p>
<p>Masumdular.</p>
<p>Masumları kurtarmanın bir yolunu bulmalıydı.</p>
<p><a id="bookmark3"></a><span style="font-weight:bold;">Göl Evi</span></p>
<p><span style="font-weight:bold;">Atlanta, Georgia</span></p>
<p>Venable, Catherine’in kendisine doğru geldiğini gördü. Yüzündeki ifadeyi okumuş olmalıydı. Kendisiyle konuşan adama gülümsedi. “Müsaadenizle. îş.” Catherine’in kolundan tuttu ve park yerine doğru yürümeye başladı. “Muhtemelen adam bana inanmadı. İnsanın aklına iş getiren bir kadın değilsin.&quot;</p>
<p>“Ah, ama tamamen iş,” dedi sertçe. “İnan bana gevezelik modumda değilim. Nereye gidiyoruz?”</p>
<p>“Arabama. Özel konuşalım. Resmen kıvılcımlar saçıyorsun. Çok fazla dikkat çekeceksin.”</p>
<p>“Haklısın. Şu anda ne kadar dikkat çektiğim hiç umurumda değil. Geldiğimden beri benden kaçıyorsun ve buna bir son vermeye karar verdim.”</p>
<p>“Düşündüğümden daha sabırlıymışsın.” Catherine için arabasının kapısını açtı. “Muhtemelen insanlarla konuşup durumu değerlendirmişsindir.” Şoför koltuğuna geçti. “Şu anda da işe atılmaya hazırsın.”</p>
<p>“Bana neden Eve’in kaçırıldığını söylemedin? Onun için burada olmak isteyeceğimi biliyordun.”</p>
<p>“Görevdeydin. Hem de büyük başarıyla tamamladığın bir görev.”</p>
<p>“Canı cehenneme. Kolombiya’dan ayrılma işini hallederdim. Yerime geçecek birini bulabilirdin.”</p>
<p>“Ama senin kadar etkili olmazdı. Sen muhteşemsin, Catherine.”</p>
<p>“Eve ihtiyacım olduğunda, bana yardım etmişti. Aynısını benim yapmam gerekiyordu.”</p>
<p>Venable bir an sessiz kaldı. “Biliyorum ama buna izin veremezdim. Bu kez olmazdı, Catherine. Seni buraya getiremezdim.&quot;</p>
<p>“Neden?”</p>
<p>“Kolombiya’ya senin yerine birine gönderemememle aynı nedenden. Sen muhteşemsin.” Dudaklarını büzdü. “Biraz fazla muhteşem. Çok derini kurcalardın. Doane ve Eve’i aramamızı altüst ederdin. Bunu yapmana izin veremezdim.” Catherine gerildi. “Pis işler mi, Venable?”</p>
<p>“Gerekli işler, Catherine.”</p>
<p>“Kendra senin hayalet kasabada yaptıklarından hoşlanmadığını söylemişti. Yaptıklarının Eve’in yararına olduğundan emin değildi.”</p>
<p>“Muhtemelen haklıydı da. Kendra çok zeki. Sanırım bunu anlamışsındır.”</p>
<p>“Neden Eve’in yararına olmayan bir şey yaptın, Tanrı aşkına? Onu öldürtmek mi istedin?”</p>
<p>“Tanrım, hayır. İstediğim son şey buydu. Eve’i severim. İzin verildiği ölçüde onu kurtarabilmek için her şeyi yaptım?”</p>
<p>“Ne ölçüsü?”</p>
<p>“İlk önceliğimin James Doane’ı öldürmek ya da yakalamak olması gerekiyordu. Başka seçeneğim yoktu.”</p>
<p>“Her zaman bir seçenek vardır.”</p>
<p>“Gördün mü? Eve’i aramaya o yüzden seni getirmedim. Seni kontrol edemeyecektim.”</p>
<p>“Sen Doane’ın kellesini istedin diye Eve’in ölümüne izin vermek gerekiyorsa edemezdin. Resmi işler benim için o kadar önemli değildir.” Sert bir şekilde ekledi. “Senin için önemli olduğunu bilmeliydim. Sen hayatın boyunca onların oyununu oynadın.”</p>
<p>‘“Evet, oynadım. Çünkü buna değerdi. Sen de buna inanıyorsun. Öyle olmasa ajan olmazdın ya da bu kadar zaman işin içinde kalmazdın. Bazen işler pisleşiyor mu? Lanet olsun, evet. Yine de biz diğer tarafa kıyasla sütten çıkmış ak kaşığız.” Durdu. “Ve bu kez o kadar pis bir işti ki istemediğim kararlar almak zorunda kaldım.”</p>
<p>“Doane’ın başı için Eve’in hayatı mı?”</p>
<p>Bir an cevap vermedi. “Gerekirse.”</p>
<p>“Orospu çocuğu.”</p>
<p>“Aynen öyle.”</p>
<p>“Neden? Doane’ı yakalamak neden bu kadar önemliydi?”</p>
<p>“Onu indirmem gerekiyordu. Öyle ya da böyle.”</p>
<p>“O kadar acil miydi? Eve’in hayatına değer miydi?” “Tek bir hayat, Catherine. Bir denge kurmam gerekiyordu. Bunu yaptığımda seçme şansım yoktu.”</p>
<p>“Sen ne diyorsun, Venable?”</p>
<p>“İki şehir, iki nükleer alet. Nerede olduklarını ve nasıl çalıştırıldıklarını Doane biliyor. Bu yeterince açık mı? Öyle ya da böyle Doane’ı indirmem gerek. Colorado’daki hayalet kasabada bir şansım vardı. Yapmadım. Eve’i alıp kaçtı. O manyak şimdi bir yerlerde şehirleri yok etmek için plan yapıyordur.”</p>
<p>“Hangi şehirler?”</p>
<p>“İç Güvenlik hangi şehirlerin hedef olduğunu bulamadı. Bir tanesinin Chicago olduğuna karar verdiler ama diğeriyle ilgili hiçbir fikirleri yok.”</p>
<p><span style="font-style:italic;">Chicago çok kalabalık bir merkez,</span> diye düşündü Catherine. İkinci şehir de aynı derecede kalabalıksa, bundan daha kötüsü olamazdı. “Bu düzenek ne kadar kötü?”</p>
<p>“Şehrin çeyreğini yerle bir edecek kadar. Pis de bir şey. Ne kadar kötü olduğuna dair yeterince bilgimiz yok. Beş yıl önce kurulmuşlar.”</p>
<p>“Ve İç Güvenlik bu kadar zamandır nerede olduklarını bulamadı mı?”</p>
<p>“Hayır. Muhtemelen Doane’m oğlu, Öldürülmeden önce onları sakladı ve belli ki iyi iş çıkardı. Ancak artık eminiz ki Doane bombaların nereye yerleştirildiğini biliyor. Tek yapması gereken Kevin’ın eski El-Kaide dostlarıyla bağlantıya geçmek. O hücre evinde bu bombaların kurulmasından sorumlu olan adamları bulup bombalann yerini söyleyecek.” “O hücrelerde kimin olduğuna dair bir fikriniz var mı?” “Elimizde birkaç isim var. General, Doane’m oğlunu öldürmesi için Zander’ı kiralayana kadar soruşturma gayet iyi gidiyordu. Sonra panik oldu ve hepsi yeraltına indiler. Paul Berlitz ve George Cartland diye bilileri vardı. Cartland sorumlu olan kişi gibiydi. Bir de Mohammed Nali. İsimleri top-luyorduk, ama...”</p>
<p>“Kimliğini teşhis ettiğiniz adamlardan hiçbirini bulamadınız mı?”</p>
<p>Başını iki yana salladı. “İnan bana, denedik. Bir süre için Tahran’a geri döndüklerini sandık. Öyle de olabilir ama işi şansa bırakamayız. Doane onu tuttuğumuz güvenli evden kaçtığı anda oyun değişti.”</p>
<p>“Yeni işler, yeni kimlikler mi aldılar? Sanırım Chicago'daki tüm kaynaklan kontrol etmişsinizdir.” Venable yüzünü buruşturarak baktı. Catherine omuz silkti. “Sormak zorundaydım. Her zamanki kurallarınıza göre gitmediğinizi anlıyorum. Bundan sonra ne yapacaksın?”</p>
<p>“Doane'm yerini teşhis edeceğim. Umuyorum ki onu bulup o lanet düzeneklerin nerede olduğunu söyletebiliriz. Ya da onu öldürüp Kevin'm düzenekleri sakladığı yeri Cart-land’a söylemediğini umacağız.”</p>
<p>“Her iki türlü de Eve çapraz ateşte kalacak.”</p>
<p>Venable cevap vermedi.</p>
<p>Catherine gözlerini kısarak ona baktı. “Bu konuyu neden bana açtın? Benim araştırma yapmamı istemiyordun. Joe Quinn ve Jane MacGuire’e karşı da oldukça aldatıcı davrandığın belli.”</p>
<p>“Zehirli şeyler yüzeye çıkmadan Doane’dan kurtulabileceğimi umuyordum. Her şey ortaya çıkarsa, İç Güvenlikken hemen olaya dahil olacaklar var. Hayalet kasabada Doane ve Eve konusunda dikkatsiz davrandığımı düşünüyorsan, İç Güvenlikken terörle mücadele ekipleri neler yapardı duysan şaşırırsın. Sınırda hazır bekleyen insansız hava aracı üsleri olduğunu biliyor musun? Ertesi gün Binbaşı Eroldon’dan bir mesaj aldım. Neden insansız hava aracı saldınsı için onu aramadığımı soruyordu.” Daha da ciddileşerek ekledi. “Doane ve Eve’in öldüğü söylenince adam biraz sakinleşti ama yine de onu işin içinde tutmadığım için çok sinirlendi.”</p>
<p>“İnsansız hava aracı saldırısı,” diye tekrar etti Catherine.</p>
<p>“Eve’i kurtarmaya bile çalışmadan bir saldın mı düzenleyecekti?”</p>
<p>“Ulusal güvenlik,” dedi Venable. “Ayrıca iş güvenliği. Bürokratların elinde tehlikeli bir kombinasyon.”</p>
<p>“Peki, Doane ölürse o bombalara kimsenin ulaşamayacağını nasıl garanti edeceklerdi?”</p>
<p>“Pozitif düşünüp eldeki problemden kurtulmayı tercih ederler. İnsansız hava sahası programı için standart operasyon prosedürünün bu olduğunu fark etmedin mi?”</p>
<p>“Ben onlara bilgi vermiyordum.” Venable’m yüzünü inceledi. “Sen şimdi olsa verir misin?”</p>
<p>Venable cevap vermedi.</p>
<p>“Kahretsin, verir misin?”</p>
<p>“Ne dememi istiyorsun? Sorun hâlâ devam ediyor. İlk tepkim elimden geldiğince kendim halletmekti. İşin içinde çok kişi olması iyi değil. Özellikle de işin başındakiler Erol-don gibi cahil piçlerse.” Catherine’e baktı. “Ama eğer iş ekstra ateş ihtiyacına gelirse, yardım için onları arayacağımdan emin olabilirsin.”</p>
<p>“Harika. Çok harika.”</p>
<p>“Tıpkı senden yardım istediğim gibi, Catherine. Seni bu işin dışında tuttum çünkü her şeyi gizli tutmam gerekiyordu. Ancak bunu artık yapamam. Mümkün olan tüm yardımlara ihtiyacını var. Doane’a ulaşmalı ve onu hızla yakalamalıyız.” “Doane’ın canı cehenneme. Eve’e ulaşmalıyız.” “Catherine.”</p>
<p>“Tamam, Doane’ı durdurmamız gerek ama lanet araçlar harekete geçmeden önce Eve’e <span style="font-style:italic;">ulaşacağım.</span> Doane’m izini sürmek için ne yapıyorsunuz?”</p>
<p>“Keııdra, Doane’ın mağaradan ayrıldıktan sonra akıntı yatağından geçerken bıraktığı lastik izlerini teşhis etti. Genellikle arazi araçlarında kullanılıyorlar. SSR serisi.”</p>
<p>“Evet, Kendra bahsetti.”</p>
<p>“O tür lastik kullanan bir araba bulabilir miyiz diye etraftaki tüm kameraları kontrol ediyoruz.”</p>
<p>“Şans var mı?”</p>
<p>“Yangın gecesi sol çamurluğu hasarlı bir Toyota 4-Run-ner’ın Wyoming sınırında olduğu görülmüş. Sürücü yalnız gibi görünüyor ama Eve kendinde değilse, yatar pozisyondadır. Hem Colorado hem Wyoming’teki kameraları kontrol ediyoruz.” “Başka rapor yok mu?”</p>
<p>“Hayır, Toyota ortadan kaybolmuş. Eyaletin sınırlarını inceledik, bir şey çıkmadı ama hâlâ araştırıyoruz.”</p>
<p>“Doane’ın yapacağı en akıllıca şey yoldan çıkıp deliğine saklanmak olacaktır.”</p>
<p>Venable başıyla onayladı. “Her iki şehirde de tüm otelleri, motelleri, pansiyonları kontrol ediyoruz. Eyalet polisleri çok yardımcı oluyor.”</p>
<p>“İyi. Onlara ihtiyacımız var. Çok küçük bir ipucu var elimizde. Doane ya da düzeneklerle ilgili benden bir bilgi saklamadığın sürece, o piçi bulacağımdan emin olabilirsin. Bu ipucu bizi başka bir ipucuna götürebilir.”</p>
<p>“Doane’ı indirmek isterken senden bilgi saklamak aptallık olurdu.”</p>
<p>“Gerçekten mi?” dedi kibarca. “Quinn’den sakladığını sanıyordum. Fakat ben cevap istiyorum, Venable.” “Cevaplan verdim.”</p>
<p>“Doane’ı o lanet güvenli eve tıktığından beri, beş yıldır Lee Zander’la ayak oyunu yapıyorsunuz. Doane ve Eve’in hâlâ hayatta olduğunu öğrendikten sonra herkes Zander’m ortadan kaybolduğunu düşündü. Ancak o bu kadar kilit biriyken senin onu cebinde tutmaya çalışmaman çok mantıksız. Muhtemelen ona bana anlattığın her şeyi anlattın. Sonra da onunla bağlantıda kalmayı ayarladın. Eminim araştırmayla ilgili öğrendiklerini ona da anlatıyorsundur. Zander herkes için kayıp olabilir, ama senin için değil. Telefon açıp onunla bağlantı kurabilirdin. Eminim şu anda onun nerede olduğunu biliyorsundur.&quot;</p>
<p>Venable bir an sessiz kaldıktan sonra konuşmaya başladı. “Telefonumu çıkarabilirim ama onun cevap vereceğini garanti edemem. O lastiklere bakarak aracın güzergâhıyla ilgili bir şeyler söylediğim için cevap verebilir de. Muhtemelen o bana karşı bu kadar açık olmayacaktır ama elimden geldiğince fazla şey öğrenebilirim.”</p>
<p>“Toyota’dan bahsettin mi? Sanmıyorum.”</p>
<p>“Şey, bahsedecektim... eğer arabayı bulabilseydim.” Güldü. “Eve kaybolduğunda bu yüzden seni bin mil uzakta tuttum. Çok zekisin, Catherine.”</p>
<p>“Seni tanıyorum. Ben Hong Kong sokaklarında bir çocukken beni işe aldığından beri senin büyümeni ve değişmeni izliyorum. Bazı değişiklikleri sevdim, bazıları beni daha tetikte tuttu.”</p>
<p>“Ben de senin için aynı şeyi hissediyorum.” Gülümsedi. “Ama sen her zaman ilginç biriydin, Catherine.”</p>
<p>“Bana Zander’ın bilgilerini e-postayla göndermeni istiyorum. Nerede, ne üzerinde çalışıyor?” Döndü. “Bir de Doane’ın bağlantı kurmuş olabileceği hücre elemanlarının dosyasını.” “Tamam. Sorun değil. Zaten fazla kayıt yok. Olanların çoğu da şüphesiz uydurma.”</p>
<p>“Elinde ne varsa.”</p>
<p>“Catherine.”</p>
<p>Catherine başını çevirip baktı.</p>
<p>“Kendra’nm Doane’ın Goldfork’taki evinde bir şey bulduğunu düşünüyorum. Bana güvenmiyor ama belki sana güvenebilir. Gitmeden önce bir şey söyledi mi?”</p>
<p>“Senin şu herkese anlattığın Doane’daki gizemli diskle ilgili mi?”</p>
<p>“Bir şey söyledi mi?”</p>
<p>“Haklısın, sana güvenmediğini söylemişti.”</p>
<p>“Bir şey bulmuş mu?”</p>
<p>“Bulsa şaşırmazdım ama sen Eve’in kurban edilmesi için uğraştığından, bunu bir daha yapmayacağına Kendra’yı ikna edene kadar sana bir şey söyleyeceğini sanmam.”</p>
<p>Venable’ın gözlerine baktı. “Ve beni ikna edemediğin için de onu edebileceğini hiç sanmam.” Döndü. “Tabii o ‘diskte’ ne bulmayı umduğun konusunda açık olursan belki bir gelişme olabilir. Düşün bunu, Venable.”</p>
<p><a id="bookmark4"></a><span style="font-weight:bold;">Altıncı Bölüm</span></p>
<p><a id="bookmark5"></a><span style="font-weight:bold;">Hyatt Havaalanı Oteli Atlanta, Georgia</span></p>
<p>Margaret anahtarları Jane’den alırken, “Güzel otel,” dedi. “Güzel bir değişiklik olacak. Hayatım boyunca çok seyahat ettim ama ben daha çok ucuz otellere alışkınım.” Asansöre binip dördüncü katın düğmesine bastı. “Bence bu gece, günlüğün üstünden geçmeliyiz. Sizinle yirmi dakika sonra buluşabilirim. Bu elbiseden ve topuklulardan kurtulup rahatlamam gerek.” Gülümsedi. “Senin odanda olur mu, Jane?”</p>
<p>“Olur,” dedi Jane kuru bir sesle. “Sanırım bunu sorduğun için mutlu olmam gerek. Kumandayı sen ele aldığın için.” Trevor’a ve Caleb'e baktı. “Tamam mı?”</p>
<p>Trevor başıyla onayladı.</p>
<p>“Tabii ki,” dedi Caleb. Kapı açılınca inip sola döndü. “Margaret’in görüşleri her zaman çok ilginç. Yirmi dakikaya görüşürüz.”</p>
<p>Trevor da asansörden inip Jane’in çantasını aldı. “Seni odana götüreyim.&quot;</p>
<p>Jane başını iki yana salladı. “Benim sana ihtiyacım...” Trevor koridorda yürümeye başlamıştı bile. Jane ona yetişmek için hızlandı.</p>
<p>Trevor anahtarı alıp Jane’in odasını açtı. “Bana ihtiyacın olmadığını biliyorum ama senin için yapabileceğim her şeyi yapmak istiyorum.” Anahtarları geri verirken gülümsedi. “Sana hayattaki görevimi keşfettiğimi söyledim.” Jane’in çantasını içeri koydu. Dudaklarıyla Jane’in alnına dokundu ve koridorda ilerlemeye başladı. “Yirmi dakikaya görüşürüz.”</p>
<p>Jane bir süre durup onun arkasından baktı. İçinde sıcak bir şeylerin eridiğini hissediyordu. İçinde şehvet de olsa hissettiği sadece bu değildi. Trevor’la olduğu zamanlarda hissettiklerinden çok farklıydı. Jane’i güvende tutan muhteşem, altın renkli bir ağ gibiydi. Tüm yalnızlığından kurtarıyordu onu. Trevor’ı geri çağırıp tekrar kendisine gülümsemesini istemek geçti içinden.</p>
<p>Trevor sanki onu duymuş gibi durup geri baktı. “Ciddiyim,” dedi yumuşak bir tonda. “Bizim için artık işler değişecek. Ben hiçbir zaman kadere inanmadım ama artık inanıyorum. Bizim zamanımızın geldiğini hissediyorum. Elimden kaçırmadan uzanıp almam gerek. Güven bana.” Dönüp koridorda yürümeye devam etti.</p>
<p><span style="font-style:italic;">“Güven bana”</span></p>
<p>Sadece iki kelimeydi ama Jane için çok zor bir konuydu.</p>
<p>Çünkü güven kendini adamak demekti ve bu Jane için daha da zordu.</p>
<p>Toparlanmak için başını iki yana salladı. Odasına girip kapıyı kapadı. O anda Trevor’ı ve sunduğu teklifi düşünemezdi. Kendini sadece bir şeye adamıştı: Eve’e.</p>
<p>Günlüğü çantasından çıkardı ve oturma odasındaki kahve masasının üzerine bıraktı. Günlüğe bakmak bile onu az önceki anların güzelliğinden uzaklaştırdı. Hayal bile edemeyeceği kadar çirkinlik, dehşet ve kötülük vardı günlükte.</p>
<p>Margaret gibi, onun da karşılaşacakları şeye karşı kendini zihinsel olarak hazırlaması için mümkün olduğunca rahat olmalıydı. Oturma odasına birleşik olan yatak odasına çantasını götürdü. Yıkanıp üstünü değiştirecekti. Sonra da oda servisine kahve söyleyecekti.</p>
<p>Yirmi dakika.</p>
<p>“Kahve iyi olmuş.” Margaret kendini Jane’in oturma odasındaki kanepeye attı. “Büfedeki küçük sandviçlerden birini ağzıma attım ama kafeine ihtiyacım var.” Kot ve tişört giyinmişti. Her zamanki sandaletleri ayağındaydı. On dokuz yaşından daha genç görünüyordu. “Senin de bir fincan kahveye ihtiyacın var, Jane. Benden daha yorgun görünüyorsun.”</p>
<p>“Aynen öyle,” dedi Caleb. Bir fincan kahve doldurup Jane’e uzattı. “Ama bu gece... iyi olacak.”</p>
<p>“İyi olacağım. Bir süre için,” diyerek kahvesinden bir yudum aldı. “Zor bir gündü.”</p>
<p>“Evet, öyleydi.” Trevor düşünceli bir halde Jane’in yüzüne baktı. “Hayalet kasabadaki o patlamadan beri zor günler geçirdin. Endişeleniyorum.&quot; Bakışları Caleb’e döndü. “O kadar endişelendim ki senin onayına bile sevindim.&quot;</p>
<p>“Sevinmelisin,&quot; dedi Caleb. “Kimse onun fiziksel durumunu benden daha iyi bilemez.&quot; Jane ya da Trevor cevap vermeden önce Margaret’e döndü. “Ama bu küçük toplantıyı erken bitirsen iyi olur. Böylece Jane yatağa gidebilir.” Kahve masasının üzerindeki günlüğe baktı. “Jane, senin bu küçük pislik parçasını okuyup bize ipucu olacak bir şey bulabileceğini söyledi.&quot;</p>
<p>“Olabilir. Böbürlenme, pomo ve şiirsel alıntıların karmaşası bir şey.&quot; Margaret günlüğü eline alıp ilk sayfalardan birini açtı. “Dediğin gibi, çoğu pislik. Özellikle de kurbanlarını anlattığı sayfalar.&quot; Üıperdi. “Zavallı kızlar. Beni ağlattılar.&quot;</p>
<p>“İpucu,&quot; dedi Caleb.</p>
<p>“Bu müstehcen zırvalıklann arasında hissettiğin mide bulantısı yüzünden kaçırdığın satırlar oluyor.&quot; Gözlerini sayfada gezdirdi. “Şunun gibi. ‘Yumuşacık ten, çocuk teni, anneninki gibi ipeksi’ yazmış.&quot; Birkaç sayfa geçti. “‘Mavi gözler, bana bakıyor, korkmuş gözler, başına gelenlerden nefret ediyor. Güzel, güzel gözler, neredeyse anneninki kadar güzel.’&quot; Günlüğü kapatıp başını kaldırdı. “Böyle bir sürü karşılaştırma var. Biz hep Doane’m Kevin’m babası olduğunu duyduk. Fakat bu iğrençlikleri yaparken annesini düşünüyormuş. Okuduğum örnekte olduğu gibi, bu düşüncelerde bir intikam yok. Hepsini bir araya getirirsen, neredeyse annesine âşık bir çocuk ortaya çıkıyor.’’</p>
<p>Jane kaşlannı çattı. “Ama Joe’dan duyduğum kadarıyla,</p>
<p>eğer nedeni ilişkilerle ilgiliyse seri katiller, genelde annelerine olan nefretten bu hale gelirler.”</p>
<p>“Bu bir neden olmayabilir,” dedi Margaret. “Bilemiyorum. Sadece Doane’ı nerede bulabileceğimize dair bir fikrimiz olmadığı için aklıma geldi. Belli ki kadının Kevin üzerinde güçlü bir etkisi varmış.” Durdu. “Tabii hâlâ hayattaysa. Onu bile bilmiyorum.”</p>
<p>“Venable, Doane’dan bahsederken Kevin’ın annesinden hiç bahsetmedi mi?” diye sordu Trevor.</p>
<p>“Hayır,” dedi Jane. “Ama zaten Venable’ın bize bilmemiz gereken bir sürü şeyi anlatmadığı belli.” Telefonuna uzandı. “Kadın hâlâ hayatta mı öğrenebilirim. Catherine Ling.” Telefon rehberine girip numarayı tuşladı. Catherine üçüncü çalışta açtı. “Yardıma ihtiyacım var. Venable, Kevin’ m annesinden hiç bahsetmedi. Kadın hâlâ hayatta mı? Onunla ilgili ne biliyorsun?”</p>
<p>“Hiçbir şey. Neden sordun?”</p>
<p>“Şu anda tüm yolları denediğimiz için. Venable’dan kadınla ilgili bir şey öğrenebilir misin?”</p>
<p>“Muhtemelen. İşlerini bozmamdan endişelendiği için Venable benimle işbirliği yapıyor. Yapmasa da CIA raporlarına bakarım. Bana yirmi dakika ver.” Telefonu kapadı.</p>
<p>“Yirmi dakika,” diye tekrar ederek telefonu kapadı Jane. “Catherine’in çok işe yarayacağı belli.”</p>
<p>Catherine on beş dakika sonra aradı. Jane sesi hoparlöre aldı. “Harriet Relling, hâlâ hayatta. Kevin on beş yaşındayken kocasından boşanmış. Sonra da adını değiştirip Indiu-na'daki Muncie’ye yerleşmiş. Ferry Road Lisesi’nde İngiliz Edebiyatı dersi veriyor.”</p>
<p>“Boşandıktan sonra Doane’la herhangi bir bağlantısı olmuş mu?”</p>
<p>“Hayır. Boşanma kâğıtlarına göre arada şiddetli uyumsuzluklar varmış ama Venable’ın raporuna göre kadın çok sertmiş. Doane’ı tanık koruma programına aldığında detaylı bir araştırma yapmış. O zamana kadar, kadının boşanmadan sonra herhangi bir ilişkisi olmamış. Erkeklerden nefret ettiği konuşuluyormuş. Birkaç arkadaşı varmış ama genelde yalnızmış. Çok iyi okullarda okumuş bir avukatmış ve ülkede konuşmalar yapıyormuş. İngiliz Edebiyatı üzerine doktora yapmış. Bir sürü üniversite iş teklif etmiş ama kadın hepsini reddetmiş. Üç yıl önce bölgenin otizm yürüyüşünü o organize etmiş. Dediğim gibi, adını değiştirmiş. Şu anda adı Harriet Weber ve Muncie’deki herkese dul olduğunu söylemiş.” Catherine durdu. “Venable, kadının Doane gibi izlenmediğini çünkü boşanmadan sonra olanlarla hiçbir ilgisi olmadığını düşündüklerini söyledi.”</p>
<p>“Doane’ı da gerektiği kadar sıkı izleyemediler,” dedi Jane. “İzlense, Eve’i kaçıramazdı.”</p>
<p>“Ben de öyle düşünüyorum. Venable’ın kararlan genelde gayet iyidir ama bu konuda kötü çuvalladı. Sence Doane’ın karısını sorgulamaya değer mi?”</p>
<p>“Söylediklerinden pek değmeyeceği anlaşılıyor,” dedi Jane yavaşça. “Ama sanınm yine de bunu yapacağım. Günlükte çok ilginç bir şey var. Onu kontrol etmekten zarar gelmez.”</p>
<p>“O zaman sana Venable’m kadın hakkındaki dosyasını göndereyim,” dedi Catherine. “Benden istediğin başka bir şey olursa ara.”</p>
<p>“Ararım. Sen ne üzerinde çalışıyorsun?”</p>
<p>“Zander. Başka kim olabilir? Fırtınanın merkezinde o var gibi.”</p>
<p>“Vancouver’a mı gidiyorsun?”</p>
<p>Catherine sessiz kaldı. “Hayır, başka bir yol izleyeceğim. Hemen çıkıyorum. Bir şey bulursam, sizi ararım.” Durdu. “Kevin’m annesi konusunda iyi şanlar. Böyle bir canavan nastl bir kadın doğurmuş merak ediyorum. Fakat dünyada birkaç tane daha böyle canavar var ve onlar da bir yerlerden geliyorlar. Kişisel olarak ben, genetik mirasa inanmıyorum. Bence her insan bir ruhla doğar ve bu onun karakterini belirler. Eve’le üzerinde anlaştığımız konulardan biri buydu.”</p>
<p>“Ya Doane? Belli ki o da bir canavar. Sence bu özelliklerini oğluna geçirmemiş midir?”</p>
<p>“Belki de Doane’ın ruhu hep lekeliydi ama oğlunun kötülüğü ortaya çıkınca onunki de gün yüzüne çıktı.” Catherine sabırsızca ekledi. “Bilemiyorum. Oturup iyiyle kötü üzerine düşünemem. Herkesin bir içsesi vardır. Ben içse-simi dinleyeceğim. Bence Doane korkunç bir adam ve her geçen gün daha kötüye gidiyor. Ben Doane’ı öldürdükten sonra, hangi tarafa gideceğine Tann karar versin.” Telefonu kapadı.</p>
<p>Caleb gülüyordu. “Bu kadını sevdim.” Ayağa kalktı. “Ben de içsese inanının. Ancak bizim kişiliğimizde genetik mirasın payı olmadığı konusuna tamamen katılmıyorum. Genlerin jenerasyonlar boyu aktarıldığının canlı kanıtı benim.”</p>
<p>“Fiziksel genler,” dedi Jane. “İlla ruhani olmasına gerek yok. Bana eski çağlardaki köylülerin atalarına şeytan dölü dediklerini söylemiştin. Sen de ataların gibi olmak zorunda değilsin.” Üstüne basarak ekledi. “Saçmalık.”</p>
<p>Caleb. Trevor’a bakıp alayla, “Sen ne düşünüyorsun, Trevor?” diye sordu. “Bende şeytan ruhu mu var?”</p>
<p>Trevor bir an konuşmadı. “Bence sen ne istersen onu olacak kadar güçlüsüıı,” dedi sessizce. “Ve bence istedikten sonra ruhlar değişebilirler.”</p>
<p>Caleb’in gözleri şaşkınlıkla açıldı. “Bunu beklemiyordum. Beni şaşırtmaya devam ediyorsun. Ben sana beni ayıplaman için bir şans veriyorum ve sen bunu cömert bir şekilde geri çeviriyorsun. Seni iyi gösterdiği için çok zekice bir hareketti.”</p>
<p>“Hesaplı değildi, Caleb.”</p>
<p>Caleb dikkatle gülümsedi. “Biliyorum.” Jane’e döndü. “Sanırım Indiana’ya gidiyoruz. Ne zaman?”</p>
<p>“Birkaç saat sonra.” Saatini kontrol etti. “Kevin’ın annesini yatağından kaldırmak istemeyiz. Mümkünse saat sekiz ya da dokuz gibi orada olalım.”</p>
<p>“O zaman birkaç saat uyumaya çalışalım.” Margaret ayağa zıplayıp kapıya doğru gitti. “Gitmeye hazır olduğunda beni ara. Lobide buluşuruz.”</p>
<p>“Margaret,” dedi Jane. “Seni anlıyorum ama...” “Tartışmayı kes, Jane. Çok enerji yiyor.” Gülümsedi.</p>
<p>“Beni kullanıp öylece bir kenara atamazsjn.”</p>
<p>“Ben böyle bir şey...”</p>
<p>“Ya sizinle gelirim ya da yalnız. Tek kararın bu.” Kapıyı açtı. Trevor ve Caleb’e baktı. “Siz de çıkın buradan. Bırakın dinlensin. Ruhlar, şeytanlar, canavarlar hakkındaki bu kadar konuşma çok derin ve kasvetliydi.” Açık kapıyı işaret etti. “Dışarı.”</p>
<p>Koridora çıkarken, Trevor biraz afallamış bir şekilde gülüyordu. “Biz kasvetten falan bahsetmedik ama en çirkin konuya sen daldın, Margaret.”</p>
<p>“Gerekliydi.” Caleb’i dışarı itti. Sonra da kafasını kapının arasından sokup Jane’e seslendi. “Beni ara.”</p>
<p>Jane dönüp yatak odasına gitti. Bir anda tüm eklemleri ağrımaya başladı. Tamamen tükenmişti. Margaret'in önerdiği, pardon, talep ettiği birkaç saatlik uykuyu kullanabilirdi. Öğlen birazcık dinlenmesinin etkileri geçmişti.</p>
<p>Hiç üzerini çıkarma zahmetine girmeden yatağın üzerine kıvrıldı ve gözlerini kapadı.</p>
<p>Uyu.</p>
<p>Rahatla.</p>
<p>Bu yolculuğun bir yardımı olacağından emin değildi ama olmasa da hemen Vancouver’a gidebilirlerdi. Artık yerlerinde durmayacaklardı. Birkaç saat içinde harekete geçeceklerdi.</p>
<p>Başını yastığa gömerken Margaret’in sözlerini hatırladı.</p>
<p><span style="font-style:italic;">Kaderi ve kederi bir kenara bırak. Umuda tutun ve tüm şeytanları, canavarları uzağa gönder...</span></p>
<p><span style="font-weight:bold;">Çatı Katı Drake Hotel Denver, Colorado 08.40</span></p>
<p>Catherine otel odasının kapısında bir an tereddüt etti. Ne olursa olsun. Yap, hadi.</p>
<p>Kapıyı sertçe vurup cevap bekledi.</p>
<p>Güvenlik deliğinde bir göz belirdi. “Evet.”</p>
<p>“Zander’la konuşmam gerek.”</p>
<p>“Yanlış oda.”</p>
<p>“Sen Stang olmalısın. İçeri girmeme izin ver.”</p>
<p>“Yanlış oda.”</p>
<p>“Bak, Zander’m burada olduğuna dikkat çekmek istemezsin. Bırak içeri gireyim. Yoksa kapıyı yumruklamaya ve çığlık atmaya başlayacağım. Senin bebeğini taşıyorum, sen bana destek vermiyorsun. Bunun nasıl bir olay yaratacağını tahmin bile edemezsin. Sana bir dakika veriyorum.” “Sanırım güvenliği aramam gerekecek.”</p>
<p>“Bu daha da büyük olay yaratır.”</p>
<p>“Bırak içeri gelsin, Stang.” İçeriden derin ve tamamen ifadesiz bir ses geldi. “Ben hallederim.”</p>
<p>Kapı açıldı. “Ben Howard Stang.” Stang uzun, otuzlarında bir adamdı. Bej rengi kazak giyinmişti. “Sen kimsin?” “Catherine Ling.” Beyaz saçlı bir adam balkondan çıkıp Catherine’in yanına geldi. Siyah pantolon ve beyaz gömlek giyinmişti. Gömleğin kıvrık duran kollarından sağ kolundaki</p>
<p>sargı görünüyordu. Adamın yaşı belli olmuyordu ama Catherine hemen güç, zarafet ve dizginlenmiş bir şiddet hissi duydu. “Yanılıyor muyum?”</p>
<p>Catherine zarif bir şekilde başıyla onayladı. “Ama bunu nasıl bildiğini merak ettim. Venable’a seni görmeye geleceğimi söylememiştim.”</p>
<p>“Gerçekten mi? Seni o göndermedi mi?”</p>
<p>“Tabii ki hayır. Siz ikiniz eskrimciler gibi birbirinizin etrafında dans ediyorsunuz. Venable seni elinin uzanamayacağı bir yere göndermeye korkar. Yeraltına gitmeni istemez.” Zander hafifçe gülümsedi. “Bana elinin uzanamaması için yeraltına gitmeme gerek yok. Ancak Venable’m az da olsa yardımı oluyor. Ben de ona limitli ulaşım izni veriyorum.” Gülümsemesi kayboldu. “Ama sana ve diğerlerine bu kadar güvenmesi hoşuma gitmedi.”</p>
<p>“Kapma geleceğimi düşünmedi.”</p>
<p>“O zaman yargılama gücü kötü. Bu daha da hoşuma gitmedi.”</p>
<p>Catherine konuyu değiştirdi. “Benim kim olduğumu nereden bildin?”</p>
<p>“Bir tür eleme yöntemiyle.” Stang’e döndü. “Hanımefendiye bir fincan kahve söyler misin?” Catherine baktı. “Yoksa çay mı içersin? Hong Kong’ta büyümüşsün. Eminim çay istersin.” “İkisi de olur.” Catherine kapıyı kapadı. Stang telefon etmeye gitmişti. “Eleme mi?”</p>
<p>“Cesur ve akıllısın. Atılgan olduğun belli. Bir CIA bağlantın olmalı. Yoksa beni bulamazdın. Eve bana arkadaşı Catherine</p>
<p>Ling'ten bahsetmişti. CIA ajanıydı.” Elini salladı. “Eleme.” “Joe senin dağlarda Eve’le konuştuğunu söylemişti. Konuşmanın konusu olduğumu düşünmemiştim.”</p>
<p>“Tam olarak değildin. Ormana dalmadan hemen önce senden bahsetti. Denver’da yapacak başka bir şeyim olmadığı için bir araştırayım dedim.”</p>
<p>“Hong Kong’ta büyüdüğümü oradan mı biliyorsun?” “Evet. Eve’e olanları bilseydin, onu bulmaya çalışacak olan ilk kişi sen olurdun. Sana kimse söylemedi, değil mi? Venable seni habersiz bıraktı.”</p>
<p>Zekiydi. Çok zeki.</p>
<p>Catherine, Zander’ı inceledi. Buz gibi soğuktu. Tamamen kontrollüydü. Tehlikeliydi.</p>
<p>Ve meydan okuyucu.</p>
<p>“Venable bu konuda benden epey laf işitti,” dedi ciddi bir halde. “Dün Miami’den döndüğümde öğrendim.”</p>
<p>“O kadar sinirlendin ki Venable’ı öldürmek istedin.” “Evet, ama yapmadım. Çünkü haklı olduğunu düşünüyor ve Eve’i bulmama yardım edebilir.” Zander’m gözlerine baktı. “Sizin tatlı sıcak ilişkinizi mahvedebileceğimi bilmeden bana senin yerini söyledi.”</p>
<p>Zander güldü. “Bizden sevgiliymişiz gibi bahsediyorsun. Gey olmadığımdan emin olabilirsin. Venable’la aramızda sıcak bir şeyler yok. İkimiz de diğerinin yapacakları konusunda tetikteyiz.” Sandalyeyi işaret etti. “Oturmaz mısın? Ziyaretini çok eğlenceli buluyorum. Son zamanlarda oldukça sıkılmıştım.”</p>
<p>“Ben sıkılmadım,” dedi açıkça. Sandalyeye oturdu. “Korktum, midem bulandı ve öfkelendim. Doane’ı öldürmek istedim. Venable’ı boğmak istedim.” Başını kaldırıp baktı. “Ve sana ne yapmak istediğimden emin olamadım. Yine de hoş şeyler yapmak istemedim. Eve dağda serbestken ona yardım etme şansın olduğunu söylediler. Oysa sen yapmadın. Neden?” “Benim hedefim Doane’dı. Eve yoluma çıktı.”</p>
<p>“Bana Eve’in senin kızın olduğunu söylediler. Kararında bunun etkisi olmadı mı?”</p>
<p>Başını iki yana salladı. “Bu beni senin gözünde çok kötü biri mi yaptı?”</p>
<p>“Hayır, babam bir Amerikan askeriydi ve annemi ben doğmadan terk etmişti. Annem sürekli uyuşturucu alan bir fahişeydi. Sokaklarda kendimi doyurmama izin verirdi. Aileye ya da minnet borcuna falan inancım yoktur ama bazılarının vardır. Belki senin onlardan biri olabileceğini ummuştum. Çünkü böylece Eve’in kurtulma şansı artardı.”</p>
<p>Zander alayla başını salladı. “Özür dilerim.&quot;</p>
<p>“Kabul edilmedi. Çünkü Eve’in senin kızın olduğuna hiç önem vermiyorsan bile, onunla bir kez bile konuşman onun nasıl biri olduğunu anlamana yeter. O, yaşamayı hak ediyor.” Zander’ın gözlerine baktı. “Ve onu hayatta tutma ihtimali en yüksek kişi sensin. Bu yüzden buradayım.”</p>
<p>“Gerçekten mi? İlginç.” Catherine'in karşısına oturdu. “Amacınız nedir, Ajan Ling? İstediğini yapayım diye gözümü mü korkutacaksın?”</p>
<p>“Catherine de. Şu anda CIA’den biri değil, Eve’in arkadaşıyım,” dedi. “Ve eğer bir baba gibi davranamıyorsan, sen de onun arkadaşı ol. Alayı kes. Senin gözünü korkutamam. Yaşamak ya da ölmek umurunda mı onu bile bilmiyorum.” Başını yana eğdi. “Merak ettim. Umurunda mı?”</p>
<p>“Bazen. Duruma göre değişiyor. Ya senin?”</p>
<p>“Şu anda hayatım genel anlamda iyi. Oğlumu geri aldım.” Zander kaşlarını kaldırdı. “Buraya beni istediğini yapmaya zorlamaya gelmediysen, neden geldin, Catherine?” “Venable senin güvenlik ve trafik kamera sistemlerini kırarak Doane’ın yerini tespit edebileceğini söyledi. Belki o hâlâ bu bölgede olabilirmiş. Böyle bir şey olursa, orada olmak istiyorum.” Durdu. “Doane’ın ölmesini istiyorsan, benim yine orada olmam gerek.”</p>
<p>“Nedenmiş?”</p>
<p>“Senin koruman olacağım.”</p>
<p>Catherine, Stang’in odanın diğer ucunda gülmemek için sesini bastırdığını duydu.</p>
<p>Zander gözlerini kocaman açtı. “Pardon?”</p>
<p>“Sana göz kulak olacağım,” dedi öylece. “Doane’ın seni öldürmesine izin veremem. Venable’a, Doane’m Eve’i senin yanında öldürmek istediğini söylemişsin. Eve’i hayatta tutmak için, seni hayatta tutmam gerek.”</p>
<p>“Benim kendime bakabileceğim aklına gelmedi mi?” “Geldi ama riske giremem.” Çenesini kararlı bir şekilde sıktı. “Eve’in kaderini onu hiç umursamayan bir adamın ellerine bırakmayacağım. O yüzden, kabullen bunu, Zander. Benimlesin.”</p>
<p>Zander uzun bir süre Catherine’e baktı. Catherine onun ne düşündüğüne dair hiçbir şey anlayamadı. “Tabii canım/’ dedi yumuşak bir sesle. “Senden ne kadar kolay kurtulabileceğimi fark ettin mi?”</p>
<p>“Senin bir uzman olduğunu fark ettim ama bu kolay olmaz, Zander.”</p>
<p>Zander bir dakika daha konuşamadı. “Hayır, olmaz.” Sandalyesine yaslandı. “Bileğinde bir bıçak taşıyor musun?” “Ne?” diye şaşırarak sordu Catherine. “Bazen.”</p>
<p>“Şu anda?”</p>
<p>“Evet. Neyle karşılaşacağımı bilmiyordum. Neden?” “Eve’in bana söylediği bir şey yüzünden. Bileğine bir bıçak takmaya çalışıyordum ve o bana senin gibi olmadığını, senin daha hazırlıklı olduğunu söylemişti.”</p>
<p>“Ona bir bıçak mı verdin?”</p>
<p>“O anda öyle yapmak gerekiyordu. Tabii, sonra onu Doane Ta kaderine gönderdim. Eve’e karşı cömert olduğumu düşünme.”</p>
<p>“Düşünmem.” Durdu. “Ama belki de öyleydin. Senin ne kadar soğuk bir herif olduğunu düşününce.” Ayağa kalktı. “Banyoya gidip biraz tazelenebilir miyim? Atlanta'dan uçup direkt buraya geldim.”</p>
<p>“Tabii.” Oturma odasından çıkılan bir kapıyı işaret etti. “Evinde farz et.”</p>
<p>“Ah, niyetim de bu.” Zander’ın işaret ettiği kapıyı gösterdi. “Resepsiyonu arayıp bana bir karyola söyleyebilirsin. Tabii kanepede de uyuyabilirim.”</p>
<p>“Sen ciddisin.” Soru sorar gibi bakıyordu. “Buraya taşınıyorsun.”</p>
<p>“En pratiği bu. Senin yanında olmam gerek.” Catherine cevap beklerken gerildi.</p>
<p>“Saçmaladığının farkmdasındır. Ve çok sinir bozucu da olabilirsin. Sende o potansiyel var.”</p>
<p>“Evet, var. Fakat ben yetenekli, oldukça akıllı ve muhtemelen tanıştığın en inatçı insanım. O yüzden, şuradaki balkondan atmadığın sürece, benden kurtulamazsın.”</p>
<p>“Çok kışkırtıcı,” diye mırıldandı.</p>
<p>“Eminim öyledir.” Kapıda durdu. “O yüzden, kararını ver.” Zander ifadesiz bir halde baktı. “Gerekmediği sürece sanat eserlerini yok etmeyi sevmem. Beni çok fazla kızdırana kadar seni yakınımda tutacağım.” Ayağa kalkıp ekledi. “Ama söylediğin gibi yardımcı olacak ya da yararı dokunacak biri olmadığını fark edersem, yok olma zamanın er ya da geç gelecektir.” Stang’e baktı. “Görüşme bitti, Stang. Kadın kalacak.” Dönüp tekrar balkona girdi.</p>
<p>Catherine bakışlarıyla onu izledi. “Neden kendimi senin bakımına bırakılmış bir yavru köpek gibi hissediyorum, Stang?” “Buna şükretmelisin,” dedi Stang. “Ve onun söylediklerini ciddiye al. Bir şans yakaladın.”</p>
<p>Zander’la birlikteyken hep o tehdidi hissetmişti. “Hayat şanslarla doludur. Sadece bunları fırsata çevirmek gerek.” Banyonun kapısını açtı. “Birkaç dakika sonra çıkarım. Bana şu kameralarla ne yaptığınızı gösterirsin. Sol çamurluğu hasarlı bir Toyota 4-Runner aradığınızı biliyor musunuz?”</p>
<p>“Evet.”</p>
<p>“Ama bunu size Venable söylemedi.”</p>
<p>Stang başını iki yana salladı. “Zander asla tek bir kaynağa güvenmez. Özellikle de hükümet bağlantılı olanlara.” “Çok zekice. Kameraların üstünden geçtikten sonra, buradaki güvenlik önlemlerinin üzerinden geçmeni istiyorum.” “Güvenlik mi?” Şaşırarak baktı. “Zander’ı korumak konusunda ciddi miydin?”</p>
<p>“Genelde ciddi olmadığım şeyler söylemem.” Balkon kapısına baktı. “O benim ciddi olduğumu biliyor. O yüzden bana o kadar kızdı. Riskli olan an oydu.”</p>
<p>“Zander’ı küçümsüyorsun. O noktaya henüz ulaşmamış olabilirsin,” dedi Stang. “Ve o anm gelmesini hiç istemiyorum. Eve Duncan’a yardım etmek konusunda içten görünüyorsun.” “Sen içten misin, Stang?”</p>
<p>“Ah, evet. Ve tıpkı senin gibi, Zander’ın daha fazla işin içinde olması için birkaç risk aldım.” Kapı çalınınca döndü ve açmaya gitti. “Çayın gelmiş olmalı. Zander’ı kurtarmaya gitmeden önce içecek zaman bulabilirsin...”</p>
<p>#</p>
<p><a id="bookmark6"></a><span style="font-weight:bold;">Yedinci Bölüm</span></p>
<p><a id="bookmark7"></a><span style="font-weight:bold;">Starlite Moteli Casper, Wyoming</span></p>
<p>“Ne zaman bitireceksin?” diye sabırsızca sordu Doane. Kevin’ın kafatasının sol yanağındaki kili dikkatle düzelten Eve'in ellerini izliyordu. “Bugün öğlene kadar bitirirsin sanıyordum. Oyalanıyor musun?”</p>
<p>“Neden oyalanayım? Bu küçücük odaya bayılıyor muyum? Ne kadar erken yola çıkarsak, o kadar iyi.” Eve ona baktı. “Birisi seni tanırsa, en azından kaçma şansım olur.”</p>
<p>“Ama ben ölü bir adamım.” Gülümsedi. “Kimse beni aramıyor... ya da seni.”</p>
<p>“Doğru.” Yenilemeye baktı. “Nasıl unutabilirim? Umut hiç yok olmuyor.”</p>
<p>“Neredeyse bitmiş gibi görünüyor. Beklemekten yoruldum.” Memnuniyetsiz bir ifadeyle kafatasına baktı. “Gözleri</p>
<p>getireceğim. Güvenli bir şekilde, bir mendil içinde çantamda duruyorlar.”</p>
<p>“Kırk dakika daha.” Doane’ın gözlerine baktı. “Sence onun üzerinde çalışmak hoşuma mı gidiyor? Senin Kevin’m kafatasını üçüncü kez düzeltiyorum. Ve bu kez bana düzgün iş çıkarmama yetecek kadar kil bile vermedin.” Doane’m sabırsızlığını öfkeye çevirmeye çalışıyordu, Böylece Doane rahatlamak isteyecekti. Ancak bu şekilde onun odadan çıkmasını sağlayabilirdi. “Bunun hiç kötüye işaret olduğunu düşündün mü? Belki de oğlunun kafatası en yakındaki çöp kutularından birine atılmalı.”</p>
<p>“Kaltak.” Doane elini Eve’in saçma doladı ve geri çekti. Canı acıdı.</p>
<p>“Öyle değil mi?” diye sordu. “Onu düzgün bitirmeme izin vermezsen zaten çöp olacak.” Öfkeyle Doane’a baktı. “Benim umurumda mı? Çöp istiyorsan, sana çöp veririm.” Doane küfretti ve bırakmadan önce Eve’in saçını son bir kez büktü. “Onu yenileyip durman senin hatan. Sen ona saygı duymuyorsun. Dağdayken onu uçuruma attığında, kalıcı bir zarar verebilirdin.”</p>
<p>“Denemekte fayda var,” diye mırıldandı.</p>
<p>Doane ona doğru bir adım atıp durdu. “Bitir şunu. Sana otuz dakika veriyorum.” Eve’in sağ bileğini sandalyeye kelepçeledi. “Otelin benzin istasyonundan arabaya benzin alacağım. Oradan bu odanın kapısını görebiliyorum. Geri geldiğimde, işini bitirmiş olsan iyi olur. Yoksa seni bayıltana kadar döverim.”</p>
<p>Eve kelepçelere bakıp, “Rahat çalışamayacağım,” dedi.</p>
<p>“Bitir onu,” diyerek karşılık veren Doane kapıyı arkasından çarptı.</p>
<p>Eve rahat bir nefes aldı.</p>
<p>Tamam, işe başla.</p>
<p>Kafatasından bir parça kil aldı. Doane’m fark etmeyeceği kadar az bir miktardı. Kilin azlığı konusunda doğru söylüyordu. Kili masaya yayarak ıspatulasını alıp kilin üzerine yazmaya başladı.</p>
<p>Kilin kırılmaması için çok derine yazamıyordu.</p>
<p>Büyük harfle <span style="font-style:italic;">S</span>, küçük <span style="font-style:italic;">e</span> ve sonra <span style="font-style:italic;">WA.</span> Başka bir şeye vakit kalmamıştı.</p>
<p>Seattle, Washington. Bir yer arayanlar için yeterince açık mıydı? En fazla bu kadarını yapabilirdi.</p>
<p>S harfi sekiz gibi duruyordu. Tekrar yapması gerekecekti.</p>
<p>Düzeltmeye çalışınca, kil kırıldı.</p>
<p>Sakin ol.</p>
<p>Henüz on dakika geçmişti.</p>
<p>Hâlâ zamanı vardı.</p>
<p>Dikkatlice kili bir araya getirdi ve baştan başladı.</p>
<p>Stang hızla oturma odasına girdi.</p>
<p>“Bir ipucumuz daha var.” Wyoming haritasını Zander’ın önündeki masaya yaydı. “Casper, Wyoming.”</p>
<p>“Neresi?” Catherine sandalyesinden fırlayarak üç adımda odanın diğer tarafına geçti. “Şehrin hangi kısmı?”</p>
<p>“Dış kısımlarında.” Stang bilgisayarda şehrin üç boyutlu haritasına bakıyordu. “Weiner kameranın yolun diğer tarafındaki bir lastik dükkânına ait olduğunu söyledi.” Binayı işaret etti. “Ama yine de yolun diğer tarafındaki otelin benzin istasyonunu görüntülemiş.” Dört tane pompayı işaret etti. “Orada.” “ Weiner doğruladı mı?” diye sordu Zander.</p>
<p>“Evet, Colorado sınırında gördüğü arabanın aynısı olduğunu söyledi ama sadece on dakikalık bir görüntü var. Sonra kameranın bakış açısından çıkıyor.”</p>
<p>“Yola mı?”</p>
<p>“Hayır.” Gülümsedi. “Kuzey tarafındaki park yerine gitti. Köşeyi dönüyor gibi.”</p>
<p>Catherine haritaya bakarken gerildi. “Motel,” dedi. “Motelde.”</p>
<p>“Her iddiasına girerim.”</p>
<p>Zander ayağa kalkıp kapıya doğru gitti. “Ben de. Stang, helikopterin pilotuna üç dakika sonra çatıda olacağımı söyle. Wyoming’e gidiyorum.”</p>
<p>Catherine hemen arkasındaydı. “Ne kadar sürer?” “Muhtemelen otuz dakika.”</p>
<p>Bir anda heyecanlandı. Otuz dakika sonra Eve’i bulma şansları vardı. Fakat otuz dakikada her şey olabilirdi. Daha önce de kesin gibi görünen zaferlerin yenilgiye döndüğünü görmüştü. “Venable’ı arayıp moteli polis gözetimine almasını söyleyeceğim.”</p>
<p>“Sen bilirsin,” dedi Zander. “Ama tek bir yanlışta onu yine kaybederiz. O polislerden biri senin istediğin kadar zeki</p>
<p><a id="bookmark8"></a><span style="font-weight:bold;">nı</span></p>
<p>çıkmazsa Eve'in hayatını tehlikeye sokmak ister misin?” “Hayır.” Zander’ın gözlerine baktı. “Tamam, ama ben de seninle helikoptere biniyorum, Zander. Sen ne biliyorsan, ben de onu bileceğim.”</p>
<p>Bir an için Catherine’e baktı. “Nasıl istersen. Aptal değilsin ve bana epey ölümcül geldin. Eve’in sana neden güvendiğini anlayabiliyorum.” Yumuşak bir sesle ekledi. “Ama sakın benim yoluma çıkma, Catherine.”</p>
<p>“Yoluna çıkmayacağım.” Koridorda onu geçip asansörün düğmesine baktı. “Sen benim yoluma çıkmadığın sürece, Zander.”</p>
<p><span style="font-weight:bold;">Casper, Wyoming</span></p>
<p>Odanın kapısında bir ses vardı.</p>
<p>Doane!</p>
<p>Eve bir anda panikledi.</p>
<p>Hayır! Çok erkendi. Eve hazır değildi.</p>
<p>Acı çekerek kili masanın altına yapıştırmaya çalışıyordu. Hemen elini çekti. Yeterince dikkatli davranmış mıydı? Ya kopup yere düşerse?</p>
<p>Orada kalması gerekiyordu.</p>
<p>Hemen ıspatulayı yenilemenin üstüne götürüp düzeltti. Kapı açılırken, ıspatulayı bilinçli olarak burnun altındaki alana sapladı.</p>
<p>“Kahretsin!” Dönüp odaya giren Doane’a baktı. “Sana</p>
<p>bu kelepçelerin beni beceriksizleştireceğini söylemiştim.” Başıyla açılan çukuru gösterdi. “Şimdi beni serbest bırak da kili düzelteyim.”</p>
<p>Doane kelepçeleri açtı. “Gerçekten de kili kesmişsin.” “Ne bekliyorsun?” Hızla, dikkatlice çalışmaya başladı ve kil aldığı kısmı düzeltti. “Sadece bir elim vardı ve yeterince...”</p>
<p>Bu yeterince iyiydi. Doane odadan çıktığı andan sonra oluşan farkı ancak büyüteçle bakarsa anlayabilirdi. Geri yaslanıp kafatasına baktı. “Yeni gibi güzel oldu.” Dudaklarını büzdü. “Bu cümlede senin oğlun için kullanılınca tuhaf duran iki kelime var. O hiçbir zaman güzel ve yeni olmadı. Bir günah kadar eski <span style="font-style:italic;">o.&quot;</span></p>
<p>Doane mendili çıkardı ve dikkatlice açtı. “Gözlerini dikkatlice yıkadım.” Panldayan mavi kürelere baktı. “Yme yakışıklı olacak. Ona verdiğin onca zarara rağmen, yine de muhteşem.” Eve tepesinde panldayan mavi gözlere baktı. Yenilemenin bu kısmından ürküyordu. Bu gözleri hayalet kasabada boşluklara ilk yerleştirdiğinde neredeyse fiziksel bir şok yaşamıştı.</p>
<p>Bu defa o kadar da kötü olamazdı. Eve hazırdı. Mavi gözleri hızla yerleştirdi.</p>
<p>Aynı derecede kötü olmuştu. Hatta daha kötü.</p>
<p>Kevin kendisine büyük bir kötülükle bakıyor gibiydi. Midesi bulandı.</p>
<p>“Seni hep korkutuyor, değil mi?” dedi Doane yumuşak bir tonda. “Çok cesur davranıyorsun ama sonunda kaçıp saklanmak istemene neden oluyor.”</p>
<p>“Bu kafatası beni korkutmuyor. Senin oğlunun düşüıı-</p>
<p>cesi de.&quot; Kendini o camdan gözlere bakmaya zorladı. “O ölü. Gücü yok. Artık kimseye zarar veremez.&quot;</p>
<p>“O şehirlerde stratosfere uçacak olanlara bunu söyle bakalım. Kevin'ın gücü olmadığını anlat. Zander’a onu öldürdüğüm sırada bunu söyle.&quot; Kafatasına sevgiyle baktı. “O seni geri getirdi, Kevin. Ona bunu ben yaptırdım. Tıpkı senin söylediğin gibi.”</p>
<p>Eve, “Affedersin ama saçmalıkların midemi bulandırıyor,” diyerek ayağa kalktı. “Tuvalete gidip ellerimdeki kili yıkamam gerekiyor.” Ellerini kurulamak için kullandığı havluyu alıp banyoya doğru götürdü. Tam banyo kapısını açarken, bilerek havluyu düşürdü ve almak için eğildi. O pozisyondayken masanın altında kili yapıştırdığı kısmı görebiliyordu.</p>
<p>Kahretsin, kilin bir tarafı aşağı doğru sarkıyordu.</p>
<p>Belki dayanırdı. Havluyu alıp banyoya girdi. Hızla ellerindeki kili, sonra da yüzünü yıkadı.</p>
<p>“Acele et. Zaman kaybediyorsun. Gidiyoruz.”</p>
<p>Kapıyı açtı.</p>
<p>Doane masanın yanında, neredeyse tam kili yapıştırdığı yerde duruyordu. Kil kalıntılarını ve Eve’in işinden kalanları temizliyor gibiydi.</p>
<p>Eve panikle gerildi. Sonra bu tepkisini saklamaya çalıştı. “Ne yapıyorsun? Senin daha önce oda temizliğine bu kadar önem verdiğini görmemiştim, Doane.”</p>
<p>“Çok dağınıksın ve arkanda hep işinden kanıtlar bırakıyorsun.”</p>
<p>“Ancak bir adli heykeltıraş arıyorsan kanıt olabilir.</p>
<p>Kabul edelim ki bu pek de yaygın bir meslek değil ama sen herkesin beni ölü bildiği konusunda böbürlenip duruyorsun.” “Öyle de devam etmek istiyorum. Hayalet kasabadaki patlamayı daha yakından incelemek isteyecek kişilerin aklında soru işareti yaratmak istemiyorum. Kevin’ım da öyle yapardı.” Kafatasını dikkatlice su yüzünden iyice hasar almış deri kılıfının içine koydu. Doane sabırsızca Eve’e baktı. “Neden orada durmuş bana bakıyorsun?”</p>
<p><span style="font-style:italic;">Yere düşen kalıntıları almamam umuyorum.</span></p>
<p><span style="font-style:italic;">Masanın altındaki kilin düşmemesini umuyorum,</span></p>
<p>“Ne yapayım? Emirleri senin verdiğini söylemiştin.” “Şu mağaza poşetine sana aldığım kıyafetleri doldur.&quot; Eleştirel gözlerle baktı. “Ve temiz bir tişört giyin. Her tarafın kil olmuş. Dikkat çekmeni istemiyorum.”</p>
<p>“Nasıl istersen. Benimle gurur duyacağına söz veriyorum, Doane.” Doane’m kendisi için aldığı ucuz, beyaz tişörtlerden birini alarak banyoya girdi.</p>
<p>Çabuk.</p>
<p>Masayı biraz daha temizlemesine izin verme.</p>
<p>Ya kirli tişört? Onu da kullan.</p>
<p>Saniyeler içinde tişörtünü değiştirip odaya geri döndü. Kirli tişörtü yatağa götürüp poşete koydu. Poşete koyarken de yatağa birkaç parça kurumuş kil dökmeye gayret etti. Yorganı dikkat çekmeden kilin üzerine örtüp poşeti yere bıraktı. “Başka?” Doane gözlerini kısarak ona baktı. “Çok uslusun.” “Buradan çıkmak istiyorum. Sana yakın olmaktan bıktım.” Eve gülümsedi. “Senden kaçma şansı yakalamak istiyo-ruın. Yola çıktığımızda bir şansım olacak. Bir kez başardım. Tekrar yapabilirim.&quot;</p>
<p>“Çok yaparsın. Sence benden kaçmaman için gerekli planları yapmadım mı? Sadece ölünce kaçabilirsin.&quot; Yenilemenin olduğu kutuyu alarak Eve’in kolunu tuttu ve onu kapıya doğru itti. “Sonra da Kevin seni alacak. Seni bekliyor. Senin onu küçük kızdan uzak tutman hoşuna gitmiyor.&quot;</p>
<p>Doane, Kevin m Bonnie’ye ulaşmak istediği pisliğini ilk kez söylemiyordu. Eve’in bağlantısının onu engellediğini söylüyordu. Gerçek de olsa yalan da bu söyledikleri Eve’de dehşet yaratıyordu. Kevin’ın varlığını Doane karşısında kabul etmese de şüpheleri vardı. Diğer tarafta Bonnie gibi sevgi dolu özel varlıklar varsa, şeytanlar da olabilir miydi? Eve ne biliyordu? Tek bildiği, özel bir durum lütfedilmişti ve Bonnie’yi öldükten sonra da görme şansını yakalamıştı. Kızını koruması gerekiyordu. “Kevin daha çok bekler,” dedi. “Bonnie onun hiç olamayacağı kadar güçlü.”</p>
<p>Doane küfretti ve otelin kapısını arkalarından kapadı. “Arabaya bin.” Ön tarafın kapısını açıp Eve’i içeri itti ve Eve’in bileğini emniyet kemerine kelepçeledi. “Çığlık atarsan, ağzına bir şeyler tıkarım.”</p>
<p>“Geçenlere tuhaf gelir bu.”</p>
<p>“Yerde elini kolunu bağlarsam gelmez. Çok rahatsız gideceğinden emin olabilirsin.” Arabayı çalıştırdı. “Tabii yol fazla uzun sürmeyecek.”</p>
<p>Eve araba yola çıkarken otelin kapısına baktı. Doane kildeki mesajı bulamamıştı.</p>
<p>Güvendeydi.</p>
<p>Güvende değildi. Kil parçası odayı temizleyen hizmetçi tarafından bulunup atılabilirdi de.</p>
<p>Elinden gelen buydu.</p>
<p>Sadece Jane ve Joe’nun moteli bulacak kadar yakınında olduklarını umabilirdi.</p>
<p>Sonra da o kadar dikkatle sakladığı mesajı bulmaları gerekiyordu. Eve’in cesareti kınlıyordu. Çok fazla şey beklemiyor muydu?</p>
<p>Beklemek de değil, umuyor, dua ediyordu. Çok az bir şansı vardı ama tek şansı buydu.</p>
<p>“Sessizsin” dedi Doane. “Sanınm ağzına bir şeyler tıkmamı istemiyorsun. Zeki biri olmana sevindim.”</p>
<p>Zeki olması gerektiğini düşündü Eve. Tıpkı dağlardaki gibi, sadece kendisine güvenebilirdi. Etrafına bakınıp kaçacak bir yer aradı.</p>
<p>Casper’m eteklerindeydiler ve motel dışında etrafta sadece birkaç tane bina vardı.</p>
<p>Yolun tam karşısında bir lastik dükkânı vardı.</p>
<p>Bir mil ötede küçük bir alışveriş merkezi.</p>
<p>Polis? Eyalet polisi?</p>
<p>Yoktu. Hiçbiri görünmüyordu.</p>
<p>Ah, belki donut almaya gelirlerdi.</p>
<p><span style="font-style:italic;">Joe ’nun hiç hoşuna gitmezdi,</span> diye düşündü. Bu eski, bayat şaka Joe’yu çok kızdırırdı çünkü o polislerin ne kadar çok çalıştığını bilirdi.</p>
<p><span style="font-style:italic;">Beni affet, Joe</span>.</p>
<p>Tanrım, Joe’yu ne kadar Özlemişti.</p>
<p>Geriye yaslanıp bir an için gözlerini kapadı. <span style="font-style:italic;">Bundan o kadar yoruldum ki, Joe. Seni görmek, sana dokunmak istiyorum. Bu işin bitmesini istiyorum. Keşke kötü bir rüya olsa.</span></p>
<p>Gözlerini açınca yanında oturan Doane’ı gördü. Trafik akıp gidiyordu ve Eve kâbusun devam ettiğini biliyordu. <span style="font-style:italic;">Her şey aynı</span> diye düşündü.</p>
<p>Hayır, tam olarak değil.</p>
<p>Uzaktan bir helikopter sesi duydu. Sonra da ufukta metalik rengi bir karaltı gördü.</p>
<p>Fakat o acı dolu ümitsizlik anını değiştiren tek şey buydu ve bunun da onun dileklerinin gerçekleşmesiyle bir alakası yoktu.</p>
<p>Kendi dileklerini kendi gerçekleştirmeli ve kendi kâbusları için savaşmalıydı.</p>
<p>Koltuğunda doğrulup Doane’a döndü. “Peki, bir sonraki adım ne? Şimdi nereye gidiyoruz?”</p>
<p>Catherine, Zander’a, “Casper beş dakika kadar uzakta,” dedi. Kucağındaki haritayı inceliyordu. “Ve Starlite Moteli şurada bir yerde olmalı.” Parmağıyla bir binayı işaret etti. “Pilot yakınlarda ama çok dikkat çekmeyecek bir yere insin. Belki şuradaki tepeler olabilir.”</p>
<p>“Bir helikopteri dikkat çekmeden indirmek çok zordur,” dedi Zander kuru bir sesle.</p>
<p>“O yüzden tepeleri gösterdim.”</p>
<p>Zander, “Başka bir emrin?” diye umursamaz bir tavırla sordu.</p>
<p>“Yok,” dedi Catherine sessizce. “Çünkü belli ki kontrolün kendisinde olmamasına karşı çıkan dominant tiplerdensin. Kumandanın sende olduğunu biliyorum. Sadece ben de senin kadar inatçı olduğum için sorun yaşıyorum.” Telefonunu çıkardı. “Şimdi oteli arayıp resepsiyona Doane’m tipinde birisi giriş yaptı mı, yaptıysa hangi odada kaldı diye soracağım. Helikopterin inmesiyle ilgili ne istiyorsan yap ama lütfen unutma ki inince otele gitmek için bir arabaya ihtiyacımız olacak.”</p>
<p>Zander bir an durup ona baktı ve hafifçe gülümsedi.</p>
<p>“Denver’dan ayrılmadan önce Stang’e kiralık bir araba ayarlamasını söyledim. Şoför otelin on mil ötesinde hazır. Tek yapmam gereken arayıp bizi nereden alacağını söylemek.”</p>
<p>“Çok iyi.” Telefon numarasını çevirdi.</p>
<p>“Onaylamana sevindim.”</p>
<p>“Senin her konuda uzman olduğundan hiç şüphe duymadım,” dedi serinkanlı bir halde. “Bu kadar yıl hayatta kalabilmen için öyle olman gerekirdi. Sadece kız çocukları konusundaki kararların beni endişelendiriyor. Bu tamamen...” Telefon açılınca sustu. Hemen iş moduna geçmişti. Konuşma boyunca Zander’m merakla kendisine baktığını hissetti. Sanki tuhaf, ender bulunan bir türü inceliyordu. Catherine umursamadı. O da Zander’ı merak ediyordu ve Zander kendisinin hayal bile edemeyeceği kadar ilginçti.</p>
<p>“7 A odasında kalan Doane tipinde biri olmuş,” dedi telefonu kapatınca. “Tipini tarif etmek kolay.” Yüzünü ekşitti. Sanki en sevdiğin kardeşinmiş gibi göründüğünü söylemen yetiyor. Adamın fotoğraflarını görünce inanamadım. O yüze herkes güvenir.”</p>
<p>“Kevin’m ağına düşen çocuklardan bazılarını, ona babası götürmüş.”</p>
<p>“Duydum. Çocukları kandırıp onlara zarar vermek yapılabilecek en ahlaksız şey.” Dudakları gerildi. “îkisi de cehennemde yansın.” Meydan okur gibi Zander’a baktı. “Yoksa sen buna katılmıyor musun?”</p>
<p>“Ah, katılıyorum. Ben de cehenneme gideceğim ama kendimi bu canavarlarla aym gruba sokmuyorum. Bu işte de bir düzen olmalı.” Öne eğilip pilota, “Ben arabayı ararken, şu tepelere in,” dedi. Muzipçe Catherine’e baktı. “En iyi yer orası gibi.” Catherine başıyla onayladı. “Bunu fark etmen çok zekice...” Zander’m telefonu çalınca sustu.</p>
<p>“Stang,” dedi Zander. “Casper’dayız, Stang. Bir şey mi...” Durup dinledi. “Hayır, tekrar kontrole gerek yok. Venable’ı ara ve eyalet polisinin tetikte olmasını söyle. Harekete geçmesinler, sadece gözetimde olsunlar. Telefonu kapatıp ciddi bir tavırla konuşmaya başladı. “Kameralardan tanıma uyan bir aracın motelden çıkıp kuzeye gittiği görülmüş.”</p>
<p>“Kahretsin.” Catherine yumruklarını sıktı. “Ne kadar olmuş?”</p>
<p>“On dakika.”</p>
<p>Öfkeyle, on dakika erken gitseler onları otelde yakalayabileceklerini düşündü. “Kuzeye dönüp yerlerini helikopterden tespit edebilir miyiz?”</p>
<p>“Yapabiliriz.” Soğukkanlı bir şekilde baktı. “Ama muhtemelen Doane böyle bir araştırmayı ve izlenmeyi fark eder. Aşağı doğru inen bir helikopteri gizlemek ya da saklamak zor olur. Doane’ın panikleyip Eve’i öldürmesini ister misin?” “İstemeyeceğimi biliyorsun,” dedi Catherine dişlerini sıkarak. “Tamam, eyalet polisleri yerlerini tespit etsin. Umalım da işi ellerine yüzlerine bulaştırmasınlar. Sonra ne olacak?” “Lastik dükkânındaki kameranın doğru aracı tespit etmemiş olma ihtimali de var,” dedi. Helikopter inmeye başlamıştı. “Gidip oteli kontrol edelim ve bakalım oda hâlâ dolu mu?” Hafifçe gülümsedi. “Bu durumda, ben Doane’ı öldürürüm ve bir sürü beladan kurtulmuş oluruz.”</p>
<p>“Kevin’m o nükleer aletleri nereye koyduğunu kimseye söyleyip söylemediğini anlayana kadar Doane’ı öldüremezsin.” “Öyle mi?” Kaşlarını kaldırdı. “Şaşırtıcı derecede Venable gibi konuştun. Ne istersem onu yapanm ve yapacağım. Özgür dünyayı kurtarmak Venable’ ın ve görünüşe göre senin işiniz. Oğlunu öldürdüğüm günden beri Doane başıma bela oldu. Arkadaşın Eve’in başına da. Ondan kurtulmamı isteyeceğini sanıyordum.”</p>
<p>“Çok basit düşünüyorsun. Söylediğini ben de isterdim ama sence Eve onun böyle öldürülmesini ister miydi?” Zander bir an konuşmadı. “Hayır, ama onun ne düşündüğü ya da ne hissettiği ne zaman umurumda oldu ki? Mantıklı davranmıyorsun.”</p>
<p>“Davranmıyormuşum. Sadece duygusuz davranmıyorum.'' Öfkeyle Zander’ın gözlerine bakıyordu. “Ve ikiyüzlülük de yapmıyorum. Bence sen Eve’i umursamadığın konusunda yalan söylüyorsun. Neden kendine bir bakıp neler bulacağını görmüyorsun ?”</p>
<p>“Bence sen de Eve kadar idealist ve hayalperestsin.” Kapıyı açıp yere indi. “Kimin haklı olduğunu göreceğiz, değil mi?” Birkaç metre ileride bekleyen arabaya doğru gitti. “Konuşmayı bırak da harekete geçelim.”</p>
<p>“Geride dur.” Zander motel kapısının bir kenarına dayanmıştı. Silahım çıkarıp kilide bir el ateş etti. Bir an bekleyip ayağıyla kapıyı açtı.</p>
<p>“Boş.” Catherine odaya girip etrafına bakındı. Çok büyük umutlan yoktu ama yine de korkunç derecede hayal kırıklığına uğradığını hissetti. İki dağınık yataktan başka içeride yaşandığını gösteren bir şey yoktu. Eve çok titiz olmasa da asla dağınık bir yatak bırakmazdı. Durum tamamen tuhaf olsa da Catherine onun böyle bir şey yaptığını hiç görmemişti.</p>
<p>“Hadi,” dedi Zander sabırsızca. Yola çıkmamız gerek.”</p>
<p>“Eve ve Doane’ın o arabanın içinde olup olmadığından emin olmak istiyordun.” Catherine yataklara doğru gidip bir bir örtülerini açtı. İlk yatakta bir şey yoktu.</p>
<p>Ancak ikinci yatağın aynı olmadığını düşündü.</p>
<p>Hayır, tamamen aynı değildi.</p>
<p>Uzanıp yataktaki birkaç parça kırıntıyı aldı. “Kil. Eve’</p>
<p>di. Eve buradaydı. Bize burada olduğunu söylemeye çalışıyordu.” Kapıya doğru gitti. “Şimdi gidebiliriz. Zander, polisleri ara ve yolda görülüp görülmediklerini sor.”</p>
<p>Beş dakika önce yola çıktıklarında, Venable, Catherine’i aramıştı. “25. Karayolu’ndaki polislerden bir bildirim aldım. Anayoldan yan yola dönen bir araç görmüşler. Tanımlara uyuyormuş.”</p>
<p>“Yolun o tarafında ne var?”</p>
<p>“Şu anda haritadan kontrol ediyorum. Evler, bir karavan kampı, küçük bir bakkal... Kahretsin! Küçük bir özel havaalanı. Oradan çıkacak!”</p>
<p>Telefonu kapatınca Catherine, Zander’a, “Bir havaalanı,” dedi. “Eyalet sınırına gitmiyorlar. Havaalanına gidiyorlar. Doane’ın henüz uçuşu ayarlamadığını ve gecikme olacağını umalım.”</p>
<p>“Sen öyle yap. Ben hep en kötü senaryoyu düşünürüm.” Zander’ın ayağı gaz pedalına yüklendi ve araba ileri atıldı. “Kötü senaryo, Doane’ın Kevin’ın eski arkadaşlarıyla bağlantıya geçmiş olması. Belki de onlar Doane’ı almak için bir uçak gönderdiler. Venable’a hava gücü toplamasını ve uçağı indirmek için hazır olmasını söyledi.”</p>
<p>Catherine telefonuna uzandı. Sonra durdu. “Hayır.” “Ne?”</p>
<p>“Uçağı <span style="font-style:italic;">nasıl</span> indireceklerinden emin değilim, kahretsin. Venable, İç Güvenlik’in şu insansız hava araçlarım kullanmaya biraz fazla hevesli olduklarını söyledi.”</p>
<p>“Bana bundan bahsetmedi ama şaşırmadım. Venable’la ben. birbirimize karşı tamamen dürüst değiliz.” Tekrar hızını artırdı. Neredeyse saatte yüz kilometre hızla gidiyordu. “O zaman hava gücünü unutup onları uçak kalkmadan yakalamamız gerekiyor.&quot;</p>
<p>Hızlı gidiyorlardı.</p>
<p>Daha hızlı.</p>
<p>Etraflarındaki tepeler yeşil bir bulanıklığa dönmüştü.</p>
<p>Catherine alarma geçirdikleri eyalet polisleri kendilerini durdurmazsa şanslı olacaklarını düşündü.</p>
<p>Zander’m yüzüne baktı. Tamamen kararlı ve netti. Yoluna kim çıkarsa çıksın durmayacaktı. Dünyanın tüm köşesinde korkulan bir ünü olan Zander’ı gördüğü için bir anda ürperdi.</p>
<p>Mercedes’i bir yanş arabası gibi kullanıyordu. Bir anda sola dönünce lastikler tiz bir ses çıkardı ama Zander kontrolü kaybetmedi. “Ne kadar kaldı?” dedi.</p>
<p>“Üç mil sonra solda.”</p>
<p>Lastiklerin altından toprak havalanıp etrafa saçılıyordu.</p>
<p>Rocky Dağı Havaalanı.</p>
<p>“Hemen ileride,” dedi Catherine. “Birkaç hangar gördüm...” Heyecanı artıyordu. “Küçük terminal binasının önünde bir Toyota var.” Piste baktı. “Pistte bir uçak var.”</p>
<p>Zander zincirle kaplı bir çitin önünde durdu. Silahını çekip arabadan indi. “Uçağın yanındaki numarayı al.”</p>
<p>Catherine, “Vuracak mısın? İçeridekilerin onlar olduğunu bilmiyorsun bile,” dedi. Aynı anda numarayı ezberledi.</p>
<p>“Onlar olmadığını da bilmiyorum. Havalanmadan önce lastiklerinden vurmam sorun olma...” Uçak pistten ayrılınca durdu. “Çok geç.” Silahını kaldırdı. “Şimdi içeri girip uçak-takiler onlar mıydı bakabiliriz. Belki de terminalde bekliyor-lardır.” Dudaklarını büzdü. “Her zamanki gibi oyumu en kötü senaryoya veriyorum.”</p>
<p>Ve en kötü senaryo gerçek oldu.</p>
<p>Beş dakika sonra, Catherine telefonda Venable’a uçağın kayıt numarasını veriyordu. Terminal binasından çıkıp Doa-ne’ın bıraktığı Toyota’ya doğru gittiler.</p>
<p>Zander arabanın kilidine eğildiği sırada Catherine telefonu kapadı. “Venable uçağın yerini bulmak için ellerinden geleni yapacaklarını söyledi.” Catherine yüzünü buruşturdu. “Yüzde elli ihtimalle böyle gözlerden uzak bir havayolunu kullanacaklardır.”</p>
<p>“Askeri bir silah,” dedi Zander. Şoför kapısının kilidini açmıştı. “Bakalım Doane burada başka silah bırakmış mı?” “Kilidi açmana şaşırdım. Ben vurursun sanıyordum. Silahına çok düşkün gibisin.”</p>
<p>“Sadece acelem olduğunda. Şu anda daha fazla vaktimiz var.” Torpido gözünü inceliyordu. “Daha sıradan yöntemler kullanmaya başlayabiliriz.”</p>
<p>Catherine gözlerini havaya dikti.</p>
<p>Eve’e o kadar yaklaşıp da kaybettiklerini fark edince,</p>
<p>hayal kırıklığı tüm gücüyle ona çarpmıştı.</p>
<p>Zander artık daha fazla zamanlan olduğunu söylemişti ama o aynı fikirde değildi.</p>
<p>Doane hızlı hareket ediyordu ve belli ki yardım alıyordu.</p>
<p>Eve’in ne kadar zamanı kalmıştı?</p>
</body>
</html>