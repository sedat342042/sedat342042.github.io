<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <meta content="Atlantis Word Processor 1.6.5.10" name="Generator" />
  <link href="../Styles/style.css" rel="stylesheet" type="text/css" />

  <title>Aşkı Buluyorum</title>
</head>

<body>
  <h1 class="h21"><span class="th26">A</span><span class="th22">ş</span><span class="th24">k</span>ı Bulu<span class="th29">y</span><span class="th26">o</span><span class="th27">r</span>um</h1>

  <p>Bir süre taş kesilmişim gibi oturdum. Fotoğrafı hâlâ elimde tutuyordum. Sonra sanki bu durum beni hiç sarsmamış gfbi bir tavır takınmayaçalışarak resmi Poirot'ya geri verdim. Aynı anda usuloa arkadaşıma bir göz attım. Neyse ki, bana bakmıyordu. Halimde bir acayiplik varsa bile farketmemişti.</p>

  <p>Poirot çabucak ayağa kalktı. "Kaybedecek zamanımız yok. Hemen yola çıkmalıyız... Neyse, denizin sakin olacağından eminim."</p>

  <p>Yola çıkma telaşı arasında düşünmeye fazla zaman bulamadım. Ama vapura bindikten sonra deniz tutmasına karşı Laverguier'nin o harika yöntemini uygulayan Poirot'dan uzaklaşarak kendimi topladım. Olayları tarafsızca incelemeye başladım. Poirot işin içyüzünü ne dereceyekadarbiliyor?Trendeki yol arkadaşımla Bella Duveen'in aynı kız olduğundan haberi var mı?NedenPhareOtelinegitti?Sandığımgibibana yardım etmek için mi? Yoksa sadece aptallığım yüzünden mi böyle düşündüm? Otele gitmesinin daha derin ve tehlikeli bir nedeni mi vardı? O kızı neden bulmak istiyor? Onun Jack Renauld'yu cinayet işlerken gördüğünü mü sanıyor? Yoksa Poirot... ama bu imkânsız! Kızın Paul Renauld'ya bir düşmanlığı yokmuş ki. Adamın ölmesini istemiyordu herhalde. Cinayet yerine tekrar neden döndü? Olayları dikkatle inceledim. Bella Duveen o gün Calais'de kendisinden ayrıldığım zamantrendenindi.Onuvapurdagöremedim. Belki Calais'de akşam yemeği yedi ve sonra trenle Merlinville'e gitti. Eğer öyleyse Villa Genevieve'e tam Françoise'in söylediği saatte erişmiş olması gerek. Saat onu geçe evden ayrıldıktan sonra ne yaptı? Ya otele gitti, ya Calais'ye döndü herhalde. Sonra? Cinayet salı gecesi işlendi. Perşembe sabahı yine Merlinville'deydi. Fransa'dan hiç ayrıldı mı acaba? Sanmıyorum. Onu Fransa'da tutan neydi? Jack Renauld'u görme ümidi mi? Ben kıza Jack'ın Buenos Aires yolunda olduğunu söyledim. Çünkü o sırada öyle olduğunu sa-niyorduk. Belki de kız Anzara'nın hareket etmediğini biliyordu. Ama bunu bilebilmesi için Jack'ı görmüş olması gerekirdi. Poirot'nun peşinde olduğu da bu mu? Marthe Daubreuil'u görmek için geri dönen Jack Renauld, onun yerine Bella Duveen'le mi karşılaştı? Acımasızca terkettiği o kızla?</p>

  <p>"Durum böyleyse o zaman kız Jack'ın suçsuz olduğuna tanıklık edebilir. Ama madem öyle, delikanlı neden konuşmamakta ısrar ediyor?</p>

  <p>Bunu açıklamak zor. Bu eski ilişkisinin Marthe Daubreuil'ün kulağına gitmesinden mi korkuyor? Hoşnutsuzca başımı salladım. Aslında bu macera zararsız bir şeymiş. Toy bir delikanlının flörtü. Alaycı bir tavırla kendi kendime ekledim. Beş parasız bir Fransız kızı böyle sudan bir nedenle bir milyonerin oğlunu terketmez. Üstelik Marthe, Jack'i da çok seviyor."</p>

  <p>Bu durum hem beni şaşırtıyor, hem de sıkıyordu. Poirot'la birlikte Bella'yi kıstırmaya çalışmak hiç hoşuma gitmiyordu. Ama arkadaşıma bir açıklama yapmadan bu işten yakami kurtarmam imkânsızdı. Nedense böyle bir açıklama yapmayı da istemiyordum.</p>

  <p>Poirot, Dover'de gülümseyerek neşeyle ortaya çıktı. Londra'ya yaptığımız yolculuk sakin geçti. Londra'ya vardığımızda dokuza geliyordu. Apartmanımıza gideceğimizi ve harekete geçmek için sabahı bekleyeceğimizi sanıyordum. Ama Poirot'nun başka planları vardı. "Zaman kaybetmemeliyiz, mon ami."</p>

  <p>Onun düşünce dizisini izleyemiyordum. Kızı nasıl bulacağını sordum.</p>

  <p>"Menacer Jack Aarons'u hatırlıyorsun, değil mi? Bir Japon güreşçisiyle ilgili bir konuda ona yardım etmiştim. İlginç bir olaydı. Sana ileride bir gün anlatmalıyım. Aarons'un istediklerimizi öğreneceğinden eminim."</p>

  <p>Bay Aarons'u bulmamız bir hayli uzun sürdü. Ancak gece yarısından sonra onunla konuşmayı başarabildik. Aarons, Poirot'yu büyük bir sevgiyle karşılayarak, bize her türlü yardımı yapmaya hazır olduğunu söyledi.</p>

  <p>Dostça gülümseyerek, "Bu meslek atamada bilmediğim hiçbir şey yoktur," diye de ekledi.</p>

  <p>"Çok güzel. Bay Aarons, ben Bella Duveen adındaki genç bir kızı bulmak istiyorum."</p>

  <p>"Bella Duveen. Bu adı biliyorum ama kızın kim olduğunu hatırlayamadım. Hangi alanda çalışıyor?"</p>

  <p>"İşte bunu bilmiyorum. Ama yanımda resmi var." Bay Aarons bir an fotoğrafı inceledi. Sonra da gözleri parlayıverdi. "Buldum!" Elini dizine vurdu. "Dulcibella Kardeşler! Tamam, tamam!"</p>

  <p>"Dulcibella Kardeşler mi?"</p>

  <p>"Evet. İki kardeş. Akrobat, dansöz ve şarkıcı. Numaralari pek güzel. Şu ara taşrada bir yerdeler sanırım. Tabii eğer dinlenmek için bir yere gitmedilerse. Son iki üç hafta Paris'teydiler."</p>

  <p>"Bana onların şimdi nerede olduklarını öğrenebilir misiniz?"</p>

  <p>"Tabii, çok kolay. Siz eve gidin. Ben yarın sabah size haber yollarım."</p>

  <p>Ondan bu sözü aldıktan sonra oradan ayrıldık. Aarons sözünde durduda. Ertesi gün on bire doğru apartmana bir pusula yolladı.</p>

  <p>"Dulcibella Kardeşler Coventry'de, 'Palace'dalar. Şansınız açık olsun."</p>

  <p>Daha fazla beklemeden Coventry'e doğru yola çıktık. Poirot gidip Palace tiyatrosunda soruşturma yapmadı. Sadece o akşamki temsiliçin önlerden iki koltuk bileti aldı.</p>

  <p>Temsil anlatılamayacak kadar sıkıcıydı. Ya da belki hiç keyfim olmadığı için bana öyle geldi. Bir Japon ailesi tehlikeli bir şekilde birbirlerinin sırtlarına çıktılar. Frağı yeşilimsi bir hal almış, saçlarını dümdüz tarayarak iyice yapıştırmış bir adam sosyeteyle ilgili nükteler yaptı ve gerçekten çok güzel dans etti. Şişman prima donnalar normal insan sesinin erişemeyeceği tizlikle şarkılar söylediler. Bir komedyen ünlü bir sanatçıyı taklit etmeye kalktı ve başarısızlığa uğradı.</p>

  <p>Sonunda sıra Dulciabella Kardeşlere geldi. Kalbim beni sarsacak kadar hızla atmaya başladı. İşte kız sahnedeydi... İkisi de. İki kız kardeş. Birinin saçları sarı, diğerininki siyahtı. Boy bos bakımından birbirinin eşiydiler. Bir örnek kısa büzgülü etekler giymiş, boyunlarına koskocaman fiyonklar takmışlardı. Şirin iki küçük kızı andırıyorlardı. Şarki söylemeye başladılar. Sesleri taze ve tatlıydı. Ama biraz zayıf ve inceydi.'Daha çok müzik hollere yakışacak gibiydi. Yine de çekici bir yanı vardı. Gerçekten güzel bir numaraydı. Ustalıkla dans ettiler ve akrobasi gösterileri yaptılar. Perde kapanınca bir alkış koptu. Dulcibella Kardeşlerin başarılı oldukları anlaşılıyordu.</p>

  <p>Birden bire artık orada daha fazla kalamayacağımı hissettim. Çıkıp biraz hava almam gerekiyordu. Poirot'ya gitmemizi önerdim.</p>

  <p>Arkadaşım, "Sen git, Hastings," dedi. "Ben çok eğleniyorum. Temsilin sonuna kadar kalacağım. Daha sonra sana katılırım."</p>

  <p>Otelimiz tiyatrodan birkaç adım ötedeydi. Oturma odamıza çıkarak bir viski soda istedim. Sonra oturup ağır ağır içkimi yudumladım. Düşünceli düşünceli boş şömineye bakıyordum. Kapının açıldığını duyarak dönüp baktım. Poirot'nun geldiğini sanmıştım. Sonra telaşla ayağa fırladım. Kapıda Kül Kedisi duruyordu. Genç kız duraklaya duraklaya konuşmaya başladı. Kesik kesik nefes alıyordu.</p>

  <p>"Önde oturduğunuzu gördüm. Sizin ve arkadaşınızın. Siz gitmek için kalktığınız sırada ben de dışarıda bekliyordum.</p>

  <p>Peşinize takıldım. Buraya neden geldiniz? Goventry'e? Bu gece tiyatroda ne işiniz vardı? Yanınızdaki o adam... dedektif olan arkadaşınız mıydı?" Orada duruyordu. Sarındığı pelerin omuzlarından kaymıştı.</p>

  <p>Sürmüş olduğu allığa rağmen yanaklarının bembeyaz olduğunu farkettim. Sesi dehşet doluydu. O anda her şeyi anladım. Poirot'nun onu neden aradığını... Kızın neden korktuğunu... Ve kalbimdeki gizli duyguları.</p>

  <p>Şefkatle, "Evet," dedim.</p>

  <p>Genç kız yarı fısıldar gibi, "O... beni mi arıyor?" diye sordu.</p>

  <p>Ben bir an cevap veremedim. Onun üzerine Kül Kedisi koltuğun yanına diz çökerek şiddetle, acı acı ağlamaya başladı.</p>

  <p>Ben de onun yanına diz çökerek kızı kollarima aldım. Alnına düşen saçlarını usulca geriye doğru ittim. "Ağlamayın,yavrum... Tanrı aşkına, ağlamayın. Ben sizi korurum. Ağlamayın, sevgilim. Ağlamayın, ben... herşeyi... herşeyi biliyorum."</p>

  <p>"Ah, bilmiyorsunuz!"</p>

  <p>"Bildiğimi sanıyorum." Bir iki dakika sonra hıçkırıkları hafiflerken, "Hançeri siz almıştınız değil mi?" diye sordum.</p>

  <p>"Evet," der gibi başını salladı.</p>

  <p>"Size cinayet yerini ve diğer şeyleri göstermemi o yüzden istediniz değil mi? Mahsus baygınlık geçiriyormuş gibi yaptınız?"</p>

  <p>Genç kız tekrar başını salladı. Böyle şeylerin sırası değildi ama nedense o arada, bugün rolünü ne de büyük bir cesaretle oynadı, diye düşündüm. Korku ve dehşetle için için titriyordu herhalde. Zavallı, yavrucak. Bir anlik düşüncesizce bir hareketin acısını çekiyor...</p>

  <p>Sonra, "Hançeri neden aldiniz?" dedim.</p>

  <p>Bir çocuk saflığıyla cevap verdi. "Üzerinde parmak izlerinin olmasından korkuyordum."</p>

  <p>"Ama... eldiven giymiş olduğunuzu unutmuş muydunuz?" Kül Kedisi aklı karışmış gibi başını salladı.</p>

  <p>Sonra da ağır ağır, "Beni polise teslim etmeyecek misiniz?" dedi.</p>

  <p>"Ne münasebet!"</p>

  <p>Uzun uzun, heyecanla gözlerimin içine baktı. Sonra da çekinerek, "Neden?" diye sordu. Aşkımı açıklamak için uygunsuz bir zaman ve yerdi bu. Tanrı biliyor ya, aşkın kalbime bu şekilde gireceğini de hiçbir zaman düşünmemiştim. Benim hayallerim başkaydı. Ama genç kıza olağan bir tavırla cevap verdim. "Çünkü seni seviyorum. Kül Kedisi."</p>

  <p>Utanmış gibi başını önüne eğerek titrek bir sesle, "Sevemezsin..." diye mırıldandı.</p>

  <p>"Sevemezsin..., Eğer bilseydin,.." Sonra kendini toparlayarak başını kaldırdı. "Sen ne biliyorsun?"</p>

  <p>"Senin o gece Mösyö Renauld'u görmeye gittiğini biliyorum. Sana bir çek vermeye kalkıştı. Sen de onu öfkeyle yırttın. Sonra evden çıktın..." Durdum.</p>

  <p>"Devam.et. Sonra?"</p>

  <p>"Bilmiyorum. Jack Renauld'nun o gece villaya geleceğinden haberin var mıydı? Belki onu görebilirim, diye düşünerek orada bekledin... Belki de çok üzgündün. Etrafta dolaşıp durdun. Ama on ikiye doğru villanın yakınındaydın. Ve golfalanında birinigördün..." Yinedurakladım. O odaya girer girmez kafamda bir şimşek çakmış ve gerçeği anlamıştım. Ama şimdi gözlerimin önünde beni daha da inandıran bir sahne canlanıyordu. Paul Renauld'nun arkasındaki pardösünün kumaşının belirli desenini görüyordum. Oğlu salona daldığı zaman da bir an ölünün canlanmış olduğunu sanarak irkilmiş olduğumu hatırlıyordum.</p>

  <p>Genç kız sakin bir tavırla, "Devam et," dedi.</p>

  <p>"Sanırım adamın arkası sana dönüktü. Yine de onu tanıdın. Ya da tanıdığını sandın." Bir an durdum.</p>

  <p>"Trenle Paris'ten Calais'ye giderken bana damarlarında İtalyan kanı dolaştığını söylemiştin. 'Hatta bu yüzden bir keresinde başım az kalsın; derde girecekti,' demiştin. Jack Renauld'ya yazdığın mektuplarından birinde de yine böyle bir tehdit vardı. Delikanlıyı villanın yakınında gördüğün an öfke ve kıskançlıktan deliye döndün. Ve kendini kaybederek ona saldırdın! Onu öldürmeyi önceden planlamış olduğuna hiçbir zaman inanamam. Kül Kedisi. Ama Paul Renauld'yu sen öldürdün." Genç kız elleriyle yüzünü örtmüştü. Boğulur gibi, "Haklısın..." dedi.</p>

  <p>"Haklısın... Sen anlatırken o sahneyi görür gibi oluyorum." Sonra da çıldırmış gibi bana döndü. "Ve bir de beni seviyorsun öyle mi? Bütün bunlan bilmeme rağmen beni seviyorsun demek? Beni nasıl sevebilirsin?"</p>

  <p>Biraz da yorgun bir tavırla mırıldandım. "Bilmiyorum... Galiba aşk böyle... İnsanın elinde değil... Bu duyguma engel olmak için çok uğraştım... İlk karşılaştığımız günden beri... Ama aşk beni yendi."</p>

  <p>Kül Kedisinin yine ağlamaya başlayacağı hiç aklıma gelmemişti. Kendini yere atmış deli gibi ağlıyordu. "Ah, yapamayacağım! Tanrım... Ne yapacağımı bilmiyorum. Ne yapacağım, kime yalvaracağım?.. Ah biri bana acısın... Bana acısın... Ne yapmam gerektiğini söyledisin bana."</p>

  <p>Yere, onun yanına diz çökerek kızı elimden geldiğince teselli etmeye çalıştım. "Benden korkma, Bella. Tanrı aşkına benden korkma. Seni seviyorum... Doğru bu. Ama karşılığında hiçbir şey istemiyorum. Yalnız izin ver de sana yardım edeyim. Elinde değilse sen yine onu sevmeye devam et. Ama bırak ben sana yardım edeyim. Çünkü onun bunu yapması imkânsız."</p>

  <p>Sözlerim karşısında taş kesilmişti. Yüzü ellerine gömülü öylece duruyordu. Sonra başını kaldırarak hayretle bana baktı. "Öyle mi sanıyorsun?" diye fısıldadı. "Jack Renauld'u sevdiğimi mi düşünüyorsun?"</p>

  <p>Sonra yarı gülerek, yarı ağlayarak kollarını boynuma dayadı. Gözyaşlarından ıslanmış tatlı yüzünü yanağıma dayadı. "Seni sevdiğim gibi sevmiyorum .onu..." diye fısıldadı. "Onu hiçbir zaman böyle sevmeyeceğim... Seni sevdiğim kadar..."</p>

  <p>Dudakları yanağıma dokundu. Sonra dudaklarımı buldu. Kül Kedisi beni inanılmayacak bir tatlılık ve ateşle tekrar tekrar öptü. O olağanüstü çılgın anları hiçbir zaman unutmayacağım. Ölünceye kadar unutmayacağım. Kapıdan gelen bir ses başımızı kaldırmamıza neden oldu. Poirot orada durmuş bizi seyrediyordu.</p>

  <p>Hiç duraksamadım, bir atılışla Poirot'ya erişerek onu kollarından sıkıca yakaladım. Kül Kedisine, "Çabuk," diye bağırdım. "Hemen kaç. Çabucak git. Ben onu tutarım."</p>

  <p>Bella bana baktı. Sonra da yanımızdan geçerek dışarı fırladı.</p>

  <p>Ben demir gibi ellerimle Poirot'yu tutuyordum.</p>

  <p>Arkadaşım sakin sakin, "Dostum," dedi. "Böyle işlerde başarılısın. Güçlü kuvvetli genç adam beni sıkıca yakalamış... Ben de onun elinde bir çocuk kadar acizim. Ama bütün bunlar rahatsız ve biraz da gülünç şeyler. Gel oturalım ve biraz sakin olalım."</p>

  <p>"Onun peşinden gitmeyeceksin ya?"</p>

  <p>"Tanrım! Hayır! Ben Giraud muyum? Kollarımı bırak, dostum." Kuşkuyla Poirot'ya bakarak onu bıraktım. Çünkü akıl bakımından onunla başa çıkamayacağımı biliyordum. Poirot bir kanepeye çökerek usul usul kollarını yokladı.</p>

  <p>"Öfkelendiğin zaman bir boğa kadar güçlü oluyorsun, Hastings! Evet... Eski arkadaşına karşı böyle davranmakla iyi mi yaptın yani? Sana kızın resmini gösterdim. Onu tanıdın, ama bana bir tek kelime bile söylemedin."</p>

  <p>Acı acı, "Kızı tanıdığımı anladığına göre böyle bir açıklamada bulunmam gereksizmiş, dedim. Bir yandan da, demek Poirot işi başından beri biliyormuş, diye düşünüyordum. Onu bir an için bile aldatamamışım.</p>

  <p>"Haydi, haydi. Durumun farkında olduğumu biliyordun. Ve gece bu kadar zorlukla uğraşıp bulduğumuz kızın kaçmasına yardım ettin. Pekâlâ... Artık durum ortada. Benimle birlikte mi çalışıyorsun, Hastings? Yoksa bana karşı mı?"</p>

  <p>Bir iki dakika cevap vermedim. Eski arkadaşımla darılmak beni çok üzecekti. Ama ona karşı çalışmaktan başka çarem yoktu. Acaba o beni ileridebirgünaffedebilecekmi,diyedüşündüm. O ana kadar Poirot şaşılacak kadar sakin davranmıştı. Ama arkadaşımın kendisine tümüyle hâkim olmasını bildiğini çoktan öğrenmiştim.</p>

  <p>"Poirot," dedim. "Çok üzgünüm. Bu durumda sana karşıhiç de iyi davranmadığımı itiraf ediyorum. Ama bazen insana seçme hakkı bırakmıyorlar. Ve ileride kendi başıma hareket etmek zorundayım." Poirot birkaç defa başını salladı.</p>

  <p>"Anlıyorum..." Gözlerindeki o alaycı pırıltı sönmüştü. Beni şaşırtan bir yakınlık ve sevecenlikle konuşuyordu şimdi. "Her şey apaçık, değil mi, dostum? Sonunda âşık oldun... Ama bu, hiç hayallerindekine benzemiyor. Bir horoz gibi kurula kurula dolaşmıyorsun. Kalbin keder dolu. Istırapla kıvranıyorsun. Eh, ben seni uyardım. Hançerikızınalmış olduğunu anlayınca seni ikaz ettim.</p>

  <p>Belki bunu hatırlayacaksın... Ama galiba çok geçti artık... Neyse şimdi bana anlat. Olayın ne kadarını biliyorsun?"</p>

  <p>Cesaretle onun gözlerinin içine baktım. "Bana açıklayacağın hiçbir şey beni şaşırtmayacak, Poirot,bunuiyibil.BelkiyenidenMiss Duveen'i aramaya başlayacaksın. Onun için saha şimdiden şunu açıkça söylemeliyim. Belki onun cinayeti bir ilişkisi olduğunu sanıyorsun. O gece Paul Renauld'ya giden esrarlı kızın o olduğunu düşünüyorsun. Eğer öyleyse, yanılıyorsun. O gün onunla beraberdim. Paris'ten Londra'ya kadar beraber geldik. O akşam Victoria istasyonunda kendisinden ayrıldım. Gördüğün gibi, kızın cinayet sırasında Merlinville'da olması imkânsız."</p>

  <p>"Ya!" Poirot düşünceli bir tavırla bana baktı.</p>

  <p>"Mahkemede buna yemin eder misin?"</p>

  <p>"Tabii ederim."</p>

  <p>Poirot ayağa kalkarak beni selamladı. "Dostum! Yaşasın aşk! Mucizeler yaratır bu duygu. Hercüle Poirot'yu bile yenilgiye uğratır."</p>
</body>
</html>
