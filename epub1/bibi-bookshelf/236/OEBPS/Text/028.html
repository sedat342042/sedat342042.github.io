<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <meta content="Atlantis Word Processor 1.6.5.10" name="Generator" />
  <link href="../Styles/style.css" rel="stylesheet" type="text/css" />

  <title>Beklenmedik Bir Gelişme</title>
</head>

<body>
  <h1 class="h21"><span class="th29">B</span>ekle<span class="th23">n</span><span class="th26">m</span>ed<span class="th21">i</span>k <span class="th27">B</span><span class="th21">i</span>r <span class="th22">G</span>e<span class="th27">l</span><span class="th21">i</span><span class="th218">ş</span><span class="th26">m</span>e</h1>

  <p>Sorgu yargıcı, "Renauld," diye başladı. "Cinayetin işlendiği gece Merlinville'de olduğunuzu inkâr mı ediyorsunuz?"</p>

  <p>Jack önce cevap vermedi. Sonra içe dokunan bir seste, "Si.... size... Cherboroug'da olduğumu söyledim," dedi.</p>

  <p>Avukat Grosier kaşlarını çatarak içini çekti. O zaman Jack Renauld'nun avukatının sözlerini dinlemediğini anladım.</p>

  <p>Hautet sert bir tavırla başını çevirdi.</p>

  <p>"Şahitleri teker teker dinleyeceğiz." Merlinville istasyonunda hamallık eden bir adamla, tar demiryolu memuru Jack Renauld'yu cinayet gecesi trenden indiğini gördüklerini açıkladılar.</p>

  <p>Onlar çıktıktan sonra Hautet, "Renauld," dedi.</p>

  <p>"Bunu tanıyor musunuz?"</p>

  <p>Elindeki hançeri görünce ürperdim.</p>

  <p>Genç adam, "Tabii tanıyorum," dedi. "Anneme hediye etmiştim."</p>

  <p>"Bu hançerin bir eşi daha var mı?"</p>

  <p>Grosier, Jack'i engellemek istermiş gibi elini kaldırdı. Ama genç adam ona aldırmadı. "Hayır, sanmıyorum..."</p>

  <p>Bu cüret karşısında sorgu yargıcı bile durakladı. Tabii ben Jack Renauld'nun Belle yüzünden ikinci bir hançer olduğunu gizlemeye çalıştığını anlıyordum. Genç adam bir zamanlar sevdiği kızı korumak için çabalıyordu ama bu kendisine çok pahalıya mal olacaktı.</p>

  <p>Hautet acı bir sesle, "Madam Renauld bize bu hançerin cinayet gecesi tuvalet masasının üzerinde durduğunu söyledi," dedi.</p>

  <p>"Ama Madam Renauld bir anne ne de olsa. Onun için yanılmış olabileceğini düşünüyorum.' Bence siz bu hançeri, belki de yanlışlıkla alıp Paris'e götürdünüz. Belki bunu red..."</p>

  <p>Genç adamın kelepçeli ellerini açıp kapadığını gördüm. Alnında ter taneleri belirmişti. Boğuk bir sesle Hautet'nin sözünü kesti. "Red edecek değilim. Bu mümkün."</p>

  <p>Hepimiz aptallaştık âdeta. Grosier ayağa fırlayarak itiraz etti. "Müvekkilim büyük bir şok geçirdi. Ne söylediğini bilmediğinin zapta geçirilmesini istiyorum."</p>

  <p>Yargıç onu öfkeyle susturdu. Bir an şüpheye kapılmış gibi bir hali vardı. Öne doğru eğilerek genç adamı dikkatle süzdü. "Renauld, bu cevaplarınız yüzünden dava edilmeniz hakkında karar vermek zorunda kalacağımın farkında değil misiniz?"</p>

  <p>Jack'ın uçuk yüzü kızardı. Şimdi o da esrarla yargıca bakıyordu. "Mösyö Hautet, yemin ederim, babamı ben öldürmedim."</p>

  <p>Gelgelelim sorgu yargıcının o tereddüdü geçmişti. Alayla güldü. "Mutlaka, mutlaka, elimize düşen bütün caniler suçsuzdur! Ama siz suçlusunuz, Renauld. Alçakça, korkakça bir cinayet işlediniz. Babanızın paralarının size kalacağını sanarak onu ortadan kaldırdınız. İğrenç bir cinayetti bu. Ve bunun bedelini de ödeyeceksiniz..."</p>

  <p>Kapının açılması üzerine Hautet durakladı. Sözlerinin bu şekilde kesilmesine fena halde sinirlenmişti.</p>

  <p>Memur, "Bay Yargıç, Bay Yargıç," diye kekeledi. "Bir hanım geldi, O..."</p>

  <p>Hautet öfkeyle bağırdı. "Ne istiyormuş? Bu ne biçim..."</p>

  <p>İnce bir kadın kekeleyen memuru yana iterek içeri girdi. Baştan aşağıya siyahlar giymişti. Yüzünü de siyah bir tül gizliyordu.</p>

  <p>Kalbim durdu âdeta. Demek geldi sonunda, diye düşündüm. Boş yere. uğraşmışım. Yine de onun bu cesareti karşısında derin bir hayranlık duyuyorum.</p>

  <p>Kadın peçesini açtı. O zaman hayretten bağırdım. Bu kız Kül Kedisine çok benziyordu ama o değildi! Şimdi başında sahnede giydiği sarı peruk olmadığı için Jack Renauld'nun odasından alınan resimdeki kızı tanımıştım.</p>

  <p>Kız, "Siz Sorgu Yargıcı Hautet misiniz?" diye sordu.</p>

  <p>"Evet..."</p>

  <p>"Benim adım Bella Duveen. Mösyö Renauld'yu ben öldürdüm. Ve şimdi teslim olmaya geldim."</p>
</body>
</html>
