<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <meta content="Atlantis Word Processor 1.6.5.10" name="Generator" />
  <link href="../Styles/style.css" rel="stylesheet" type="text/css" />

  <title>Jack Renauld'nun Hikâyesi</title>
</head>

<body>
  <h1 class="h21"><span class="th21">J</span><span class="th25">ac</span>k <span class="th28">R</span>en<span class="th219">a</span>ul<span class="th29">d</span>'nun <span class="th22">H</span><span class="th21">i</span><span class="th29">k</span><span class="th25">â</span>ye<span class="th25">s</span>i</h1>

  <p>"Tebrikler, Mösyö Jack." Poirot genç odamın elini heyecanla sıktı.</p>

  <p>Genç Renauld, Merinville'e annesiyle Marthe'nin yanına dönmeden önce bizi görmeye gelmişti. Stonor da onun yanındaydı. Sekreterin canlı haline karşılık Jack berbat durumdaydı, sinir krizi geçirmek üzere olduğu belliydi. Tehlikeden kurtulmuştu ama bu şartlar altında sevinip rahatlaması da olanaksızdı.</p>

  <p>Üzüntüyle Poirot'ya gülümseyerek alçak sesle, "Bella'yı korumak için elimden geleni yaptım," dedi. "Ama artık hiçbir şeyin yararı yok." Stonor, "Kızın uğrunda ölmene göz yumacağını sanmıyordun ya?" dedi. "Giyotine gönderileceğini anlayınca hemen Hautet'ye koşacağı besbelliydi."</p>

  <p>Jack, "Tanrım!" dedi. "Bella'ya ne yapacaklar?" Poirot içten bir tavırla, "Kendinizi boş yere üzmeyin.," diye cevap verdi.</p>

  <p>"Fransız mahkemeleri genç, güzel kadınlara ve aşk uğruna işlenen cinayetlere büyük bir ilgi duyarlar. Zeki bir avukat hafifletici nedenler bulabilir. Ama tabii bütün bunlar sizin için hiç hoş olmayacak..."</p>

  <p>"Buna aldırdığım yok. Anlayacağınız Mösyö Poirot, babamın ölümünden dolayı yine de kendimi sorumlu tutuyorum. O kızla ilişki kurmasaydim, babam bugün sağ olacaktı. Sonra yanlış pardöşüyü alarak yaptığım o hata!</p>

  <p>Babamın ölümünden kendimi suçlu buluyorum. Bunu ölünceye kadar unutmayacağım."</p>

  <p>Onu yatıştırmaya çalıştım. "Yanlış düşünüyorsunuz."</p>

  <p>Jack sözlerine devam etti. "Tabii Bella'nın babamı öldürmesi korkunç bir şey. Ama ben de kıza karşı çok kötü davrandım. Marthe'yle karşılaştığım ve bir hata yaptığımı anladığım zaman Bella'ya mektup yazmalı,ona her şeyi dürüstçe açıklamalıydım. Ama kavga çıkmasından ve Marthe'nin her şeyi duymasından korktum. Marthe bu ilişkinin önemli ve derin olduğunu sanabilirdi. Açıkçası, korkakça davrandım. Bella'nın duygularının söneceğini umdum. Aslında o zavallı kızı ümitsizlikten deliye döndürdüğümün farkında değildim. Bella tasarladığı gibi beni bıçaklasaydı, ölümü hak etmiş olurdum. Ve Bella'nın şimdi ortaya çıkıp her şeyi itiraf etmesi onun ne kadar dürüst ve cesur olduğunu gösterir. Yoksa ben sonuna kadar dayanacaktım." Bir an durdu. "Benim anlayamadığım, babam neden gecenin o saatinde iç çamaşırları ve benim paltomla dolaşıyordu? Annem o yabancılar geldiği sırada saatin iki olduğunu sanıyordu ama yanılmıştı. Yoksa... annem katilin ben olduğumu mu düşünüyordu?"</p>

  <p>Poirot hemen onun endişelerini giderdi. "Hayır, hayır, Mösyö Jack. Bu bakımdan hiç korkunuz olmasın. O konuyu size sonra anlatırım.Şimdisiz bize o korkunç gece olanları açıklar mısınız?"</p>

  <p>"Anlatılacak fazla bir şey yok. Size de söylediğim gibi, dünyanın bir ucuna gitmeden önce Marthe'yi görmek istiyordum. Onun için Oherborug'dan geldim. Tren gecikmiş olduğu için kestirmeden gitmeye, golf alanından geçmeye karar verdim.</p>

  <p>Oradan Villa Marguerite'in bahçesine kolaylıkla girebilirdim. Tam oraya yaklaştığım sırada..." Genç adam susarak yutkundu.</p>

  <p>"Evet?"</p>

  <p>"Korkunç bir feryat duydum. Çok tiz değildi... Biri boğulurmuş gibi bir ses çıkarmıştı. Bunu duyunca korktum. Bir an olduğum yerde kalakaldım. Sonra bir fidanın yanından geçerek bir iki adım ilerledim. Ay çıkmıştı. Mezarı ve yerde birinin yüzükoyun yattığını farkettim. Sırtına saplanmış olan hançerin sapı gözüküyordu. Sonra başımı kaldırdım ve... Bella'yı gördüm. Bana sanki bir hortlakla karşılaşmış gibi bakıyordu. Dehşetinden donmuş gibiydi. Sonra bağırdı ve dönerek kaçtı." Jack durdu. Kendini toplamaya çalışıyordu.</p>

  <p>Poirot usulca sordu. "Sonra?"</p>

  <p>"Pek bilmiyorum... Bir süre orada şaşkın şaşkın durdum. Sonra da hemen kaçmam gerektiğini düşündüm. Benden şüphelenecekleri aklıma bile gelmedi. Beila'nın aleyhinde tanıklık etmek zorunda kalabileceğimi düşünüyordum. Size de söylediğim gibi, St. Beauvais'ye kadar yürüdüm. Oradan da arabayla Cherborug'a gittim."</p>

  <p>Kapı vuruldu. Bir garson Stonor'a bir telgraf uzattı.</p>

  <p>Sekreter bunu çabucak açtı. "Madam Renauld kendine gelmiş."</p>

  <p>"Ah!" Poirot ayağa fırladı. "Hemen Merlinville'e gidelim."</p>

  <p>Stonor, Jack'ın ısrarı üzerine geride kalmaya razı oldu. Bella Duveen için gerekli her şeyi yapacaktı. Poirot'yla ben Renauld'nun arabasına binerek yola çıktık.</p>

  <p>Yol kırk dakika sürdü. Villa Marguerite'in kapısına yaklaşırken Jack bir soru sorarmış gibi arkadaşıma baktı. "Eve önce siz gitseniz... Anneme kurtulmuş olduğumu müjdeleseniz..."</p>

  <p>Poirot, "O sırada siz de müjdeyi kendiniz Matmazel Marthe'ye verseniz..." diyerek gülümsedi. "Evet, iyi olur. Ben de böyle bir şeyi teklif etmek üzereydim."</p>

  <p>Jack Renauld daha fazla beklemedi. Arabayı durdurarak hemen indi. Biz otomobille Villa Genevieve'e gittik.</p>

  <p>Poirot evin kapısını çalarken bir yandan da söyleniyordu-</p>

  <p>"Aslında dedektiflerin hoşuna gidecek bir olay değildi bu. Evet, Georges Conneau'nun hazırladığı oyun güzeldi. Ama sonu? Ah,hayır. Bir kızın öfkesi arasında yanlışlıkla öldürdüğü bir adam. Bunda ne mantık var, ne de düzen!"</p>

  <p>Ben Poirot'nun bu garip düşüncelerine gülerken Françoise kapıyı açtı. Arkadaşım hemen Madam Renauld'nun yanına çıktı. Ben onu salonda bekledim. Poirot uzun bir süre sonra döndü.</p>

  <p>"Ah, Hastings! İşler karışıyor."</p>

  <p>"Ne demek istiyorsun?" diye bağırdım.</p>

  <p>Poirot düşünceli bir tavırla mırıldandı. "Bu hiç aklıma gelmezdi...</p>

  <p>Ama kadınlar hep umulmadık şeyler yaparlar."</p>

  <p>Pencereden dışarı bir göz attım. "Jack'la Marthe Daubreuil de geldi."</p>

  <p>Poirot dışan fırladı. İki genc sokak kapısının önündeki basamaklarda durdurdu. "Girmemeniz daha doğru olur. Anneniz çok sinirli."</p>

  <p>Jack Renauld, "Biliyorum, biliyorum," dedi. "Hemen annemin yanına çıkmalıyım."</p>

  <p>"Hayır, çıkmayın. Beni dinleyin."</p>

  <p>"Ama Marthe'yle ben..."</p>

  <p>"Matmazeli götürmeyin, İstiyorsanız siz yukarı çıkın ama o kalsın. Beni dinleyin." Merdivenlerin yukarısından gelen bir ses hepimizin irkilmesine neden oldu.</p>

  <p>"Yardımlarınız için çok teşekkür ederim. Mösyö Poirot. Ama isteklerimi kendim açıklamayı tercih edeceğim." Jack öne doğru birkaç adım attı. "Anne!"</p>

  <p>Kadın bir işaretiyle onu durdurdu. "Senin annen değilim artık, Seni bu andan itibaren evlatlıktan atıyorum."</p>

  <p>Genç adam hayretle irkildi. "Anne!"</p>

  <p>"Babanın kani bulaştı ellerine. Bir bakıma onun ölümünden sen sorumlusun. Bu kız yüzünden babana meydan okudun, onu düş kırıklığına uğrattın. Zalimce davrandığın başka bir kız yüzünden de babanın ölümüne yol açtın. Evimden çık git. Yarın gerekli önlemleri alacağım. Babanın servetinden bir kuruşuna bile el süremeyeceksin. Babanın can düşmanı olan o kadının kızının yardımıyla kendine yeni bir hayat kurmaya çalış." Madam Renauld döndü. Ağır ağır, ıstırapla tekrar merdivenden çıkmaya başladı.</p>

  <p>Hepimiz donmuş kalmıştık. Hiçbirimiz beklememiştik böyle bir şeyi. Çektikleri yüzündenzatenbitkin haldeolanJacksendeledi. Az kalsın yere yığılıyordu. Poirot'yla onun yardımına koştuk.</p>

  <p>Poirot, Marthe'ye, "Ayakta duracak hali yok," dedi. "Onu nereye götüreceğiz?"</p>

  <p>"Eve. Villa Marguerite'e. Ona annemle ben bakarız. Zavallı Jack'ciğim."</p>

  <p>Genç adamı villaya götürdük Jack orada bir koltuğa yığılıp kaldı. Poirot onun alnını ve ellerini yokladı. "Ateşi var. Çektiklerinin acısı çıkmaya bcşladı. Siz onu yatırın. Hastings'le ben bir doktor çağıralım."</p>

  <p>Doktoru çabucak bulduk. Jack'ı muayene ettikten sonra onun bir sinir krizi geçirdiğini açıkladı.</p>

  <p>"İyice dinlenir, sakin sakin yatarsa bir iki güne kadar hiçbir şey kalmaz. Ama heyecanlanırsa beyin hummasına tutulabilir. Birinin bütün gece onun başında beklemesi doğru olur."</p>

  <p>Sonunda Jack'ı, Marthe'yle annesine bırakarak kente döndük.</p>

  <p>Yemek zamanı gelip geçmişti. İH&lt; gördüğümüz lokantaya girdik. Daha sonra da Bains Oteline gittik. Geceyi orada geçirecektik. Denize bakan iki oda ayirtttktan sonra Poirot'nun kâtibe sorduğu soru beni çok şaşırttı. "Miss Robinson geldi mi?"</p>

  <p>"Evet, mösyö. Küçük salonda."</p>

  <p>Koridorda hızla yürümeye başlayan arkadaşıma yetişmeye çalışarak, "Poirot!" diye bağırdım.</p>

  <p>"Miss Robinson da kim?"</p>

  <p>Arkadaşım bana şefkatle gülümsedi. "Seni evlendirmeye hazırlanıyorum, Hastings."</p>

  <p>"Ne? Ama..."</p>

  <p>Poirot kapının önünde beni içeri doğru hafifçe itti. Duveen adının bütün Merünville'de yankılanmasını istemiyordum tabii!"</p>

  <p>İçeride Kül Kedisi bekliyordu. Ellerini avuçlarımın arasına aldım. Ona bakışlarımla her şeyi anlattım.</p>

  <p>Poirot hafifçe öksürdü. "Çocuklar, bu ara romantik anlara ayıracak zamanımız yok. Halledilmesi gereken işier vor. Matmazel, istediğimi yapabildiniz mi?"</p>

  <p>Kül Kedisi çantasından çıkardığı kâğıda sarılı bir şeyi Poirot'ya uzattı. Arkadaşım paketi açınca irkildim. Çünkü içinde o uçak telinden yapılmış olan hançer vardı. Kül Kedisi mektubunda onu Manş'a attığını yazmıştı. Kadınların en tehlikeli eşyaları ve belgeleri ortadan kaldırmaya yanaşmamaları gerçekten şaşılacak bir şeydi.</p>

  <p>Poirot, "Çok güzel," dedi. "Teşekkür ederim, yavrum. Şimdi gidip dinlenin. Hastings'le benim yapılacak işlerimiz var. Onu yarın görürsünüz artık."</p>

  <p>Genç kız, "Nereye gidiyorsunuz?" diye sordu.</p>

  <p>"Bunu size yarın anlatırız."</p>

  <p>"Nereye gidiyorsaniz, ben de sizinle geleceğim."</p>

  <p>"Ama, matmazel..."</p>

  <p>"Ben de sizinle geliyorum."</p>

  <p>Poirot tartışmanın yararı olmadığını anlamıştı.</p>

  <p>"Öyleyse gelin, matmazel. Ama eğlenceli bir iş değil bu. Belki de hiçbir şey olamayacak." Kül Kedisi cevap vermedi.</p>

  <p>Yirmi dakika sonra yola çıktık. İyice karanlık basmıştı. Hava sıcak ve boğucuydu. Merlinville'den çıkarak Villa Genevieve'e doğru gittik. Villa Marguerite'e geldiğimiz sırada Poirot durakladı.</p>

  <p>"Jack Renauld'nun iyi olup olmadığını öğrenmeliyim. Sen benimle gel, Hastings. Matmazelin burada beklemesi daha doğru olur. Madam Daubreuil onun gururunu kıracak bir şey söyleyebilir."</p>

  <p>Bize kapıyı Madam Daubreuil açtı. Jack'ın durumunun aynı olduğunu söyleyerek, "Ama belki onu görmek istersiniz," diye ekledi. Bizi yukarıya, yatak odasına çıkardı. Marthe Daubreuil lambanın yanında oturmuş iş işliyordu. Jack Renauld sıkıntılı bir uykuya dalmıştı. Sağa sola dönüyordu. Yüzü hâlâ kıpkırmızıydı. Poirot fısıldadı. "Doktor tekrar gelecek mi?"</p>

  <p>"Çağırtırsak gelecek. Neyse ki, uyuyor. Bu da çok önemli. Annem ona ıhlamur yaptı." Marthe tekrar işinin üzerine eğildi.</p>

  <p>Madam Daubreuil bizi aşağıya indirdi. Hayatını öğrenen beri bu kadın ilgimi daha çok çekiyordu. Madam Daubreuil gözlerini yere dikmişti. Dudaklarında yine o hafif gülümseme vardı. Birdenbire ondankorktum. Güzel zehirli bir yılandan korkar gibi.</p>

  <p>Kadın çıkmamız için kapıyı açarken, Poirot nezaketle, "Sizi rahatsız etmediğimizi umarım, madam," dedi.</p>

  <p>"Ne münasebet mösyö."</p>

  <p>Arkadaşım aklına yeni gelmiş gibi ekledi. "Sabi... Mösyö Stonor bugün Merlinville'deydi değil mi?" Bu anlamsız soruyu sormasının nedenini anlayamadım.</p>

  <p>Kadın sakin sakin cevap verdi. "Bilmiyorum, mösyö."</p>

  <p>"Madam Renauld'yla konuşmadı mı?"</p>

  <p>"Bunu nereden bileyim, mösyö?"</p>

  <p>Poirot, "Doğru," diye mırıldandı. "Sadece onu gidip gelirken görmüş olabileceğinizi düşündüm. İyi geceler, madam."</p>

  <p>"Poirot..." diye başladım.</p>

  <p>"Şimdi 'neden' ve 'niçin'in sırası değil, Hastings. Daha sonra konuşmak için bol bol vaktimiz olacak."</p>

  <p>Kül Kedisinin yanına giderek villa Genevieve'e doğru yürümeye başladık. Poirot bir ara omzunun üzerinden tekrar o ışıklı pencereye, işinin üzerine eğilmiş olan Marthe'nin profiline baktı. Villaya gelince Poirot'yla birlikte bir ağacın arkasına gizlendik. Ev karanlıklara gömülmüştü. Herkesin uykuya dalmış olduğu anlaşılıyordu. Madam Renauld'nun penceresinin hemen altındaydık. Camın açık olduğunu farkettim. Poirot da gözlerini oraya dikmişti.</p>

  <p>"Ne yapacağız?" diye fısıldadım.</p>

  <p>"Gözetleyeceğiz."</p>

  <p>"Ama..."</p>

  <p>"Bir saat kadar bir şey olacağını sanmıyorum. Hatta iki saat..."</p>

  <p>Evin sağ tarafında, ikinci kattaki odanın ışığı yandı. Çığlık da oradan gelmişti. Biz hayretle bakarken perdeye boğuşan iki kişinin gölgesi düştü.</p>

  <p>Poirot, "Tanrım!" diye bağırdı. "Kadın odasını değiştirmiş olacak." Telaşla fırlayarak ön kapıyı yumruklamaya başladı. Sonra dönerek ağaca doğru koştu. Onun bir kedi çevikliğiyle yukarıya tırmandığını gördüm. Pencereden içeri atlarken ben de peşindeydim. Omzumun üzerinden baktığım zaman Dulcine' in de üstteki dala uzandığını gördüm.</p>

  <p>"Aman dikkatli ol!" diye bağırdım.</p>

  <p>Kız, "Amma da laf!" dedi. "Bu benim için çocuk oyuncağı."</p>

  <p>Poirot boş odadan hızla geçerek koridora açılan kapıya vurmaya başladı. "Dışardan kilitlenip sürgülenmiş. Açmak zaman alacak!"</p>

  <p>İmdat feryatları belirli bir şekilde hafiflemeye başlamıştı. Poirot'nun gözlerinde ümitsiz bir ifade belirdiğini gördüm. Onunla birlikte kapıyı omuzladık.</p>

  <p>Pencereden Kül Kedisinin sakin sesi geldi. "Çok geç kalacaksınız. Galiba iş bana düşüyor."</p>

  <p>Ben onu durdurmak için bir hareket yapamadan kız sanki boşluğa doğru fırladı. Koşarak dışarı baktım. Dehşetle kızın saçaktan sallandığını gördüm. Usul usul ışıklı pencereye doğru gidiyordu.</p>

  <p>"Aman Tanrım!" diye bağırdım. "Düşüp ölecek!"</p>

  <p>"Onun profesyonel akrobat olduğunu unutuyorsun, Hastings. Allahtan kız bu gece bizimle gelmekte ısrar etmiş. Onun zamanında yetişeceğini umarım. Ah!"</p>

  <p>Kül Kedisi sağdaki pencereden içeriye girerek kaybolurken geceyi dehşet dolu bir feryat yardı. Sonra da Dulcie'nin sesini duydum. "Yağma yok! Seni yakaladım! Ve benim ellerim çelik kadar güçlüdür."</p>

  <p>Aynı anda bulunduğumuz odanın kapısı usulca açıldı. Francoise endişeyle bize bakarken Poirot kadını şiddetle yana iterek koridorda koştu. Diğer iki hizmetçinin önünde durdukları kapıya doğru atıldı.</p>

  <p>"Kapı içeriden kilitli, mösyö."</p>

  <p>İçeriden düşen bir cismin çıkardığı ses geldi. Bir iki dakika sonra da anahtar kilitte döndü ve kapı ağır ağır açıldı. Rengi iyice uçmuşolan Kül Kedisi içeri girmemizi işaret etti.</p>

  <p>Poirot, "Ona bir şey olmadı ya?" diye sordu.</p>

  <p>"Hayır, olmadı, tam zamanında yetiştim. Zavallı bitkin haldeydi."</p>

  <p>Madam Renauld yatağında yarı oturmuş haldeydi. Nefes almaya çalışıyordu. Zorlukla, "Beni az kalsın boğuyordu," diye mırıldandı.</p>

  <p>Dulcine yerden aldığı bir şeyi Poirot'ya uzattı. İpek ipten yapılmış bir merdivendi bu. Çok ince ama sağlamdı.</p>

  <p>Poirot başını salladı. "Kaçmak için... Biz kapıya vururken o pencereden kaçacaktı... Nerede o?"</p>

  <p>Kül Kedisi hafifçe yana çekilerek işaret etti. Yerde siyah bir pelerine bürünmüş biri yatıyordu. Pelerinin eteği yüzünü gizlemekteydi.</p>

  <p>"Öldü mü?"</p>

  <p>Dulcine başını salladı. "Öyle sanırım."</p>

  <p>"Başını mermer şömineye vurdu herhalde."</p>

  <p>"O da kim?" diye bağırdım,</p>

  <p>"Mösyö Renauld'nun katili, Hastings. Ve bu gece Madam Renauld'yu öldürecekti."</p>

  <p>Şaşırmıştım, duruma bir anlam veremiyondum. Yere diz çökerek pelerinin eteğini çektim. Ve ölmüş olan Marthe Daubreuil'ün güzel yüzüne baktım...</p>
</body>
</html>
