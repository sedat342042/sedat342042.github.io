<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <meta content="Atlantis Word Processor 1.6.5.10" name="Generator" />
  <link href="../Styles/style.css" rel="stylesheet" type="text/css" />

  <title>Güçlükler</title>
</head>

<body>
  <h1 class="h21">G<span class="th29">ü</span><span class="th25">ç</span>lü<span class="th219">k</span>l<span class="th26">e</span>r</h1>

  <p>Yukarıda anlattığım gibi heyecanlı anlardan sonra insanda mutlaka bir tepki başlıyor. O gece zaferle yatmaya gittim. Ama uyandığım zaman tehlikeyi henüz atlatmamış olduğumuzu anladım. Evet, birdenbire uydurduğum bu hikâyenin hatalı bir yanını göremiyordum. İfademi ısrarla tekrarladığım takdirde sorun kalmayacaktı. O zaman Bella'yi kesinlikle mahkûm edemezlerdi. Ne de olsa hiç kimse genç kızla eskiden beri arkadaş olduğumuzu iddia edemezdi. Bu yüzden de beni eski dostluğumuz yüzünden yalan yere tanıklık etmekle suçlayamazlardı. Hatta onu sadece üç kez gördüğüm kesinlikle bile kanıtlanabilirdi. Hayır, uydurduğum hikâye iyiydi. Hatta Poirot bile bunun kendisini yenilgiye uğratacağını itiraf etmemiş miydi? Ertesi sabah hiçbir şey olmamış gibi kahvaltıda buluştuk. Poirot'un keyfi yerindeydi. Ama bana davranışlarında bir resmilik varmış gibi geldi. Yeni bir şeydi bu. Kahvaltıdan sonra yürüyüşe çıkacağımı söyledim.</p>

  <p>Poirot'nun gözlerinde alaycı bir pırıltı belirdi. "Eğer bilgi edinmek niyetindeysen, kendini boş yere yorma. Bilmek istediklerinin hepsini ben sana anlatabilirim. Dulsibella Kardeşler sözleşmelerini feshettiler. Coventry'den ayrılarak bilinmeyen bir yere gittiler."</p>

  <p>"Sahi mi, Poirot?"</p>

  <p>"Bana inanabilirsin, Hastings. Bu sabah ilk iş soruşturma yaptım. Başka ne bekliyordun?" Gerçekten de bu şartlar altında başka bir şey beklenemezdi. Kül Kedisi kendisine sağladığım kısa zamandan yararlanmıştı. Kızın Poirot'a yakalanmamak için bir dakika bile kaybetmeyeceği kuşkusuzdu. Ben de bunu istemiş ve planlamıştım. Ama buna rağmen yine birtakım güçlüklerle karşı karşıya olduğumu anlıyordum.</p>

  <p>O arada Poirot ne yapıyordu? Arkadaşımı dikkatle süzdüm. Masum bir tavır takınmış, uzaklarda bir yere bakıyordu. Hali beni endişelendirecek kadar sakin ve rahattı. Poirot'nun en zararsız gözüktüğü anlarda en tehlikeli olduğunu öğrenmiştim. Onun bu hali beni korkuttu. Arkadaşım bakışlarımdaki endişeyi görünce dostça bir tavırla gülümsedi.</p>

  <p>"Şaşırdın mı, Hastings? Kendi kendine neden kızın peşine takılmadığımı mı soruyorsun?"</p>

  <p>"Şey... Evet, öyle bir şey..."</p>

  <p>"Benim yerimde olsaydın, mutlaka öyle yapardın. Bunu anlıyorum. Ama ben telaşla sağa sola koşmaktan siz İngilizlerin deyimiyle, 'Saman yığınında dikiş iğnesi aramak'tan hiç hoşlanmam. Hayır. Bırakalım Matmazel Bella Duveen gitsin. Zamanı gelince onu bulacağım kesin. O zamana kadar rahatça bekleyebilirim."</p>

  <p>Ona kuşkuyla baktım. Beni şaşırtmaya mı çalışıyordu? Bana Poirot yine de duruma hâkimmiş gibi geliyor ve bu yüzden de sinirleniyordum. Üstünlük duygum yavaş yavaş azalıyordu. Kül Kedisinin kaçmasını sağlamış, onun düşüncesizce hareketinin bedelini ödemesine engel olmak için parlak bir plan hazırlamıştım. Ama yine de endişeliydim. Poirot'nun sakin hali türlü şekillerde korkmama neden oluyordu.</p>

  <p>"Saygılı bir tavırla, "Sanırım, artık sana planlarını soramam, Poirot," dedim. "Bu hakkı kaybettim."</p>

  <p>"Hiç de değil. Benim planlarım gizli sayılmaz. Seninle birlikte hemen Fransa'ya döneceğiz."</p>

  <p>"Benimle birlikte mi?"</p>

  <p>"Tabii. Birlikte. Baba Poirot'yu gözden uzak tutmanın doğru olmayacağını pekâlâ biliyorsun. Öyledeğilmi,dostum? Ama istersen İngiltere'de kalabilirsin..."</p>

  <p>Başımı salladım. İşin can sıkıcı noktasına parmağını basmıştı. Gözümü Poirot'dan ayırmamalıydım. Olanlardan sonra onun bana açılmasını bekleyemezdim tabii. Ama yine de hareketlerine dikkat edebilirdim. Bella için tek tehlike Poirot'du. Giraud'la Fransız polisi genç kıza aldırmıyorlardı bile. Evet, ne olursa olsun Poirot'un yanından ayrılmamam gerekiyordu. Bütün bu düşünceler kafamdan geçerken Poirot bana dikkatle bakıyordu. Sonra memnun bir tavırla başını salladı. "Haklıyım değil mi? Yoksa peşime takılmaya bile kalkışabilirsin. Senden böyle bir şey beklenir. Üstelik kılık değiştirmeyi de düşünürsün. Herkesin farkedeceği kocaman bir sakal bile takarsın. Onun için seninle birlikte gitmeyi tercih edeceğim. Başkalarının seninle alay etmeleri beni çok kızdırır."</p>

  <p>"Pekâlâ. Ama önceden seni uyarırım..."</p>

  <p>"Biliyorum, biliyorum. Hepsini biliyorum. Sen benim düşmanımsın! İyi ya, düşmanım ol. Bu beni endişelendirmiyor."</p>

  <p>"Haksızlık yapılmadıkça itirazım yok."</p>

  <p>"Yani tam bir İngiliz gibi bunun 'sportmence' bir şey olmasını istiyorsun. Artık içinin rahat ettiğine göre hemen yola çıkabiliriz. Kaybedilecek zamanımız yok. İngiltere'de az kaldık ama iyi oldu. Artık ben öğrenmek istediğim şeyi... biliyorum." Sesi neşeliydi, gelgelelim bana sözlerinde gizli bir tehdit varmış gibi geldi.</p>

  <p>"Ama..." diye başladım, sonra da sustum.</p>

  <p>"Evet, dediğin gibi, ama ben Jack Renauld'yu düşünüyorum."</p>

  <p>Jack Renauld! Bu adı duyunca irkildim. Olayın bu yönünü tümüyle unutmuştum. Jack Renauld hapiste giyotinin gölgesi üzerindeydi. Şimdi oynadığım rol bana da kötüymüş gibi geliyordu. Bella'yı kurtarabilecektim. Ama bunu yaparken masum bir insanın ölümüne neden olmam ihtimali vardı.</p>

  <p>"Bella buna ne der, diye kendi kendime sordum. Ona Jack Renauld'un tutuklandığından hiç söz etmedim. "Eski aşığının hapiste olduğunu ve işlemediği iğrenç bir cinayetle suçlandığını bilmiyor. Bella bunu öğrendiği zaman ne yapacak? Kendisini kurtarmak için Jack'ın ölüme gönderilmesine göz mü yumacak? Jack Renauld, Bella işe karışmadan kurtulabilir mi? Eğer öyle olursa o zaman her şey düzelir. Ama ya olmazsa? İşte bu çok korkunç... Bu soruya bir karşılık bulmak olanaksız.</p>

  <p>Bella'yı ölüme mahkûm edeceklerini sanmıyorum. Onun bakımından cinayet şartları çok daha değişik. Genç kız korkunç bir kıskançlığa kapıldığını, kendini kaybettiğini iddia edebilir.</p>

  <p>Gençliği ve güzelliği de jüriyi etkiler. Tabii acı bir hata yüzünden Jack Renauld değil de babasının ölmüş olması durumu fazla değiştirmez. Sonra... mahkeme ne kadar merhametli davranırsa davransın, Bella uzun bir süre hapis yatar. Hayır, Bella'yı korumalıyım. Ama aynı zamanda Jack'ın kurtulması da gerekli...</p>

  <p>Bunu nasıl yapacağımı bilmiyordum. Yine de bütün ümidim Poirot'daydı. O durumu biliyordu. Ne olursa olsun, zamanı gelince suçsuz olan Jack Renauld'yu kurtarırdı. Bu çok zor olacaktı ama Poirot bu işi başarırdı mutlak. Bella'dan kimse şüphelenmediği ve Jack da beraat ettiği takdirde durum düzelirdi.</p>

  <p>Kendi kendime bunu tekrarlayıp duruyordum. Ama kalbimin derinliklerinde hâlâ o buz gibi korku vardı.</p>
</body>
</html>
