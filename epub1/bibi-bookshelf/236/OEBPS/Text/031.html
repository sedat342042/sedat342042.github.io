<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <meta content="Atlantis Word Processor 1.6.5.10" name="Generator" />
  <link href="../Styles/style.css" rel="stylesheet" type="text/css" />

  <title>Yolculuğun Sonu</title>
</head>

<body>
  <h1 class="h21"><span class="th26">Yo</span>l<span class="th219">c</span>ul<span class="th29">u</span><span class="th22">ğ</span>un <span class="th22">S</span><span class="th26">o</span>nu</h1>

  <p>O gece ondan sonra olanları karmakarışık bir şekilde hatırlıyorum. Poirot benim durmadan sorduğum sorulara cevap vermiyor, Madam Renauld'un yatak odasını değiştirmiş olduğunu kendisine haber vermediği için Françoise'ye çatıyordu.</p>

  <p>"Sen ahmağın birisin! Leonie'yle Denise de öyle. Budalalığınız yüzünden hanımınizın ölümüne neden olacaktınız. Eğer bu çocuk olmasaydı..."</p>

  <p>Sonra arkadaşım bana doktor çağırmamı söyledi. Onun arkasından da polise haber yollamamı istedi. Merakımı büsbütün artırmak ister gibi,</p>

  <p>"Tekrar buraya dönmene gerek yok," diye ekledi.</p>

  <p>"Seninle meşgul olamayacağım. Matmazelle ben hastanın başında bekleyeceğiz."</p>

  <p>Elimden geldiğince vakur bir tavır takınmaya çalışarak oradan ayrıldım. Bana verilen görevleri yerine getirdikten sonra .otele döndüm. Olanlardan halen hiçbir şey anlayamamıştım. Kendimi öfkeyle yatağa atarak rahatsız bir uykuya daldım.</p>

  <p>Gözlerimi açtığım zaman pencereden içeriye güneş doluyordu. Poirot ise başucumda oturmuş, bana gülümsüyordu. Üstü başı tertemiz ve pırıl pırıldı.</p>

  <p>"Sonunda uyanabildin. Ama senin uykuculuğun meşhurdur, Hastings. Saatin on bir olduğundan haberin var mı?"</p>

  <p>İnleyerek elimi başıma götürdüm. "Rüya gördüm galiba. Biliyor musun, Poirot, rüyamda Marthe Daubreuil'ün cesedini Madam Renauld'nun odasında bulduğumuzu gördüm. Ve sen kızın Mösyö Renauld'nun katili olduğunu söyledin."</p>

  <p>"Rüya görmedin. Bunların hepsi de doğru." "Paul Renauld'u Bella Duveen öldürmedi mi?" "Hayır, Hastings, öldürmedi. Evet, öldürdüğünü söyledi. Ama bunu sevdiği adamı giyotinden kurtarmak için yaptı."</p>

  <p>"Ne?"</p>

  <p>"Jack Renauld'un anlattıklarını hatırlıyor musun? İkisi de cinayet yerine aynı zamanda geldiler. Ve ikisi de diğerinin katil olduğunu sandılar. Kız donmuş gibi Jack'e baktı, sonra da bağırarak kaçtı. Ama sonradan genç adamın tutuklandığını duyunca dayanamadı. Ortaya çıkarak Jack'ı kurtarmak için cinayeti üzerine aldı." Poirot arkasina yaslanarak parmaklarının uçlarını birbirine dayadı. "Sonuç beni hiç tatmin etmemişti. Bana başından beri dikkatle planlanılarak, soğukkanlılıkla işlenmiş bir cinayetle karşı karşıyaymışız gibi geliyordu. Bu katil büyük başarıyla Paul Renauld'nun kendi planını uygulamıştı. Usta bir katil her zaman basit bir,plan yapar. Bunu sana söylemiştim sanırım."</p>

  <p>"Ama Marthe'nin Paul Renauld'yu öldürmesi için ne gibi bir neden vardı?"</p>

  <p>"Neden mi? Para! Mösyö Renauld milyonerdi. Marthe adam öldüğü zaman servetinin yarisının oğlunakalacağınısanıyordu.Jack da öyle. Şimdi seninle bu olayı Marthe Daubreuil açısından inceleyelim. Marthe Daubreuil, Paul Renauld'yla karısının konuşmalarını duymuştu. Madam Daubreuil'le kızı için güzel bir gelir kaynağıydı adam. Ama artık onların pençelerinden kurtulmayı tasarlıyordu. Kız önce Paul Renauld'un kaçmasını önlemeyi düşündü. Sonra bunun yerini daha cüretli bir fikir aldı. Jeanne Baroldy'nin kızını dehşete düşürmeyecek bir fikir Renauld, Marthe'nin Jack'la evlenmesini kesinlikle engelleyecekti. Genç adam babasına meydan okuduğu takdirde beş parasız ortada kalacaktı. Tabii Matmazel Marthe'nin işine gelecek bir şey değildi bu.</p>

  <p>Zaten kızın Jack'a karşı en ufak bir sevgisi olduğunu da sanmıyorum. Tabii çok aşıkmış gibi rol yapıyordu. Ama aslında o da tıpkı annesi gibi soğuk ve hesaplı bir insandı. Ayrıca Marthe genç adamın kalbine iyice sahip olduğundan da pek emin değildi sanırım. Jack'in gözlerini kamaştırmış, onu ağına düşürmüştü. Ama birbirlerinden ayrı kaldıkları takdirde Jack'ın aklı başına gelebilirdi. Ve Paul Renauld da onları kolaylıkla ayırabilirdi. Oysa Mösyö Renauld öldüğü takdirde milyonların yarısı Jack'ın olacaktı. O zaman kolaylıkla evlenebilirlerdi. Böylece Marthe bir darbeyle milyoner olacaktı. Adamdan zorla aldıkları para bu büyük servetin yanında hiç kalırdı. Marthe zekiydi. Planın ne kadar basit olduğunu hemen kavradı. Her şey ,o kadar kolay olacaktı ki. Mösyö Renauld kendi ölümünü planlıyordu. Artık Marthe'ye düşen de uygun anda işe kanşmak ve komediyi gerçek bir facia haline sokmaktı... Marthe Daubreuil'den şüphelenmeme neden olan ikinci noktaya geliyoruz şimdi. O hançere! Aslında Jack Renauld üç hançer yaptırmıştı. Bunlardan birini annesine, birini de Bella Duveen'e vermişti. Üçüncüsünü de Marthe Daubreuil'e vermesi olmayacak bir şey değildi. O halde... Marthe Daubreuil'in aleyhinde dört nokta vardı:</p>

  <p>"Bir, Marthe, Paul Renauld'nun planını duymuş olabilirdi.</p>

  <p>"İki, Paul Renauld'nun ölmesi Marthe'nin işine gelirdi.</p>

  <p>"Üç, Marthe Daubreuil aslında o korkunç Jeanne Baroldy'nin kızıydı. Bence ölüm darbesini Georges Conneau'nun indirmiş olmasına rağmen aslında katil kadındı.</p>

  <p>"Dört,'Jack Renauld dışında üçüncü hançer ancak Marthe Daubreuil'de olabilirdi."</p>

  <p>Poirot bir an durup öksürdü. "Tabii sonra bir kız daha olduğunu öğrendik. O zaman Bella Duveen'in Paul Renauld'yu öldürmüş olabileceğini düşündüm. Ama bu çözüm yolu hoşuma gitmedi. Sana da söylediğimgibi,Hastings,benimgibibirusta kendisine yakışacak bir hasım'la karşılaşmak ister. Ama tabii cinayetler oldukları gibi karşına çıkarlar, senin istediğin gibi değil... Bella Duveen katil olduğunu itiraf ettiği zaman olay da sona ermiş oldu. Ama açıkçası bu beni tatmin etmiyordu, dostum. Hiç tatmin etmiyordu.</p>

  <p>"Olayı yeniden iyice inceledim. Ve yine eski sonuca vardım. Katil Bella değildi. Cinayeti ancak Marthe Daubreuil işlemiş olabilirdi.</p>

  <p>"Sonra sen bana Matmazel Dulcie'nin yazdığı mektubu gösterdin. O zaman bu sorunu kesinlikle çözebileceğimi anladım. Dulcie Duveen asıl hançeri alıp Manş'a atmış, dedim. Çünkü bunun kız kardeşinin olduğunu düşünüyormuş. Ama ya çaldığı kız kardeşinin hançeri değildiyse? Ya bu Jack'ın Marthe'ye verdiği hançerdiyse? O zaman Bella Duveen'in hançerinin hâlâ yerli yerinde olması gerek. Sana bir şey söylemedim, Hastings. Çünkü romantik hayallerin sırası değildi. Matmazel Dulcie'yi buldum. Kendisine durumu gerektiği kadar açıkladım. Ona kardeşinin eşyalarını aramasını söyledim. Miss Robinson adı altında buraya gelip, bana hançeri getirdiği zaman ne kadar sevindiğimi bilemezsin!</p>

  <p>"O arada Matmazel Marthe'yi harekete geçmeye zorlamak için de önlemler almıştım. Madam Renauld benim tavsiyemi dinleyerek oğluna kendini evlatlıktan attığını söyledi. Babasının servetine el sürememesi için ertesi gün bir vasiyetname yapacağını da ekledi. Ümitsizce bir oyundu bu. Ama başka çare yoktu. Madam Renauld tehlikeyi göze almaya hazırdı. Bu arada nedense odasını değiştirmiş olduğunu söylemeyi unuttu. Belki de bunu bildiğimi sanıyordu. Her şey tahmin ettiğim gibi oldu. Marthe, Renauld milyonlarına konmak için son kez cüretle harekete geçti. Ve başarısızlığa uğradı!"</p>

  <p>"Beni şaşırtan, kızın size gözükmeden eve girebilmiş olması," dedim. "Bu bir mucizeden farksız. Kızı Villa Marguerite' de bıraktık. Ve doğruca Villa Genevieve'e gittik. Ve kız bizden önce oraya ulaştı."</p>

  <p>"Ah, ama biz kızı geride bırakmadık ki. Biz holde annesiyle konuşurken o Villa Marguerite'in arka kapısından dışarı çıktı. Amerikalıların deyimiyle, 'Hercule Poirot'u böylece faka bastırdı.'"</p>

  <p>"Ya perdedeki profil? Onu tâ yoldan gördük!"</p>

  <p>"Biz bakıncaya kadar Madam Daubreuil yukarki odaya koşup kızının yerini alacak zamanı buldu."</p>

  <p>"Madam Daubreuil mi?"</p>

  <p>"Tabi. Biri orta yaşlı, biri genç. Biri esmer biri sarışın. Ama profilleri birbirine çok benziyor. Özellikle gölgeleri bir perdeye düştüğü zaman. Ve budalalığımdan bunu ben bile farketmedim! Onun için de bol zamanımız olduğunu düşündüm. Kızın Villa Genevieve'e daha sonra girmeye kalkışacağını sandım. Güzel Marthe çok zekiydi."</p>

  <p>"Madam Renauld'u öldürmek niyetinde miydi?"</p>

  <p>"Evet. O zaman bütün servet Jack'a kalacaktı. Ama bu olaya intihar süsü vermek niyetindeydi. Yerde, Marthe'nin cesedinin yanında küçük bir şişe kloroform ye içinde morfin buluna" bir enjektörvardı.Anlıyormusun?Öncekloroform... Kurbanbayılıncada iğneyle morfin. Sabaha kadar kloroform kokusu kalmayacak, enjektör Madam Renauld'nun elinin aftında bulunacaktı. Bizim Mösyö Hautet ne diyecekti o zaman? 'Zavallı kadın! Her şey üst üste geldi. Ben size söylemedim mi? Size kadının oynatabileceğim söylememiş miydim?'"</p>

  <p>"Ama her şey Marthe'nin planladığı gibi olmadı, Hastings. Bir kere Madam Renauld uyumamıştı, onu bekliyordu. Boğuşmaya başladılar. Ama Madam Renauld hâlâ bitkindi. Marthe Daubreuil için bir tek ümit vardı artık. Tabii intihar planını bir yana bırakmak zorundaydı. Yine de Madam Renauld'yu öldürdüğü, biz hâlâ diğer odanın kapısını açmaya çalışırken ipek merdivenden bahçeye inerek Villa Marguerite'e dönebildiği takdirde durum düzelecekti.</p>

  <p>Çünkü onun katil olduğunu kanıtlayamazdı. Ama Marthe sonunda yenildi. Hercule Poirot değil, çelik bilekli küçük bir akrobat tarafından." Olanları düşündüm. "Marthe Daubreuil'den ne zaman şüphelenmeye başladın, Poirot? Kız bize bahçedeki kavgayı duyduğunu açıkladığı zaman mı?"</p>

  <p>Pöirot gülümsedi. "Dostum, Merlinville ilk geldiğimiz günü hatırlıyor musun? Bahçe kapısının önünde duran genç kızı gördüğümüz anı? Sen bana o genç tanrıçayı farkedip farketmediğimi sordun. Ben sana sadece gözlen endişe dolu bir kızı gördüğümü söyledim. İşte başlangıçtan itibaren Marthe Daubreuil hakkında hep böyte düşündüm. Gözleri endişe dolu bir kız. Neden endişeliydi ki? Herhalde Jack Renauld yüzünden değil. Çünkü Marthe, Jack'in bir gece önce Merinvülle'de olduğunu biliyordu."</p>

  <p>"Sahi," diye bağırdım. "Jack Renauld nasıl?"</p>

  <p>"Daha iyi. Villa Morguerite'de. Ama Madam Daubreuil ortadan kayboldu. Polis onu arıyor."</p>

  <p>"Kızının suç ortağı mıydı dersin?"</p>

  <p>"Bunu hiçbir zaman öğrenemeyeceğiz. Madam Daubreuil sırlarını iyi saklamasını bilen bir kadın. Polisin onu bulabileceğini de pek sanmıyorum."</p>

  <p>"Durum Jack Renauld'ya açıklandı mı?"</p>

  <p>"Henüz açıklanmadı."</p>

  <p>"Onun için müthiş bir şok olacak."</p>

  <p>"Tabii. Ama biliyor musun, Hastings, bana Jack Marthe'ye tam anlamıyla asik değilmiş gibi geliyor. Biz Bella Duveen'i onun gözünü boyamış bir kız olarak gördük hep. Genç adamın aslında Marthe Daubreuil'i sevdiğini düşündük. Ama aslında gerçek tam tersi bence. Marthe çok güzeldi. Jack'm başını döndürmeye karar verdive bunu da başardı. Ama genç adamın Bellea'yla ilişkisini bir türlü kesemeyişini hatırla. Ve kızı ele vermemek için giyotine yollanmayı bile göze alışını. Bence Jack gerçeği öğrendiği zaman dehşete kapılacak ve tiksinti duyacak. O geçici aşkı da sönecek."</p>

  <p>"Giraud ne oldu?"</p>

  <p>"Giraud sinir krizi geçirdi. Ve Paris'e dönmek zorunda kaldı." İkimiz de güldük.</p>

  <p>Poirot'nun iyi bir kâhin olduğu ortaya çıktı. Doktor Jack Renauld'nun gerçeği öğrenecek kadar güçlü olduğunu söylediği zaman, durumu ona Poirot açtı. Genç adam gerçekten müthiş bir şok geçirdi. O zor günlerde annesinin sevgisi onun için bir destek oldu. Ana oğul artık birbirlerinden ayrılmıyorlardı.</p>

  <p>Başka bir açıklama daha yapıldı. Poirot, Madam Renauld' ya onun sırrını bildiğini de söyledi.Jack'm babasının geçmişini öğrenmesinin daha iyi olacağı noktasında ısrar etti.</p>

  <p>"Gerçeği saklamanın hiçbir yararı olmaz, madam. Cesur olun ve oğlunuza her şeyi söyleyin." Madam Renauld üzülerek razı oldu. Ve Jack çok sevdiği babasının bir kanun kaçağı olduğunu öğrendi. Genç adamın kekeleyerek sorduğu soruyu Poirot yanıtladı.</p>

  <p>"Endişelenmeyin, Mösyö Jack. Başkaları bu durumu bilmiyorlar. Ben de bildiklerimi polise açıklamak zorunda değilim. Bu olay da tâ başından beri polise yardımcı olmak için değil, babanızın adına hareket ettim. Sonunda adalet yerini buldu. Ama başkalarının Georges Conneau'nun babanız olduğunu öğrenmelerine gerek yok."</p>

  <p>Tabii olayın bazı yanları polisi hâlâ düşündürüyordu. Ama Poirot bunları da aklayakın bir biçimde açıkladı.</p>

  <p>Londra'ya döndükten kısa bir süre sonra Poirot'nun şöminesinin rafını şahane bir tazı heykelciğinin süslediğini gördüm.</p>

  <p>Arkadaşım buna baktığımı farkederek başını salladı. "Evet, dostum. Beş yüz franga patladı bana. Ne hoş tazı değil mi? Ona Giraud adını taktım."</p>

  <p>Bir kaç gün sonra Jack Renauld bizi görmeye geldi.</p>

  <p>Yüzünde kararlı bir ifade vardı. "Size veda etmek istedim, Mösyö Poirot. Hemen Güney Amerika'ya hareket edeceğim. Babamın orada birçok işi vardı. Güney Amerika'da yeni bir hayata başlamak niyetindeyim."</p>

  <p>"Yalnız başınıza mı gidiyorsunuz, Mösyö Jack?"</p>

  <p>"Annem de benimle geliyor. Stonor da sekreterliğimi yapacak. Dünyanın dört bucağını dolaşmaktan hoşlanıyor."</p>

  <p>"Yanınıza başka birini almıyor musunuz?" Jack kızardı. "Yani..."</p>

  <p>"Sizi çok seven genç bir kızı kastediyorum. Uğrunuza ölümü göze alan o kızı..."</p>

  <p>Genç adam, "Ona böyle bir teklifte nasıl bulunabilirim?" diye mıtridandı. "Bütün olanlardan sonra onun yüzüne nasıl bakarım? Ona ne söylerim?"</p>

  <p>"Ah... Kadınlar kendilerine anlatılan tatsız tuzsuz hikâyeleri süslemek konusunda birer dâhidirler."</p>

  <p>"Evet ama... ben öyle budalalık ettim ki!" Poirot filozofça bir tavır takındı. "Herkes hayatında bir iki kez budalalık eder."</p>

  <p>Jack'ın yüzünde sert bir ifade belirdi. "Bir şey daha var;... Ben babamın oğluyum. Bunu bilen hangi kız benimle evlenir?"</p>

  <p>"Evet, babanızın oğlusunuz. Hastings de size kalıtıma inandığımı söyleyecektir..."</p>

  <p>"O halde..."</p>

  <p>"Bir dakika... Ben bir kadın tanıyorum. Cesur ve dayanıklı, fedakâr ve kalbi aşk dolu bir kadın..."</p>

  <p>Genç adam başını kaldırdı. Bakışları yumuşaktı. "Annem!"</p>

  <p>"Evet. Siz annenizin de oğlusunuz. Onun için Matmazel Bella'ya gidin. Ona her şeyi anlatın. Hiçbir şeyi saklamayın. Bakalım ne diyecek?" Jack tereddüt ediyordu.</p>

  <p>"Ona bir erkek olarak gidin. Artık toy bir genç değilsiniz. Geçmişte olanların ve kaderin ağırlığını hisseden bir erkeksiniz. Bella'dan geleceğini sizinle paylaşmasını isteyin. Belki siz farkında değilsiniz, ama Bella'yla birbirinize olan aşkınız çetin sınavlardan geçti. Ve bunun zayıf bir duygu olmadığı da ortaya çıktı. İkiniz de birbiriniz uğruna hayatınızı feda etmeye hazırdınız." Peki, bu satırların alçakgönüllü yazarı Yüzbaşı Arthur Hastings ne oldu?</p>

  <p>Onun da Güney Amerika'ya giderek Renauld'lara katılmasından söz ediliyor. Ama hikâyenin sonu için Villa Genevieve'e, güzel bir sabah dönmeyi tercih edeceğim."</p>

  <p>"Seni Bella diye çağıramam. Çünkü aslında bu senin adın değil. Dulcine ise bana yabancı geliyor. Onun için sen yine Kül Kedisi olarak kalacaksın. Bildiğin gibi Kül Kedisi prensle evlenmiş. Ben prens değilim ama..."</p>

  <p>Genç kız sözümü kesti. "Herhalde Kül Kedisi de prensi uyarmıştı. Çünkü tam bir prenses halini alabileceğini pek sanmıyordu. Ne de olsa küçük bir kül kedisiydi..."</p>

  <p>"Söz sırası prenste," diye atıldım. "O ne dedi biliyor musun?"</p>

  <p>"Hayır..."</p>

  <p>"Prens, 'Allah kahretsin!' diye bağırdı, sonra da kızı öptü." Ve öyle de yaptım...</p>

  <p class="p7"><span class="t362">SON</span></p>
</body>
</html>
