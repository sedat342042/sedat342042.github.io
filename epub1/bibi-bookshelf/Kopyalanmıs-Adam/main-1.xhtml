<?xml version="1.0" encoding="UTF-8"?>

<html xmlns="http://www.w3.org/1999/xhtml">
<head><meta name="charset" content="UTF-8"/><title></title><link rel="stylesheet" href="main.css" type="text/css"/>
</head>
<body><h1>Kopyalanmış</h1><h1>Adam</h1>
<p>Portekizce aslından çeviren: Emrah imre</p>
<p>TÜRKİYE ^ BANKASI Kültür Yayınları</p><div><div><img src="main-5.jpg" alt=""/></div></div><div>
<p></p></div>
<p>Pilar için, son ana kadar Ray-Güde Mertin için&#160;Pepa Sâncbez-Manjavacas için</p><div><img src="main-6.jpg" alt=""/></div>
<p>/</p>
<p>Kaos, çözülmesi gereken bir düzendir.</p>
<p>Tezatlar Kitabı</p>
<p>Tanrt’nm başka bir adama nasip ettiği birçok düşüncenin önünü kestiğime yürekten inanıyorum.</p>
<p>Laurence Sterne</p><div><img src="main-7.jpg" alt=""/></div>
<p>Az önce bir video kaset kiralamak üzere dükkâna giren adamın kimlik belgesinde hiç de sıradan sayılmayan, insanın damağında zamanla ekşi bir tat bırakan, klasik lezzette&#160;bir isim yazılı, Tertuliano Mâximo Afonso. Adam daha sık&#160;kullanılan Mâximo ve Afonso adlarını şimdilik, içinde bulunduğu ruh haline göre hazmetmeyi başarıyor, Tertuliano&#160;adıysa, ismin alınganlık yaratan alaycı bir tavırla telaffuz&#160;edilebileceğini fark ettiği günden beri adamı, sırtında mezar&#160;taşı taşıyormuş gibi huzursuz ediyor. Adam bir lisede Tarih&#160;öğretmenliği yapıyor ve kiralayacağı video kaset, adamın&#160;bir meslektaşı tarafından, küçük bir uyarı eşliğinde, ısrarla&#160;tavsiye edilmişti, Sinema başyapıtı falan sayılmasa da bir&#160;buçuk saat boyunca hoş vakit geçirmenizi sağlayabilir. Aslında Tertuliano Mâximo Afonso’nun kafasını dağıtmak&#160;için bir şeylere ihtiyacı var, yalnız başına yaşıyor ve sıkılıyor,&#160;veya günümüz şartlarının gerektirdiği şekilde klinik bir tabir kullanmamız gerekirse, depresyon olarak da anılan dönemsel bir ruhsal zayıflığa kapılmış durumda. İçinde bulunduğu durumu daha iyi anlayabilmek için başından bir evlilik geçtiğini, neden evlendiğini evliliği boyunca bir türlü hatırlayamadığını, boşandıktan sonraysa ayrılmasının ardındaki nedenlere kafa yormayı bile istemediğini söylemek yeterli. Başarısız birlikteliğinden geriye, dünyanın kendilerine&#160;gümüş bir tepside karşılıksız olarak sunulmasını isteyen çocuklar kalmamış olsa da eskiden öğretmek için doğduğuna&#160;inandığı ve başını sokabileceği sıcak bir sığınak olarak gör-</p>
<p>düğü, Tarih adı verilen ciddi ve eğitici konu, adama uzun bir süredir anlamsız bir külfet ve sonsuz bir başlangıç gibi&#160;görünüyor. Yalnız yaşamak, bünyesi alıngan, kırılgan ve esneklikten uzak olan kişiler için cezaların en ağırıdır, fakat ne&#160;kadar fena olursa olsun böyle bir durumun insana kriz geçirten ve saç baş yolduran bir dramaya dönüştüğü oldukça&#160;nadir görülür. İnsanı şaşırtmayacak denli sık görülen bir durumsa, insanların kendilerini yalnızlığın kılı kırk yaran titizliğine sabırla bırakmalarıdır. Yakın geçmişte bu durumun&#160;birçok örneği görülmüş, bu örnekler her seferinde fena sonuçlanmamış, hatta iki kez mutlu sonla bitmiştir. Hakkında&#160;ad ve soyadının baş harflerinden başka bir şey bilmediğimiz&#160;bir port-re ressamı, vatanında ölmek için sürgünden dönen&#160;bir pratisyen doktor, yerine bir yalan ekmek için doğruyu&#160;kökünden söküp atan bir düzeltmen, nüfus işlerinde çalışan&#160;ve ölüm ilmühaberlerini yok eden bir memur. Kaza veya tesadüf eseri tamamı erkek olan bu kişilerin hiçbiri, Tertulia-no ismine sahip olacak kadar şanssız olmadıklarından diğer&#160;insanlarla ilişkilerinde açık bir üstünlüğe sahipler. Talep edilen kasedi raftan almış olan dükkân görevlisi, kayıt defterine filmin adını ve bugünün tarihini yazdı, sonra da filmi kiralayan kişiye imzalaması gereken yeri gösterdi. Bir saniyelik tereddüdün ardından atılan imzada yalnızca iki sözcük&#160;var, Mâximo Afonso, Tertuliano adıysa ortalarda yok, fakat müşteri, sonradan anlaşmazlığa sebep olabilecek bir unsuru aydınlatmaya istekli bir tavırla, imzasını atarken bir&#160;yandan da, Böylesi daha hızlı, diye mırıldandı. Çabaları pek&#160;bir işe yaramadı, çünkü görevli, adamın kimlik bilgilerini&#160;kayıt formuna geçirirken talihsiz ve bayat ismi yüksek sesle&#160;telaffuz etti, hem de masum bir çocuğa bile art niyetli gözükebilecek bir tavırla. Hayatları zorluklardan alabildiğine&#160;uzak, en rahat kişilerin bile böylesine büyük bir utanç yaşamamış olabileceğine inanmayız. Yine de insanların en hassas zaaflarını alaycı bir kahkahayla kınayan, güçlü insanlar,</p>
<p>hayatta er ya da geç, mutlaka karşımıza çıkar ve aslında böyle durumlarda ağzımızdan istemsizce çıkan âciz sözcükler, aniden hatırlanan bir yara izine benzeyen eski bir acının&#160;bastırılmış inlemelerinden farksızdır. Tertuliano Mâximo&#160;Afonso, kasedi okulda da kullandığı yıpranmış çantasına&#160;koyarken hayranlık uyandıran bir çaba göstererek dükkân&#160;görevlisinin gereksizce sarf ettiği sözlerden duyduğu hoşnutsuzluğu belli etmemeye çalışıyor, ama yine de, biraz haksızlık ettiğini düşünse de tüm suçun, kasedi kendisine tavsiye eden meslektaşına ve kimi insanların kendilerine hiç so-rulmamasına rağmen tavsiyelerde bulunmaya can atmalarına ait olduğunu düşünmeden edemiyor. Karşımızda duranlarla yüzleşecek cesareti bulamadığımızda suçu, işte böyle&#160;uzaktaki varlıklara yükleriz. Tertuliano Mâximo Afonso,&#160;dükkân görevlisinin istemsizce gerçekleştirmiş olduğu kabalıktan dolayı pişmanlık duyduğunu bilmiyor, düşünmüyor&#160;ve tahmin bile edemiyor. Orada kendininkinden daha hassas başka bir kulak olsaydı; görevlinin, tezgâhın diğer yanından ateşkes ilan etmek istercesine, yalvarırcasına bir tonda söylediği yine bekleriz dileklerini, kuru bir iyi akşamlar&#160;ile geçiştirmesinin biraz kaba bir davranış olduğunu kolayca anlayabilirdi. Sonuçta tüccarlığın temel taşlarından olan&#160;(ortaç eksikliği), işlerliği yüzyıllar boyunca edinilen tecrübelerle kanıtlanmış, müşterinin her zaman haklı olduğu prensibi, her ne kadar imkânsız gibi görünse de bir kişinin adının Tertuliano olması karşısında geçerliliğini yitirmez.</p>
<p>Mâximo Afonso otobüste, altı yıldır, yani boşandığından beri yaşadığı apartmanın yakınında inmek üzere bekliyor, şimdi adamın adını kısaltarak kullandık, bunda ismin sahibi ve efendisi olan adamın isteğinin yanı sıra birkaç satır önce tekrarladığımız Tertuliano sözcüğünün anlatımın&#160;akıcılığına balta vurabilecek olmasının da etkisi var, her&#160;neyse, dediğimiz gibi Mâximo Afonso, Matematik öğretmeni olan arkadaşının, bu arada arkadaşının Matematik</p>
<p>öğretmeni olduğunu da önceden belirtmeyi unutmuştuk, seyredecek olduğu filmi kiralamasını ısrarla tavsiye etmesinin ardında nasıl bir sebep, nasıl bir esrarlı mantık yatıyor&#160;olabileceğini aniden merak etmeye başlıyor, çünkü aslında o&#160;güne dek ikisi arasında yedinci sanat hakkında hiçbir sohbet gerçekleşmiş değil. Tavsiye edilen, kalitesi tartışılmaz bir&#160;film olsa bile estetik açıdan böylesine üst seviyede bir eserin&#160;keşfinden duyulan minnet, zevk ve coşku; meslektaşını öğle&#160;yemeği sırasında yemekhanede veya iki ders arasında Tertu-liano Maximo Afonso’nun kolunu ısrarla çekiştirip, Daha&#160;önce sinemadan bahsettiğimizi hiç hatırlamıyorum, ama&#160;derhal söylemem lazım, sevgili dostum, Arayan Bulur’u&#160;görmeden etme, demeye itebilirdi. Tertuliano Mâximo&#160;Afonso’nun çantasında taşıdığı filmin adı işte buydu, bu bilgiyi vermeyi de unutmuştuk. Bunun üzerine Tarih öğretmeni, Film hangi sinemada gösterimde, diye sorabilir, Matematik öğretmeni de onu düzeltircesine, Şu anda gösterimde&#160;değil, dört beş yıllık bir film, gösterimdeyken nasıl olduysa&#160;gözümden kaçmış, diyebilir ve tavsiyesinin boşa gitmesinden endişe duyarak konuşmaya bir saniye bile ara vermeksizin devam edebilirdi, Belki de filmi zaten görmüşsün üzdür,&#160;Görmedim, sinemaya pek gitmem, televizyonda yayınlanan&#160;şeyler bana yeter, ki televizyonu bile nadiren seyrederim, O&#160;halde bu filmi seyretmelisiniz, kasedi her videocuda bulabilirsiniz, satın almak istemiyorsanız kiralayabilirsiniz de.&#160;Film böylesine övgüleri hak ediyor olsaydı iki adamın sohbeti bu şekilde cereyan edebilirdi, fakat gerçekte her şey çok&#160;daha abartısızca meydana gelmişti. Matematik öğretmeni&#160;bir portakalı soyarken, Hayatınıza burnumu sokmak istemem, ama bir süredir sıkıntılı bir haliniz olduğu gözümden&#160;kaçmadı, demiş, Tertuliano Mâximo Afonso da, Haklısınız,&#160;son zamanlarda biraz keyifsizim, diyerek adamı onaylamıştı, Sağlıkla ilgili bir sorun mu, Sanmıyorum, bildiğim kadarıyla hasta değilim, ama her şeyden sıkılıyor, daralıyorum,</p>
<p>bu tatsız tekdüzelik, her şeyin tekrarlanması, sürekli aynı şeyleri yapmak, Biraz eğlenin, dostum, eğlence her derde devadır, Kusura bakmayın ama eğlence ancak ilaca ihtiyacı olmayanlara devadır, Güzel cevap, haklısınız, ama yine de bu&#160;sıkıntıyı başınızdan atmanız için bir şeyler yapmanız lazım,&#160;Sıkıntı yerine depresyon demek daha doğru olur, Depresyon&#160;veya sıkıntı, hepsi aynı şey, adını ne koyacağınız size kalmış,&#160;Ama derdin yoğunluğu benden bağımsız, Derslerin haricinde nasıl vakit geçiriyorsunuz, Kitap okuyorum, müzik dinliyorum, arada bir müzeye gidiyorum, Peki sinemaya gidiyor musunuz, Sinemaya çok nadiren gidiyorum, televizyonda gösterilenler bana yetiyor, Birkaç video kaset satın alabilir, bir koleksiyon veya günümüzdeki adıyla bir videotek&#160;oluşturabilirsiniz, Evet, haklısınız, ama kitaplarım bile eve&#160;zor sığıyor, O halde kasetleri kiralayın, kiralamak en iyi çözümdür, Birkaç kasedim var, bilimsel birkaç belgesel, doğa&#160;bilimleri, arkeoloji, antropoloji, sanat, astronomi falan gibi&#160;konular da ilgimi çekiyor, Söyledikleriniz çok hoş, ama biraz da akılda fazla yer tutmayan hikâyelerle kafanızı dağıtmalısınız, mesela astronomiye ilgi duyuyorsanız bilimkurgunun, uzay seyahatlerinin, yıldız savaşlarının, özel efektlerin de ilginizi çekeceğini tahmin ediyorum, Demek istediğinizi anlasam da özel efekt denen şeylerin, hayal gücünün en&#160;büyük düşmanı olduğuna inanıyorum, oysa insanların esrarlı, sürprizlerle dolu hayal güçleri, birçok icadın yapılmasına olanak tanımıştır, Abartıyorsunuz ama, Abartmıyorum, asıl abartanlar beni bir saniyeden az bir sürede, göz&#160;açıp kapayana dek bir uzaygemisinin yüz milyarlarca kilometre seyahat edebileceğine ikna etmeye çalışanlar, Ama&#160;hor gördüğünüz bu efektlerin yaratılması için de hayal gücü gerektiğini unutmayın, Doğru, ama bu hayal gücü onlara ait, bana değil, Siz de onların hayal gücünün ulaştığı noktadan yola çıkarak hayal gücünüzü geliştirebilirsiniz, Tabii,&#160;tabii, yüz değil iki yüz milyar kilometre, Günümüzde ger-</p>
<p>çeklik diye adlandırdığımız kavrama eskiden hayal gücü dendiğini unutmayın, mesela Jules Verne’e bakın, Evet, ama&#160;günümüzde gerçeklik, mesela Mars’a gitmek ve Mars astronomik terimlerle ifade edilince hemen sokağın köşesinde gibi gözüküyor, oysa oraya gitmek için en az dokuz ay harcamak, sonra gezegen dönüş için ideal konuma gelene kadar&#160;bir altı ay daha beklemek, sonra da yine dokuz ay seyahat&#160;ederek Dünya’ya dönmek gerekli, sonuçta iki yıllık sonsuz&#160;bir sıkıntı, herhalde Mars’a seyahatin bire bir gösterildiği&#160;bir film şimdiye kadar yapılmış en iç bayıcı şey olurdu, Neden böyle sıkıntılı olduğunuzu şimdi anladım, Neden, Çünkü hiçbir şeyden memnun olmuyorsunuz, Memnun olmak&#160;için ufacık bir sebebim dahi olsa memnun olurdum, Kariyerinize, işinize ağırlık verseniz daha memnun olabilirsiniz, ilk&#160;bakışta durumunuz pek de fena görünmüyor, Kariyerim ve&#160;işim bana ağırlık veriyor, ben onlara değil, Bu hepimizin&#160;derdi, en azından ben bunu bir dert olarak görüyorum, ben&#160;de bir Matematik dehası olmayı, seçenek yokluğundan vasat bir lisede boynu bükük bir öğretmen olmaya tercih ederdim, Kendimden hoşlanmıyorum, esas derdim bu olsa gerek, Bana çift bilinmeyenli bir denklemle gelseydiniz size uzmanlık alanım dahilinde yardımcı olmaya çalışabilirdim,&#160;ama bana bu seviyede bir sorunla gelirseniz bilgim, hayatınızı daha da karmaşıklaştırmaktan öteye gitmez, işte bu&#160;yüzden size matematikle ilgilenip kafanızı daha da karıştırmanızı değil, tıpkı yatıştırıcı ilaç alırmış gibi birkaç film seyretmenizi öneriyorum, Aklınıza bir şey geliyor mu, Ne gibi,&#160;Görmeye değer, ilginç bir film mesela, İlginç film çok, dükkâna girin, filmlere şöyle bir göz atın ve bir tanesini seçin,&#160;Bana en azından bir film tavsiye edin. Matematik öğretmeni düşündü, taşındı ve sonunda konuştu, Arayan Bulur, O&#160;nedir, Bir film, size bir film adı önermemi istemiştiniz, Filmden çok atasözüne benziyor, Zaten bir atasözü, Atasözü&#160;olan filmin tamamı mı yoksa sadece adı mı, İzleyip kendi-</p><h3>ıo</h3>
<p>niz karar verin, Türü nedir, Atasözünün türü mü, Hayır, filmin türü, Komedi, Tutku cinayetleriyle dolu eski tarz dra-malardan veya vurdulu kırdılı modern filmlerden olmadığından emin misiniz, Hafif, eğlenceli bir komedi filmi, Bir köşeye yazayım, adı ne demiştiniz, Arayan Bulur, Tamamdır, yazdım bile, Sinema başyapıtı falan sayılmasa da bir buçuk saat boyunca hoş vakit geçirmenizi sağlayabilir.</p>
<p>Tertuliano Mâximo Afonso evinde, yüzünde şüpheli bir ifade var, ama önemli değil, çünkü önceleri de defalarca böyle anlar yaşadı, iradesi yiyecek bir şeyler hazırlayarak vakit&#160;geçirmekle, ki bu genelde bir konserve açıp içindekileri ısıtmaktan ibarettir, yakınlardaki, mönüye ilgisizliğinin garsonlar tarafından bilindiği bir lokantada akşam yemeği yemek&#160;arasında gidip geliyor, mönüye bakmıyor olması ukala ve&#160;huysuz bir müşteri olmasından değil, kısa ve bilindik yemek&#160;listesinden bir tabak yemek seçme konusunda hissettiği kayıtsızlıktan, gönülsüzlükten ve sıkıntıdan ileri geliyor. Evde&#160;kalmak işine geliyor, çünkü okuldan yanında getirmiş olduğu işleri, yani öğrencilerinin sınavlarını dikkatle okuması ve&#160;öğretilmiş olan gerçekler fazlaca tahrif edildiğinde veya yorumlamalarda abartılı derecede özgür davranıldığında düzeltmelerde bulunması gerekiyor. Tertuliano Mâximo Afon-so’nun öğretme yetkisine sahip olduğu Tarih, fazla büyümesin diye arada bir kökleri budanan bir bonsai ağacına, mekân ve zaman ve bu ikisinin içinde meydana gelen olaylardan oluşan devasa bir ağacın çocuksu, minyatür bir haline&#160;benziyor, bu ağaca baktıkça boyutlardaki dengesizliği görüyor ve gayet belli olan başka farkları, mesela hiçbir kanatlı&#160;hayvanın, hiçbir kuşun, ufacık bir arıkuşunun bile bir bon-sainin dallarında yuva kuramayacağını, yapraklarının yeterli miktarda gür olduğunu varsaydığımız bonsainin gölgesine&#160;bir kertenkele sığındığı takdirde sürüngenin kuyruğunun&#160;ucunun gölgenin dışında kalacağını göz ardı ediyoruz. Tertuliano Mâximo Afonso’nun öğrettiği Tarihin, sorulduğu</p><h3>ıı</h3>
<p>takdirde kendisinin de kabul etmekten çekinmeyeceği gibi, dışarıda bir sürü kuyruğu var, bu kuyrukların kimileri halen&#160;kımıldanıp seğiriyor, kimileriyse içlerinde gevşek omurgalar&#160;kalmış kuru deri parçacıklarına dönüşmüş haldeler. Meslektaşıyla konuşmuş olduklarını hatırladı ve düşüncelere daldı,&#160;Matematik başka bir düşünce boyutundan gelir, Matematikte kertenkele kuyrukları basit birer soyutlamadan farksızdırlar. Sınav kâğıtlarını çantasından çıkarıp çalışma masasının&#160;üstüne koydu, Arayan Bulur kasedini de çantadan çıkardı,&#160;bugün yapabileceği iki uğraş önünde duruyordu işte, sınavları mı düzeltecekti, filmi mi seyredecekti, ikisini birden yapmaya vakit bulabileceğine şüpheliydi, çünkü gece yarılarına&#160;kadar çalışmak âdeti değildi. Öğrencilerin sınavlarını düzeltmek pek acil bir iş sayılmazdı, ölüm kalım meselesi olmaktan çok uzaktı, filmi seyretmenin aciliyetiyse daha bile azdı.&#160;Geçen gün okumaya başladığı kitaba devam etmenin en iyisi olacağını düşündü. Banyodan çıktıktan sonra üstünü değiştirmek için yatak odasma gitti, ayakkabılarını ve pantolonunu değiştirdi, gömleğinin üstüne bir kazak geçirdi, bağrı&#160;açık gezmekten hiç hoşlanmadığı için kravatını çıkarmadı ve&#160;mutfağa gitti. Bir dolaptan içlerinde farklı yiyecekler bulunan üç konserve kutusu çıkardı ve hangisini yiyeceğine karar veremediğinden işi şansa bırakmak için elini öne uzattı ve&#160;zamanında kendisini birçok oyunun dışında bırakmış olan&#160;anlamsız, neredeyse unutulmuş bir çocuk tekerlemesini içinden söylemeye başladı, piti, piti, karamela sepeti, terazi lastik, cimnastik, biz size geldik, bitlendik. Kazanan yahni oldu, konserveler arasında en sevdiği yiyecek bu değildi, ama&#160;kadere karşı çıkmaması gerektiğini düşündü. Mutfak masasında, bir kadeh kırmızı şarap eşliğinde yediği yemeği bitince neredeyse düşünmeden tekerlemeyi üç ekmek kırıntısıyla&#160;tekrarladı, soldaki kırıntı kitabı, ortadaki kırıntı sınavları,&#160;sağdaki kırıntıysa filmi temsil ediyordu. Kazanan Arayan&#160;Bulur oldu, göründüğü gibi bir şeyin olacağı varsa zaten ola-</p>
<p>çaktır, kaderle asla armut tartışmasına girme, çünkü kader bütün olgun armutları yiyip hamları senin eline verir. Genelde böyle denir ve genelde böyle dendiği için de bu hükmü&#160;pek direnmeden kabul ederiz, oysa hür insanlar olarak görevimiz, ham armudun smavlar veya kitap değil de film olduğuna kim bilir hangi kötücül niyetlerle karar veren despot&#160;kaderimize hararetle karşı gelmektir. Öğretmen, hem de herhangi bir öğretmen değil Tarih öğretmeni olan Tertuliano&#160;Maximo Afonso adlı bu adam, biraz önce tanık olduğumuz&#160;mutfak sahnesinde yakın geleceğini ve muhtemelen daha&#160;sonrasını üç ekmek kırıntısına ve çocuksu, anlamsız bir tekerlemeye bağladığı için, kaderlerinin şu ya da bu şekilde eline bırakılmış olduğu gençlere kötü örnek olmaktadır. Böyle&#160;bir öğretmenin, öğrencilerinin genç ruhlarının eğitilmesinde&#160;yaratabileceği zararlı etkilerse ne yazık ki bu anlatının dışında incelenmelidir, dolayısıyla öğrencilerin şimdilik kendilerini tehdit eden bu saçma acıdan bir gün, hayatlarının bir evresinde, zıt bir etki sayesinde özgür kalacaklarını ümit edelim ve konuyu burada keselim.</p>
<p>Tertuliano Mâximo Afonso akşam yemeğinden geriye kalan bulaşıkları özenle yıkadı, yemeklerden sonra her şeyi&#160;temiz ve yerli yerinde bırakmak kendini bildi bileli kati bir&#160;zorunluluk halindedir, bu da bizi yine üstte bahsettiğimiz&#160;genç zihinlere döndürüyor, çünkü adamın davranışı onlara&#160;belki de gülünç, anlamsız bir mecburiyet gibi gözükecek, özgür iradeyle alakalı tema, konu ve sorgularda hiç de tavsiye&#160;edilesi olmayan bir kişiden bir şeyler öğrenmek mümkün gö-rünmeyecektir. Tertuliano Mâximo Afonso kurallara ve geleneklere bağlı ailesi tarafından yetiştirilirken bunun gibi güzel birçok terbiye kuralı edinmiştir, bu edinimlerde en çok&#160;payı olan kişiyse, çok şükür halen hayatta ve sağlıklı olan, ve&#160;adamın bugünlerde mutlaka ziyaret edeceği annesidir, annesi gelecekte öğretmenlik yapacak olan adamın dünyaya gözlerini açtığı, anne tarafından Mâximoların ve baba tarafın-</p>
<p>dan Afonsoların da doğum yeri olan ve kendisinin de yaklaşık kırk sene önce ailedeki ilk Tertuliano olarak dünyaya geldiği küçük taşra şehrinde yaşamaktadır. Babasını ziyaret etmesinin tek yoluysa mezarlığa gitmektir, çünkü kahpe yaşam hep orada sonlanır. Çirkin kahpe sözcüğü tam mutfaktan çıkıp babasını düşündüğü ve onu özlediğini hissettiği anda kafasından geçivermişti, Tertuliano Mâximo Afonso küfürbaz&#160;bir tip değildir, öyle ki küfrettiği nadir anlarda bedenindeki&#160;sesle ilgili organların, ses tellerinin, damağının, dilinin, dişlerinin ve dudaklarının tanımadıkları bir dilde ilk kez hareket&#160;edermiş gibi gerildiklerini fark ederek afallar. Evin çalışma ve&#160;oturma odası olarak kullandığı küçük odasında ikili bir kanepe, alçak bir sehpa, davetkâr bir tekli koltuk, koltuğun hemen önünde de bir televizyon bulunuyor, odanın köşesindeyse üzerinde ekmek kırıntısı bahsini kimin kazandığını öğrenmek istercesine Tarih sınavlarının ve kasedin bulunduğu,&#160;pencereden gelen ışığı alacak şekilde yerleştirilmiş bir çalışma masası var. Odanın iki duvarı, çoğunun kenarları okunmaktan kıvrılmış ve eskilikten sayfaları sararmış olan kitaplarla kaplı. Yerde üzerinde geometrik şekiller, soluk renkli ya&#160;da renkleri solmuş, odaya gayet vasat, olduğundan daha fazla görünmeye çalışmadan, yani eğitimcilerin inatçı kararlılığından veya diyeti halen ödenmemiş tarihi bir borçtan dolayı geliri kıt olan bir lise öğretmeninin evi olmaktan ileri gitmeyen; bir rahatlık havası veren bir halı bulunuyor. Ortadaki ekmek kırıntısı, yani Tertuliano Mâximo Afonso’nun kısa zaman önce okumaya başladığı, antik Mezopotamya uygarlıkları hakkındaki tuğla gibi kitap dün gece bırakıldığı&#160;yerde, yani sehpanın üzerinde, tıpkı diğer ekmek kırıntıları&#160;gibi beklemekte, her şey beklemekte, eşyalara hükmeden kader gibi kaçınılmaz ve karşı konulmaz doğanın bir parçası&#160;gibi. Kendisiyle tanışmış olduğumuz kısa süreden beri biraz&#160;üşengeç, hatta tembel bir tip gibi gözüken Tertuliano Mâxi-mo Afonso şimdi kalkıp bilinçli bir biçimde kendini kandır-</p><div>
<p>k</p></div>
<p>ma tavırları içine girerse, sahte bir ilgiyle öğrencilerinin sınavlarını incelerse, kitabını bıraktığı yerden açıp önüne koyarsa, sonunda ne yapacağını bilmezmiş gibi kasedin bir o yanına bir bu yanına ilgisiz bir tavırla bakarsa, bizi hiç şaşırt-mayacaktır. Yine de dış görünümün, sanıldığı kadar yanıltıcı olmasa da sıklıkla yanıltıcı olduğu ve genel kabul gören&#160;bir davranış düzeninde ciddi farklılıklara yol açabileceği&#160;doğrudur. Tertuliano Mâximo Afonso’nun doğrudan, yani&#160;dümdüz bir çizgi çizerek çalışma masasına gittiğini, kasedi&#160;eline aldığını, kaset kutusunun arkasındaki bilgileri hızla&#160;gözden geçirdiğini, oyuncuların sırıtkan, hevesli suratlarını&#160;takdir ettiğini, prodüktörlerin filmi daha kontratların yapılma aşamasından itibaren pek ciddiye almadıklarını belli&#160;eden genç, güzel başrol oyuncusu kızın adının kendisine tanıdık geldiğini ve sonra da bu konuda en ufak bir şüpheye&#160;düşmemiş gibi kararlı bir hareketle kasedi videoya sokup&#160;koltuğuna oturmasını, uzaktan kumandanın başlat düğmesine basmasını ve filmin iddiasızlığına rağmen akşamını olabilecek en iyi şekilde geçirmeye hazırlanmasını söyleyerek biraz önce yaptığımız ağdalı açıklamalara biraz olsun anlam&#160;katabiliriz. Böylece film başladı. Tertuliano Maximo Afonso&#160;iki kez güldü ve üç dört kez gülümsedi, çünkü komedi filmi,&#160;Matematik öğretmeninin deyimiyle hafif olmanın yanı sıra&#160;gülünç denecek kadar saçma, yapımı sırasında sağduyunun&#160;kapı dışarı edildiği her halinden belli olan bir sinemacılık fa-ciasıydı. Filmin adı olan Arayan Bulur tabii ki konuyla hiçbir ilgisi olmayan; cevabı, beyazdır tavuktan çıkar, bilmecesi&#160;kadar açık olan bir mecazdı, yani filmin konusunun aramakla, bulmakla, mulmakla alakası yoktu ve kıt oyunculuk&#160;yeteneği elverdiğince rol yapan genç, güzel oyuncunun yanlış anlaşılmalarla, sakarlıklarla, şaşkınlıklarla ve karışıklıklarla dolu sahnelerinin ortasında Tertuliano Mâximo Afonso’nun depresyonu hiç mi hiç yatışmadı. Film sona erdiğinde Tertuliano’nun kendisine duyduğu kızgınlık meslektaşına</p>
<p>duyduğundan da fazlaydı. Adamın iyi niyetini anlıyor ve onu affedebiliyordu, fakat kendisinin çatapat peşinde koşmayacak yaşta olmasına rağmen böylesine saf davranmış olması onuruna dokunuyordu. Yüksek sesle, Bu boktan filmi&#160;yarın geri götüreceğim, dedi ve bu defa küfretmesine şaşırmadı, çünkü duygularını söverek açık etmeyi hak etmiş olduğunu düşünüyordu, ayrıca son birkaç haftadır sadece iki&#160;kez küfretmişti, üstelik birinci küfür ağzından bile çıkmamış,&#160;sadece aklından geçmişti, dolayısıyla sayılmazdı. Saatine&#160;baktı, neredeyse on bir olmuştu. Henüz erken, diye homurdandı, yani, birazdan da görüleceği gibi, keyfiyeti ciddiyete,&#160;sahteyi gerçeğe, geçiciliği kalıcılığa değişme hatasına düşmüş&#160;olduğu için kendini cezalandırmaya yetecek vakti vardı. Çalışma masasının başma geçip Tarih sınavlarını, onları terk etmiş olduğu için kendini affettirmek istercesine, itinayla önüne koydu ve kendisiyle hep gurur duyduğu şekilde, öğrencilerine karşı eğitim aşkıyla dolu, fakat tarihler konusunda&#160;müthiş talepkâr, isimler konusundaysa hata affetmez bir biçimde saatlerce çalıştı. Kendi kendine koymuş olduğu çalışma sınırına ulaştığındaysa hatasından dolayı halen pişmanlık duyuyor, işlemiş olduğu günahtan dolayı kendini halen&#160;suçlu hissediyordu ve yapağı cüppesini aynı rahatsızlıkta&#160;başka bir yapağı cüppeyle değiştiren bir keşiş tavrıyla antik&#160;Mezopotamya uygarlıkları hakkmdaki kitabını yatağa götürdü, Amurrular, kralları Hammurabi ve yasalarıyla ilgili&#160;bölümdeydi. Dört sayfa okuduktan sonra affedilmiş olduğunu kanıtlayan bir huzur içinde uyuyakaldı.</p>
<p>Bir saat sonra uyandı. Rüya görmemişti, aklı hiçbir kâbus tarafından karıştırılmamış, yüzüne yapışmış jölemsi bir canavardan kurtulmak istercesine çırpınmamıştı, yalnızca&#160;gözlerini açtı ve, Evde biri var, diye düşündü. Ağır hareketlerle, acele etmeden yatakta oturdu ve kulak kabarttı. Yatak&#160;odası binanın içerlek bir kısmında kalıyordu ve dışarıdan gelen gürültüler gün içinde bile buraya ulaşmazdı, gecenin bu</p>
<p>saatindeyse, Saat kaç acaba, odaya mutlak bir sessizlik hâkim olurdu. Şimdi de durum farksızdı. Eve giren her kimse bulunduğu yerden kımıldamıyordu. Tertuliano Mâximo&#160;Afonso başucu sehpasına uzanıp ışığı açtı. Saat dördü çeyrek&#160;geçiyordu. Sıradan insanların çoğu gibi Tertuliano Mâximo&#160;Afonso da biraz cesur, birazsa korkaktır, filmlerdeki yenilmez kahramanlarla alakası yoktur, ama gece yarısında şatonun zindanının kapısının gıcırtısını duyup donuna işeyen ödleklerden de değildir. Bedenindeki bütün tüylerin diken diken olduğunu hissetti, ama aynı şey tehlike hisseden kurtlara da olur ve birazcık akıl sahibi hiç kimse kurtların zavallı,&#160;korkak hayvanlar olduklarını iddia edemez. Tertuliano&#160;Mâximo Afonso da korkak olmadığını birazdan gösterecek.&#160;Çıt çıkarmadan yataktan çıktı, daha sağlam bir silahı olmadığı için eline bir ayakkabı aldı ve koridora açılan kapıdan&#160;dikkatle başını uzattı. Önce bir yana baktı, sonra diğer yana. Kendisini uyandıran, evde bir başkasının olduğu hissi biraz daha güçlenmişti. Tertuliano Mâximo Afonso ilerledikçe&#160;ışıkları açarak, kalbinin göğsünde dörtnala koşan bir at gibi&#160;gümbür gümbür attığını duyarak önce banyoya, sonra da&#160;mutfağa girdi. Hiç kimse yoktu. Mutfaktayken evde bir başkasının var olduğuna dair hissin yoğunluğu tuhaf bir biçimde azalmış gibiydi. Koridora döndü ve oturma odasına yaklaşırken hissin her adımda yoğunlaştığını fark etti, tedirginlikle ilerleyen Tertuliano Mâximo Afonso’nun etrafmdaki&#160;hava sanki kaynağı belirsiz bir güç tarafından titreştiriliyor&#160;veya elinde uyarılarını ses değil de ektoplazma dalgaları aracılığıyla veren bir Geiger sayacıyla radyoaktif bir arazide yürüyor gibiydi. Oturma odasında kimse yoktu. Tertuliano&#160;Mâximo Afonso etrafına bakındı, her şey sapasağlam yerinde duruyordu, kitaplarla dolu iki yüksek kütüphane, duvarlardaki şimdiye kadar bahsi geçmemiş olan çerçeveli resimler, hepsi yerli yerindeydi, üzerinde bir daktilo bulunan çalışma masası, koltuk, tam geometrik merkezine küçük bir hey-</p>
<p>kel konmuş olan orta sehpası, iki kişilik koltuk, ve televizyon. Tertuliano Maximo Afonso alçak sesle, korkuyla mırıldandı, Demek buymuş, ve o anda, son sözcük ağzından çıkar çıkmaz, evde bir başkasının olduğu hissi ansızın patlayı-veren bir sabun köpüğü gibi sessizce yok oldu. Evet, oydu, televizyon, video, Arayan Bulur adlı komedi, Tertuliano&#160;Mâximo Afonso’yu uyandırıp yatağından kaldırdıktan sonra filmin içindeki yerine dönmüş olan bir görüntü. Adam bu&#160;görüntünün hangisi olduğunu hatırlamıyordu, ama bir daha&#160;görürse tanıyacağına emindi. Yatak odasına gidip üşütmemek için pijamasının üstüne bir sabahlık giydi ve oturma&#160;odasına döndü. Koltuğa oturup tekrardan uzaktan kumandanın oynatma düğmesine bastı ve dirseklerini dizlerine dayayıp öne eğilerek ve gözlerini fal taşı gibi açarak, gülmeden&#160;ve gülümsemeden, hayatta başarılı olmak isteyen genç ve güzel kadının hikâyesini yeniden seyretmeye başladı. Filmin&#160;yirminci dakikasında kadının bir otele girip resepsiyona doğru yürüdüğünü gördü, Adım Ines De Castro, dediğini ve ilginç, tarihi rastlantıyı fark etmeden önce, Rezervasyon yaptırmıştım, dediğini duydu, resepsiyon görevlisi karşıya, kadına değil kameraya, veya kameranın yerinde bulunan kadına&#160;doğru baktı, ama Tertuliano Maximo Afonso bu defa adamın söylediklerini doğru düzgün duyamadı, çünkü uzaktan&#160;kumandayı tutan elinin başparmağı hızla görüntüyü dondurma düğmesine bastı, ama görevlinin sahnesi çoktan geçmişti, zaten filmin gereksiz yere, hikâyeye yirminci dakikadan sonra giren figürandan hallice bir aktörle harcanması&#160;mantıksız olurdu, kaset başa sarıldı ve resepsiyon görevlisinin yüzü yine ekrandan geçti, genç ve güzel kadın yeniden&#160;otele girdi, adının Ines De Castro olduğunu ve rezervasyon&#160;yaptırmış olduğunu yeniden söyledi, ve işte oradaydı, bu defa başarmıştı, resepsiyon görevlisinin donmuş görüntüsü&#160;kendisine bakmaktaydı. Tertuliano Mâximo Afonso koltuktan kalkıp televizyonun önünde diz çöktü, yüzünü adeta ek-</p>
<p>rana yapıştırarak, Bu benim, dedi ve bedenindeki bütün tüylerin yeniden diken diken olduğunu hissetti, gördüğü şey doğru değildi, doğru olamazdı, yanmda tesadüfen bir başkası olsaydı onu sakinleştirirdi, Yok daha neler, sevgili Tertulia-no, baksana adamın bıyığı var, seninse yüzün tıraşlı. Dengeli insanlar böyledir işte, her şeyi sadeleştirmeye meyillidirler,&#160;sonra da onları, daima çok geç kalarak, hayatın çeşitliliği&#160;karşısında afallarken buluruz, böylece bıyık ve sakalların&#160;irade sahibi varlıklar olmadığını, izin verildiği takdirde veya&#160;sahiplerinin tembelliği sayesinde uzayıp serpildiklerini, bazense sadece moda değiştiği veya kıllı tekdüzelikleri aynaya&#160;bakıldığında sıkıntı verdiği için arkalarında hiçbir iz bırakmadan ortadan kaybolduklarını hatırlarlar. Sahne sanatları&#160;ve oyuncuları söz konusu olduğunda her şeyin mümkün olduğunu, resepsiyon görevlisinin ince ve parlak bıyığının alt&#160;tarafı bir postişten ibaret olabileceğini unutmamak gerekir.&#160;Böyle durumlar sıkça görülür. Gayet basit oldukları için herkesin aklına daha ilk seferde gelebilecek bu fikirler Tertulia-no Mâximo Afonso’nun kafasından da geçebilirdi, ancak&#160;adam tüm dikkatini aynı ikincil oyuncunun, daha doğrusu&#160;repliği olan figüranın yer aldığı başka bir sahne olup olmadığına vermiş olduğu için bunu hiç düşünmedi. Bıyıklı adam,&#160;hikâyenin sonuna kadar, aynı resepsiyon görevlisi rolünde&#160;beş defa daha, doğru düzgün bir iş yapmadan belirdi, yalnızca son seferde kudretli Ines De Castro ile alelacele iki cümle&#160;konuştu, sonra da kalçalarını kıvıra kıvıra uzaklaşan kadının ardından yüzünde gülünç bir şehvet ifadesiyle baktı, yönetmen bu ifadenin izleyicinin gülme iştahını kabartacağını&#160;düşünmüş olmalıydı. Tertuliano Mâximo Afonso’nun bu&#160;sahneyi ilk izleyişte de ikinci izleyişte de komik bulmadığını&#160;söylemeye gerek bile yok. Resepsiyon görevlisinin yakın çekimde Ines De Castro’ya baktığı ilk sahneye döndü ve görüntüyü saniye saniye, büyük bir dikkatle inceledi, Özellikle&#160;bıyık, farklı saç kesimi ve daha ince yüz gibi birkaç fark dı-</p>
<p>şında benim aynım, diye düşündü. Artık sakinleşmişti, benzerlikleri tabiri caizse dehşetengizdi, ama daha öteye gitmiyordu, dünyada benzerlikten bol şey yoktu, ikizleri ele alalım, asıl tuhaflık, gezegendeki altı milyar kişi arasında en az iki benzer bulunmasa olurdu. Hem tıpatıp, her açıdan aynı&#160;olamayacakları kesin, dedi yüksek sesle, televizyonun içinden kendisine bakan adama, altbenliğiyle sohbet edercesine.&#160;Ines De Castro rolünü oynayan aktrisin konumunda bulunacak şekilde yeniden koltuğa oturdu ve otelin müşterisiymiş gibi davranmaya başladı, Adım Tertuliano Mâximo&#160;Afonso, dedi ve sırıtarak ekledi, Sizin adınız nedir, birbirinin&#160;aynısı iki insan karşılaştığında elbette soracakları bir sorudur&#160;bu, birbirleri hakkında her şeyi öğrenmek istemeleri doğaldır ve ismin insanların giriş kapısı olduklarını düşündüğümüz için ilk sorduğumuz şey isimdir. Tertuliano Mâximo&#160;Afonso kasedi sonuna kadar sardı, önemli rolleri bulunmayan oyuncuların isimleri ekrandan geçmeye başladı, filmdeki rollerinin orada yazılı olup olmayacağını bilmiyordu, ama&#160;olmadıklarını gördü, isimler alfabetik sırada çıkmaktaydılar&#160;ve çok fazlaydılar. Dalgın bir tavırla kasedin kutusunu eline&#160;alıp yazılara ve resimlere göz gezdirdi, başrol oyuncularının&#160;sırıtkan suratları, filmin konusunun kısa bir özeti, en alttaki&#160;teknik bilgiler satırında küçük harflerle filmin yapım tarihi&#160;yer alıyordu. Beş yıl önce çekilmiş, diye mırıldandı ve bunu&#160;Matematik öğretmeninin de söylemiş olduğunu hemen hatırladı. Beş yıl olmuş, diye tekrarladı ve aniden havada bir&#160;titreşim hissetti, bu kendisini uyandırmış olan kavranmaz ve&#160;esrarlı histen farklı, somut, hatta hem somut hem de kanıtlanabilir bir şeydi. Elleri titreyerek çekmeceleri açıp kapadı,&#160;ortaya negatifler ve fotoğraflarla dolu zarflar çıkardı ve hepsini çalışma masasının üstüne sererek nihayet aradığı şeyi,&#160;yani beş yıllık bir vesikalık fotoğrafını buldu. Bıyığı vardı,&#160;saç kesimi farklıydı ve yüzü daha inceydi.</p>
<p>Tertuliano Maximo Afonso, aynı şehirde, yüzüne ve genel görünüşüne bakılırsa kendisinin canlı bir sureti olan bir adamın varlığının korkunç bir biçimde ortaya çıkmasının ardından uykunun şefkatli kollarının kendisini kucaklayıp kucaklamayacağından pek emin değildi. Beş yıl önceki fotoğrafını resepsiyon görevlisinin yakın çekim görüntüsüyle dikkatle karşılaştırdıktan ve ikisi arasında hiçbir fark, birinde olup&#160;da diğerinde olmayan en ufak bir kırışık bile bulamadıktan&#160;sonra Tertuliano Mâximo Afonso kanepeye yığılıp kaldı,&#160;tekli koltuk, bedeninin fiziksel ve ruhsal yorgunluğunun sığabileceği büyüklükte değildi, sonra da başını elleri arasına&#160;alarak, sinirleri harap, midesi çalkalanır halde, kapalı perdeleri andıran gözkapaklarının ardından kendisi farkında olmadan dışarıyı izleyen hafızası onu ilk ve tek uykusundan&#160;sıçrayarak uyandırdığından beri kafasında birikmiş olan&#160;duygu karmaşasının düğümlerini çözerek düşüncelerini toplamaya çalıştı. Kafamı en çok karıştıran şey, diye düşündü&#160;zahmetle, bu tipin bana benziyor olması, benim aynım, yani&#160;bir kopyam olması değil, insan böyle durumlarla sık sık karşılaşır, dünyada bir sürü ikiz, bir sürü birbirine benzeyen insan var, insanlar birbirlerini tekrarlarlar, birey kendini tekrarlar, herkesin kafası, gövdesi, kolları, bacakları vardır, belki de yoktur, hiç emin değilim, sadece tahminde bulunuyorum, ama belli bir genetik grubun başına gelen tesadüfi bir&#160;değişim sonucunda bu grupla tamamen alakasız başka bir&#160;genetik grubun yaratısı birbirine benzer olabilir, kafamı asıl</p>
<p>karıştıransa beş yıl önce benim o adamla ne kadar benziyor olduğum, yani bıyığımız bile aynıymış, dahası, aradan beş yıl&#160;geçmiş olmasına rağmen bugün, şu anda, sabahın bu saatinde benzerliğin devam etmesi olanağının, daha doğrusu olasılığının var olması, bende meydana gelecek bir değişim onda&#160;da aynen meydana gelecek, daha da fenası, birimizin değişmesinin sebebi diğerinin de değişmesi değil, tüm değişimlerin&#160;aynı anda gerçekleşmesi, böyle bir şey insana kafayı yedirir,&#160;evet, tamam, bunu bir trajediye çevirmemin âlemi yok, gerçekleşme olasılığı olan her şeyin eninde sonunda gerçekleşeceğini biliyoruz, ilkin şans eseri aynı olduk, sonra tesadüf&#160;eseri hayatımda hiç duymadığım bir film seyrettim, hayatımın geri kalan kısmını böyle bir mucizenin sıradan bir Tarih&#160;öğretmeninin başına gelebileceğini hayal bile etmeden geçirebilirdim, daha birkaç saat önce öğrencilerinin hatalarını düzeltmekte olan bu öğretmen şimdi kendisinin bir hataya dö-nüşüverdiğini fark ediyor ve ne yapacağını bilmiyor. Ben sahiden de bir hata mıyım, diye kendi kendine sordu, peki, bir&#160;hata olduğumu varsayalım, bir insanın kendisinin bir hata&#160;olduğunu bilmesinin anlamı ve sonucu nedir. Aniden korkuya kapılarak ensesindeki tüylerin diken diken olduğunu hissetti ve bazı şeyleri fazla kurcalamamanın ve oldukları gibi&#160;bırakmanın daha iyi olduğunu, aksi takdirde başkaları tarafından fark edileceklerini ve daha da fenası, doğduğumuz anda bizleri yoldan çıkaran ve ortaya çıkıp, İşte buradayım, diyerek kendini göstereceği günü tırnaklarını sabırsızlıkla kemirerek bekleyen gizli sapkınlığı başkalarının gözlerinde de&#160;göreceğimizi düşündü. Mutlak benzerlerin varlık olanağına&#160;odaklansa da sözcüklere dökülmekten ziyade ani ve geçici&#160;görüntüler halindeki böylesine derin düşüncelere dalmanın&#160;yarattığı aşırı yük, başının önüne düşmesine sebep oldu ve&#160;uyku, o ana kadarki zihinsel faaliyetlerini sağlamış olan uyanıklığın yerini alacak olan uyku, bitkin bedenini ele geçirerek&#160;koltuğun minderlerinin üzerinde rahatça kıvrılmasını sağla-</p>
<p>dı. Tertuliano Mâximo Afonso, dinlenmesi dinlenme diye adlandırılmayı hak edecek ve haklı çıkaracak bir hal alamadan, birkaç dakika sonra, aniden gözlerini açtı ve mekanizması bozulmuş konuşan bir oyuncak bebek gibi, biraz önce&#160;sormuş olduğu soruyu başka sözcüklerle tekrarladı, Hata olmak ne demek. Soruya olan ilgisini birden kaybetmiş gibi&#160;omuz silkti. Aşırı yorgunluğun anlaşılır bir etkisi de olsa, tam&#160;tersine, azıcık uyumuş olmasının hoş bir sonucu da olsa bu&#160;kayıtsızlık endişelendirici ve kabul edilmezdi, çünkü bizim&#160;gayet iyi bildiğimiz, onunsa herkesten daha iyi bildiği üzere,&#160;sorun çözüme kavuşmamıştı, orada, videonun içinde, el değmemiş halde bekliyordu, kimse tarafından duyulmamış olsa&#160;da senaryodaki repliklerin altında gizlenmişti, Aramızdan biri, bir hata, resepsiyon görevlisi Ines De Castro rolünde oynayan aktrise rezervasyonunu yaptırmış olduğu odanın on&#160;iki-on sekiz olduğunu söylerken aslında Tertuliano Mâximo&#160;Afonso’ya söylediği şey buydu. Bu denklemde kaç tane bilinmeyen var, diye sordu Tarih öğretmeni, Matematik öğretmenine, uyku eşiğini bir kez daha geçmek üzereyken. Numaracı meslektaşıysa sorusunu cevaplamadı ve şefkatle ona bakıp, Daha sonra konuşuruz, şimdi dinlen, uyumaya çalış, iyi&#160;bir uykuya ihtiyacın vag dedi. Tertuliano Maximo Afon-so’nun o anda en çok arzuladığı şeyin uyumak olduğuna&#160;şüphe yoktu, ama çabası sonuçsuz kaldı. Kısa bir süre sonra&#160;yeniden uyanmış, aniden aklına gelen parlak bir fikir yüzünden heyecana kapılmıştı, önemsiz, beş yıllık, sıkıntılı olduğu&#160;şüphe götürmeyen varlığının yükünü sırtında taşıyan, seri&#160;üretim, düşük bütçeli filmler bu şartlar altında normalde&#160;çoktan yetersizlikten emekliye ayrılabilecekken kült filmlere&#160;ilgi duyan ve bunun da öyle bir film olduğunu sanan bir avuç&#160;izleyicinin merakı sayesinde sefil sonu birazcık geciktirilmiş&#160;olan Arayan Bulur gibi bir filmi neden tavsiye ettiğini Matematikçi meslektaşına soracaktı. Bu karmaşık denklemde ilk&#160;çözmesi gereken bilinmeyen, Matematik öğretmeninin filmi</p>
<p>seyrettiğinde benzerliği fark edip etmediğiydi, fark ettiyse filmi tavsiye ederken onu niçin uyarmamıştı, Hazır ol, ödün kopacak, diye şakacıktan bir tehditte bulunsa bile yeterdi.&#160;Saygı uyandıran büyük baş harfiyle diğer bayağı kaderlerden&#160;ayrılan Kadere tam olarak inanmasa da Tertuliano Mâximo&#160;Afonso, bir araya gelen bunca rastlantı ve tesadüfün henüz&#160;ortaya çıkmamış, fakat gelişmesi ve sonucu kesinlikle Kaderin yazıtlarında bulunabilecek bir plana işaret ettiği, varlığını ve üzerimizdeki hükmünü doğru olarak kabul ettiği bu&#160;Kaderin zamanın başlangıcında, başımızdan ilk saç telinin&#160;düştüğü ve dudaklarımızdaki son gülümsemenin solduğu&#160;gün tayin edilmiş olduğu fikrini aklından çıkaramıyordu.&#160;Tertuliano Mâximo Afonso kanepede buruşuk ve içi boş bir&#160;takım elbise gibi serilmeye son verdi, hayatı boyunca benzerini yaşamadığı kadar şiddetli duygularla dolu bir gece geçirmiş olmasına rağmen elinden geldiğince sağlam bir tavır takınarak ayağa kalktı ve kafasının pek yerinde olmadığını hissederek gökyüzüne göz atmak için pencerenin önüne gitti.&#160;Gece hâlâ şehirdeki binaların çatılarının tepesinde asılıydı,&#160;sokak lambaları halen yanıyordu, fakat sabahın ilk ışıkları&#160;atmosferin üst kısımlarını belli belirsiz şeffaflaştırmaya başlamıştı. Böylece Tertuliano dünyanın bugün sona ermeyeceğini anladı, çünkü sırf her şeye hayat veren varlık hiçliğin&#160;başlangıcına tanıklık edebilsin diye güneşi boş yere doğdurmak affedilmez bir israf olurdu, işte bu yüzden kavramların&#160;arasındaki bağlantı hiç kesin değildi ve anlaşılır olmaktan&#160;epey uzaktı, Tertuliano Mâximo Afonso’nun sağduyusu, resepsiyon görevlisi televizyonda belirdiğinden beri eksikliği&#160;hissedilen öğüdü vermek için sonunda vücuda geldi, öğüdü&#160;şu şekildeydi, Meslektaşının sana bir açıklama yapmasını istiyorsan bunu bir an önce talep et, böyle yapman, gırtlağına&#160;kadar sorulara ve şüphelere batmış halde gezinmenden çok&#160;daha iyidir, benim sana tavsiyemse diline hâkim olman, sözlerine dikkat etmendir, elinde sıcak bir patates tutuyorsun,</p>
<p>yanmak istemiyorsan onu bırakmalısın, kasedi hemen bugün videocuya geri ver, böylece konuyu kapatmış ve esrara daha başlamadan son vermiş olursun, böylece bu esrar bilmeyi, görmeyi veya yapmayı istemeyeceğin şeyleri su yüzüne&#160;çıkaramaz, hem senin kopyan olan birinin olduğunu farz&#160;edelim, veya sen onun kopyası ol, ki görünüşe bakılırsa böyle birisi gerçekten de var, bu kişinin peşine düşmek için hiçbir zorunluluğun yok, böyle bir tip zaten vardı ve sen bunu&#160;bilmiyordun, sen de varsın ve o bunu bilmiyor, birbirinizi hiç&#160;görmediniz, yolda hiç rastlaşmadınız, bence yapabileceğin en&#160;iyi şey, Peki ya onunla bir gün karşılaşırsam, yolda ona rastlarsam, diyerek sağduyusunun lafını kesti Tertuliano Mâxi-mo Afonso, Seni ne gördüm, ne de tanıyorum dercesine yüzünü başka tarafa çevirirsin, Peki ya yanıma gelirse, Birazcık&#160;olsun mantığı varsa aynen senin gibi davranır, Herkesin&#160;mantıklı davranmasını bekleyemezsin ki, Zaten dünya bu&#160;yüzden bu halde, Sorumu cevaplamadın, Hangi sorunu, Yanıma gelirse ne yapacağım, Aman ne olağanüstü, inanılmaz,&#160;tuhaf bir tesadüf dersin, hangi sözcüğü seçeceğin sana kalmış, ama tesadüf olduğunu vurgulamaksın, sonra da sohbete son verirsin, Hepsi bu mu, Hepsi bu, Bu terbiyesiz, kaba&#160;bir davranış olur, Bazen insanın daha kötü durumlardan kaçınmak için bu tip şeyler yapması gerekir, böyle davranmazsan sonrasında neler olacağını biliyorsun, laf lafı açacak, ilk&#160;karşılaşmanın ardından İkincisi, üçüncüsü gelecek, sonra bir&#160;de bakmışsın ki hayatını tanımadığın birine anlatmaya başlamışsın, kişisel sorunlar söz konusu olduğunda tanımadığın&#160;insanlara çok dikkat etmen gerektiğini öğrenecek kadar yaşlısın, ve açıkçası bulaşmak üzere olduğun bu karışıklıktan&#160;daha kişisel ve içten bir durum düşünemiyorum, Aynım olan&#160;bir kişiyi yabancıdan saymak zor, Bırak şimdiye kadarkin-den farksız bir kişi olmaya devam etsin, tanımadığın biri olarak kalsın, Evet, ama asla bir yabancı olamaz, Hepimiz birbirimize yabancı sayılırız, bizler bile, Kimi kastediyorsun, Se-</p>
<p>ni ve beni, sağduyunu ve bizzat kendini, doğru düzgün konuştuğumuz bile yok, kırk yılda bir görüşüyoruz, ve dürüst olmak gerekirse görüştüğümüze pek değdiği de söylenemez,&#160;Suç benim, Suç bana da ait, doğa veya şartlar gereği paralel&#160;yolları takip etmek durumundayız, fakat bizi ayıran veya bölen mesafe öyle büyük ki genelde birbirimizi duymuyoruz,&#160;Şu anda seni duyuyorum, Şu an acil bir durum söz konusu&#160;ve acil durumlar kişileri yakınlaştırır, Her şey olacağına varır, Bu felsefeyi bilirim, insanlar buna yazgıcılık, kadercilik,&#160;kısmetçilik derler, oysa aslında, her zamanki gibi, canının istediğini yapacağın anlamına gelir, Yapmam gerekeni yapacağım anlamına gelir, o kadar, Bazı insanlar için yaptıklarıyla&#160;yapılmasını gerektiğini düşündükleri şey aynıdır, Sağduyum&#160;olarak ne dersen de, irade meseleleri bu kadar basit değildir,&#160;basit olan kararsızlıktır, belirsizliktir, çözümsüzlüktür, Kırk&#160;yıl düşünsem aklıma gelmezdi, Hiç şaşırma, öğrenmenin yaşı yoktur, Benim görevim sona erdi, belli ki sen canının istediğini yapacaksın, Aynen öyle, Öyleyse hoşça kal, gelecek sefere görüşmek üzere, kendine iyi bak, Herhalde yine bir acil&#160;durumda görüşürüz, Vaktinde yetişebilirsem görüşürüz. Sokak lambaları sönmüştü, trafik her dakika artıyordu, gökyüzü giderek daha açık bir maviye bürünüyordu. Şafak vaktii&#160;nin kimileri için ilk günü, kimileri için son günü, çoğu insan&#160;içinse hayatta geçirilmesi gereken bir fazladan günü daha ifade ettiğini hepimiz biliriz. Tarih öğretmeni Tertuliano Mâxi-mo Afonso içinse içinde bulunduğumuz, ya da var olmaya&#160;devam ettiğimiz bugünün ne son günümüz, ne de hayatta geçirilmesi gereken fazladan bir günümüz daha olduğunu düşünmek için bir sebep vardı. Bugünün dünyaya başka bir ilk&#160;gün, başka bir başlangıç olarak, dolayısıyla da başka bir kaderle alakalı olarak geldiğini söyleyebiliriz. Her şey Tertuliano Mâximo Afonso’nun bugün atacağı adımlara bağlı. Ancak, tıpkı eskiden dendiği gibi, tören alayı kiliseden çıkmak&#160;üzere. Biz de onu takip edelim.</p>
<p>Şu suratın haline bak, diye homurdandı Tertuliano Mâximo Afonso aynaya bakarak, haksız da sayılmazdı. Sadece bir saat uyumuştu, gecenin geri kalanını yukarıda, belki de aşırı ayrıntıya kaçılarak anlatılan şaşkınlık ve dehşetle&#160;boğuşarak geçirmişti, yine de ayrıntılardaki bu aşırılık affedilebilir, çünkü Tertuliano Mâximo Afonso’nun öğrencilerine öğretmek için uğraşıp didindiği insanlık tarihinde, birbirinin aynısı iki insan asla aynı yerde ve aynı tarihte bulunmamıştır. Eski devirlerde fiziksel olarak tamamen benzeşen insanlara rastlanmıştır, erkek de olsalar, kadın da olsalar bu insanların arasında daima onlarca, yüzlerce, binlerce yıl ve onlarca, yüzlerce, binlerce kilometre var olmuştur. Bilinen en&#160;çarpıcı vaka, günümüzde ortadan kaybolmuş olan bir şehirde ortaya çıkmıştır, bu şehirdeki aynı sokakta, aynı evde, iki&#160;yüz elli sene arayla, aynı aileden olmayan, birbirinin tıpatıp&#160;aynısı iki kadın dünyaya gelmiştir. Bu mucizevi olaya dair ne&#160;yazılı, ne de sözlü bir kayıt vardır, ki bu gayet anlaşılır bir durumdur, çünkü ilk kadın doğduğunda İkincinin doğacağı&#160;kimsenin aklına gelmemiş, ikinci kadın dünyaya geldiğindeyse aradan geçen zamandan ötürü ilki tamamen unutulmuştur. Böyle olması çok doğaldır. Her ne kadar yazılı belgeler veya görgü tanıkları mevcut olmasa da, günümüzde ortadan kaybolmuş olan şehirde meydana gelmiş bu olayın aynen anlattığımız, anlatacağımız veya anlatabilecek olduğumuz şekilde gerçekleştiğini doğrulayabilir, hatta gerekirse şerefimiz üstüne yemin edebiliriz. Tarihin bir hakikati yazmamış olması o hakikatin meydana gelmediği anlamına gelmez. Sabah tıraşını tamamladığında, Tertuliano Mâximo&#160;Afonso karşısındaki suratı alıcı gözüyle inceledi ve görünüşünün düzeldiğine karar verdi. Hakikaten, herhangi bir tarafsız kişi, erkek de olsa kadın da olsa, Tarih öğretmeninin&#160;yüz hatlarını, bir bütün olarak bakınca, uyumlu olarak nitelemekten çekinmeyecek, ayrıca yüzdeki kimi asimetrilerin ve&#160;belli belirsiz hacimsel farkların, fazlasıyla düzgün olan surat-</p>
<p>ların sahip oldukları tatsızlığa, tabiri caizse, lezzet katan olumlu unsurlar olduğunu belirtmeden geçmeyecektir. Ter-tuliano Maximo Afonso’nun mükemmel görünümlü bir&#160;adam olduğunu iddia etmiyoruz, ne o böyle kendini beğenmişliklere kapılır, ne de biz böyle hayalciliklere, ama birazcık yeteneği olsaydı tiyatrolarda başrol oyuncusu olabilirdi.&#160;Ve tiyatroda rol alabiliyorsa, filmlerde de oynayabileceğine&#160;şüphe yoktu. Burada bir parantez açmak şart. Anlatılarda&#160;bazı önemli anlar vardır, ve bu da, biraz sonra görüleceği&#160;üzere, o anlardan biri, anlatıcının fikir ve hisleriyle anlatıdaki karakterlerin hissettikleri veya düşündükleri arasında bir&#160;paralellik görülmeye başlanması, iyi yazım yasalarınca kesinlikle yasaklanmalıdır. Bu sınırlayıcı yasaların, ki eğer var&#160;olsalardı herhalde zorunlu olmazlardı, dikkatsizlik veya saygısızlık sonucunda çiğnenmesi, bir karakterin, özerk düşünce ve duygularını kendisine ihsan edilen role uygun biçimde,&#160;elinden alınamaz hakkı uyarınca takip etmek yerine kendisini keyfi düşünsel veya ruhsal ifadelerin saldırısı altında bulmasıyla sonuçlanır, ki geldikleri yere bakılırsa bu ifadeler&#160;kendisine pek de yabancı sayılmazlar, fakat yine de, eninde&#160;sonunda, zamansızca ve bazen de beraberlerinde felaketler&#160;getirerek ortaya çıkabilirler. Tertuliano Mâximo Afonso’nun&#160;başına gelen de tam olarak buydu. Aynaya, uykusuz geçirilmiş bir gecenin yüzünde bıraktığı hasarı ölçmek istercesine&#160;bakıyordu, aklındaki tek düşünce buyken, aniden, anlatıcının kendisinin dış görünümü ve gelecekte, gerekli yeteneğe&#160;sahip olduğu ortaya çıktığı takdirde görünümünün tiyatro&#160;veya sinema sanatının hizmetine sunulabileceği hakkındaki&#160;uğursuz düşünceleri sonucunda dehşetengiz diye sınıflamanın abartılı kaçmayacağı bir tepki verdi. Resepsiyon görevlisi rolündeki adam burada olsaydı, diye düşündü, duygusallığa kapılarak, burada, bu aynanın önünde olsaydı, göreceği&#160;surat benimkinin aynısı olacaktı. Tertuliano Mâximo Afon-so diğer adamın filmde bıyıklı olduğunu hatırlamıyor diye</p>
<p>onu suçlayacak değiliz, bunu hatırlamadığı doğru, ama belki de adamın şimdilerde bıyıksız olduğuna kesinlikle emin olduğu için böyle düşünmüştü, dolayısıyla da önsezi adı verilen esrarlı anlayışa başvurması gerekmemişti, çünkü cevapların en mantıklısını kendi tıraşlı, sakal ve bıyıktan arınmış&#160;yüzüne bakarak bulmuştu. Hassasiyet sahibi hiçbir insan,&#160;yalnız başına yaşayan bir kişinin evcimen dünyasına son derece uygunsuz olan o sıfatın, yani dehşetengiz sözcüğünün,&#160;çalışma masasından siyah bir keçeli kalem alıp koşarak banyoya dönen ve yine aynanın karşısına geçerek kendi görüntüsüne, üstdudağının üzerine, resepsiyon görevlisininkinin&#160;aynısı, başrol oyuncularına layık, ince, zarif bir bıyık çizen&#160;adamın aklından geçenleri tanımlamakta gayet başarılı olduğunu inkâr etmeyecektir. Bıyığı çizdiği anda Tertuliano&#160;Mâximo Afonso adı ve hayatı hakkında hiçbir şey bilmediğimiz aktöre dönüştü, lisede Tarih öğretmenliği yapan adam&#160;artık burada değil, bu ev onun değil, aynadaki yüzün artık&#160;başka bir sahibi var. Bu durum bir dakika daha devam etseydi bu banyoda her şey olabilirdi, bir sinir krizi, ani bir çılgınlık nöbeti, şiddetli bir cinnet. Neyse ki, gelecekte tekrarlanacağı şüphe götürmeyen kimi davranışları tersini ima etmiş&#160;olsa da, Tertuliano Mâximo Afonso sağlam bir tiptir, bir an&#160;durumun hâkimiyetini kaybetse de yeniden toparlanabildi.&#160;Bir kâbustan kaçmanın tek yolunun, ne kadar zor olsa da,&#160;gözleri açmak olduğunu hepimiz biliriz, fakat bu seferki çözüm gözlerini, kendi gözlerini değil, aynadaki yansımanın&#160;gözlerini kapamaktı. Henüz tanışmamış bu Siyam ikizleri&#160;birbirlerinden, adeta bir duvar kadar etkili bir tıraş köpüğü&#160;sıkıntıyla ayrılıyorlardı, ve Tertuliano Mâximo Afonso’nun&#160;sağ avucu aynaya yaslanıp iki adamın da yüzlerini ortadan&#160;kaldırdı, böylece artık beyaz bir köpük ve yavaşça aşağı&#160;akan ince, siyah izlerle lekelenmiş bir yüzeyde buluşmaları&#160;veya tanışmaları mümkün olmayacaktı. Tertuliano Mâximo&#160;Afonso aynaya bakmayı bıraktı, artık evde yalnızdı. Duş ka-</p>
<p>binine girdi ve doğduğundan beri soğuk suyun haşin erdemlerine son derece şüpheyle yaklaşsa da, babası hep bedeni uyandırmak ve beyni harekete geçirmek için soğuk sudan&#160;daha iyi bir şey olmadığını söylerdi, bu sabah buz gibi, insana rehavet verse de nefis olan sıcak suya dokunmadan bir&#160;duş almanın halsiz başına iyi gelebileceğini ve içindeki, her&#160;an fark ettirmeden uykuya dalmaya çalışan kısımları hepten&#160;uyandırabileceğini düşündü. Yıkanmış, kurulanmış ve saçları aynaya bakmadan taranmış halde yatak odasına gitti, yatağını çabucak topladı, giyindi ve her zamanki gibi portakal&#160;suyu, kızarmış ekmek, sütlü kahve ve yoğurttan oluşan kahvaltısını hazırlamak üzere mutfağa gitti, öğretmenlerin okula gitmeden önce çok iyi beslenmeleri gerekir, çünkü bilgi&#160;ağaçlarını veya çalılıklarını genelde verimliden ziyade kısır&#160;topraklara dikmek gibi müthiş zor bir işleri vardır. Vakit henüz çok erken, derse saat on birde girecek, fakat içinde bulunduğu durum düşünüldüğünde bugün evde kalmayı istememesini anlayışla karşılamak lazım. Dişlerini fırçalamak&#160;için yeniden banyoya gitti ve dişlerini fırçalarken aniden üst&#160;kattaki komşusunun bugün eve gelip temizlik yapacağını hatırladı, komşusu yaşlı bir kadındı, duldu ve çocuğu yoktu, altı sene önce, yeni komşusu Tertuliano Maximo Afonso’nun&#160;da kendisi gibi yalnız yaşadığını fark edince adamın kapısında belirmiş ve evinin temizliğini yapabileceğini söylemişti.&#160;Hayır, temizlik günü bugün değil, aynayı olduğu gibi bırakacak, tıraş köpüğü kurumaya başladı bile, parmak ucuyla dokunulunca hemen dökülür, ama şimdilik aynaya yapışık halde ve ardında kimse gözükmüyor. Tertuliano Mâximo Afon-so dışarı çıkmaya hazır, çoktan kararını vermiş, başma gelen&#160;rahatsız edici olayları sakin kafayla değerlendirebilmek için&#160;okula arabayla gidecek, böylece maddi sebeplerden dolayı&#160;son zamanlarda sıklıkla kullanmaya başladığı sıkış tıkış toplu taşıma araçlarında sürünmek zorunda kalmayacak. Sınav&#160;kâğıtlarını çantasına koydu, durup birkaç saniye boyunca</p>
<p>kasedin kutusuna baktı, sağduyusunun tavsiyelerini dinlemek için uygun bir andı, kasedi videodan çıkarıp kutusuna koyacak ve dosdoğru dükkâna gidecekti, İşte burada, diyecekti tezgâhtaki görevliye, filmin ilginç olduğunu sanmıştım,&#160;ama değilmiş, seyrettiğime değmedi, vaktimi boşuna harcadım, Başka bir film ister miydiniz, diye soracaktı görevli, daha dün dükkâna gelmiş olan bu müşterinin adını hatırlamaya çalışırken, oldukça geniş bir arşivimiz var, her türde bir&#160;sürü güzel filme sahibiz, eski filmlerimiz de var yeni filmlerimiz de, ah, Tertuliano, tabii bu son iki sözcük telaffuz edilmeyecek, sadece hayali bir alaycı gülümsemenin eşliğinde&#160;akıldan geçirilecekti. Artık çok geç, Tarih öğretmeni Tertuliano Mâximo Afonso merdivenlerden inmek üzere, bu, sağduyunun yenilgiyi kabul edeceği ilk savaş değil.</p>
<p>Tertuliano Mâximo Afonso, sabahın ilk saatlerinin tadını çıkarmak isteyen birisi gibi, arabasını şehrin sokakları boyunca yavaşça sürdü, ve bu esnada, yeşile dönmekte geciken birkaç kırmızı ve sarı ışığa rağmen, ne kadar kafa çatlatsa&#160;da, her aydın insanın bileceği üzere, çözümü tamamen ellerinde olan durumuna çözüm bulamadı. Durumun neden bu&#160;kadar zor olduğunu biliyordu, ve okulun bulunduğu sokağa&#160;saptığı sırada bunu kendi kendine de yüksek sesle itiraf etmişti, Tüm bu saçmalıkları geride bırakabilir, bu çılgınlığı&#160;unutabilir, bu abukluğu kafamdan çıkarabilirsem, bu noktada duraksadı ve cümlesindeki ilk öğenin yeterli olacağım düşündü, ve kararını verdi, Ama bunu yapamam, böylece biz-ler de bu kafası karışık adamın nasıl bir takıntıya kapıldığını açıkça görmüş olduk. Tarih dersi, önceden de belirtildiği&#160;gibi, saat on birde, yani başlamasına halen iki saat var. Matematik öğretmeni er ya da geç Tertuliano Mâximo Afon-so’nun çantasında getirdiği sınavları inceliyormuş numarası&#160;yaparak kendisini beklediği öğretmenler odasına gelecek.&#160;Dikkatli bir gözlemci, adamın numara yaptığını kısa sürede&#160;fark edebilir, fakat bunu fark etmek için bu öğretmenlerden</p>
<p>hiçbiri ilk okumada düzelttiği bir yanlışı yeniden gözden geçirmeye zahmet etmeyecektir, bu yeni hatalarla karşılaşma veya yeni düzeltmeler üretmek zorunda bulunma olasılığının&#160;yüksek olmasından değil, basit bir prestij, otorite ve yeterlilik meselesinden dolayı veya düzeltilmiş olan bir hatanın zaten düzeltilmiş olduğu ve geri dönmenin hem gereksiz hem&#160;de olanaksız olmasındandır. Tertuliano Mâximo Afon-so’nun tek ihtiyacı olan şey de kendi hatalarını düzeltmekti,&#160;tıpkı şu anda dalgın gözlerle okumakta olduğu sınavlardan&#160;birinde olduğu gibi, doğru olan bir şeyi düzeltmiş ve beklenmedik bir hakikatin yerine bir yalan koymuştu. Ne kadar&#160;hatırlatılsa azdır, en önemli icatlar, ne yaptıklarının farkında&#160;olmayan kişiler tarafından gerçekleştirilmiştir. Tam o sırada&#160;Matematik öğretmeni içeri girdi. Tarih öğretmenini görünce&#160;doğrudan onun yanma gitti, İyi günler, dedi, Merhaba, iyi&#160;günler, Rahatsız ediyor muyum, diye sordu, Hayır, olur mu&#160;hiç, sınavları ikinci kez gözden geçiriyordum, zaten her şeyi&#160;düzeltmiştim, Nasıl gidiyorlar, Kim, Sizin öğrenciler, Her zamanki gibi şöyle böyle, ne iyi ne kötü, Biz de onların yaşındayken aynen öyleydik, dedi Matematik öğretmeni, gülümseyerek. Tertuliano Maximo Afonso, meslektaşının kendisine filmi kiralayıp kiralamadığını, seyredip seyretmediğini,&#160;beğenip beğenmediğini sormasını bekliyordu, fakat Matematik öğretmeni konuyu çoktan unutmuşa benziyordu, dün&#160;aralarında geçen ilginç sohbet adamın aklından çıkmış gibiydi. Kalkıp kendine bir fincan kahve doldurdu, yerine dönüp&#160;oturdu ve gazetesini rahat bir tavırla masanın üstüne açtı,&#160;dünyanın ve ülkenin genel gidişatından haberdar olmaya hazırdı. Ön sayfadaki başlıklara göz atıp her birinde burnunu&#160;hoşnutsuzlukla kırıştırdıktan sonra, Bazen dünyanın içine&#160;düştüğü facianın bizim suçumuz olup olmadığını merak ediyorum, dedi, Bizim mi, kimin, benim mi, sizin mi, diye sordu Tertuliano Mâximo Afonso, konu ilgisini çekmiş gibi&#160;davranarak, sohbetlerinin başlangıcı aklını kemiren dertler-</p>
<p>den uzak olsa da eninde sonunda esas meseleye geleceklerine emindi, Bir sepet dolusu portakal düşünün, dedi öteki, bu portakallardan birinin, sepetin en dibindeki bir portakalın&#160;çürümeye başladığım düşünün, sonra diğer portakalların da&#160;birer birer çürüdüğünü düşünün, çürümenin nerede başladığını söylemek mümkün mü, işte benim kafama takılan soru&#160;bu, Bu portakallar ülkeleri mi yoksa insanları mı temsil ediyorlar, diye sordu Tertuliano Maximo Afonso, Ülkelerin&#160;içinde insanlar var, dünyanın içinde ülkeler var, insansız ülke&#160;olmadığına göre çürüme kaçınılmaz olarak insanlardan başlıyor, Peki suçlu neden biz, yani siz ve ben olacakmışız, Neticede birisi suçlu, Sanırım toplum unsurunu göz ardı ediyorsunuz, Toplum dediğiniz, aziz dostum, tıpkı insanlık gibi bir&#160;soyutlamadan ibarettir, Matematik gibi mi yani, Matematikten çok daha öte, toplumun yanında matematik tıpkı bu masanın tahtası gibi somut kalıyor, Sosyal bilimleri hiçe mi sayıyorsunuz yani, Sosyal bilimler denen şeylerin genelde insanlarla alakası bile yoktur, Aman bu dediğinizi sosyologlar&#160;duymasın, yoksa sizi toplumsal ölümlerin en beterine mahkûm ederler, insanın üyesi olduğu orkestranın müziğiyle ve&#160;bu müziğin kendine düşen kısmını çalmayla tatmin olması&#160;sıklıkla düşülen bir hatadır, bu hataya müzisyen olmayanlar&#160;arasında daha da sık rastlanır, Bazı kişilerin sorumluluk bilinci diğerlerine göre daha kuvvetlidir, mesela siz ve ben, biz-ler nispeten masum kişileriz, en azmdan kötünün iyisiyiz, Ah&#160;şu vicdanım rahat lafları yok mu, Vicdanım rahat diye söylediğim gerçek olmaktan çıkacak değil ya, Evrendeki tüm insanları aklamanın en iyi yolu, herkes suçlu olduğuna göre&#160;kimsenin suçlu olmadığı sonucuna varmaktır, Belki de bu&#160;konuda elimizden hiçbir şey gelmez, belki de bunlar dünyanın olağan sorunlarıdır, dedi Tertuliano Mâximo Afonso,&#160;konuyu kapatmak istercesine, fakat Matematik öğretmeni&#160;belli ki altta kalmak istemiyordu, Dünyanın sorunları zaten&#160;insanlar tarafından yaratılır, dedi ve başka bir şey söyleme-</p>
<p>den gazetesine gömüldü. Dakikalar geçiyor, Tarih dersinin saati yaklaşıyordu ve Tertuliano Mâximo Afonso kendisini&#160;asıl ilgilendiren konuyu nasıl açacağını bilemiyordu. Meslektaşına doğrudan bir soru yönelterek lafa girebilir, gözlerini&#160;onun gözlerine dikip, aklına hiçbir şey gelmemiş olmasına&#160;rağmen, Aklıma gelmişken, diyerek sözü istediği yere getirebilirdi, oysa dillerdeki destekçi sözcükler tam da böyle durumlarda kullanılmak için vardırlar, bir konuya acilen geçme ihtiyacı hissedildiğinde fazlaca hevesli gözükmemek için,&#160;kabalık etmeden aniden-aklıma-gelmiş-gibi-davranıyorum-ama-çaktırma havasında, Aklıma gelmişken, diyecekti, filmdeki resepsiyon görevlisinin benim canlı bir suretim olduğunu fark ettiniz mi, fakat böyle yaparsa elindeki tüm kartları&#160;bir anda açmış olacak, henüz ikinci bir kişiye bile doğru düzgün açılmamış bir sırra üçüncü birini katmış olacaktı, üstüne bir de, Söyleyin bakalım bu benzerinizle hiç yüz yüze geldiniz mi, benzeri merak dolu sorulara kaçamak cevaplar vermek durumunda kalacaktı. Tam o anda Matematik öğretmeni gözlerini gazetesinden kaldırdı ve, Söyleyin bakalım,&#160;dedi, bahsettiğim filmi kiraladınız mı, Kiraladım, kiraladım,&#160;dedi Tertuliano Mâximo Afonso neşeyle karışık bir heyecanla, Beğendiniz mi peki, Eğlenceli bir filmdi, Depresyonunuza&#160;iyi geldi mi, daha doğrusu sıkıntınıza, Ha sıkıntı, ha depresyon, isme takılmamak lazım, Film keyfinizi yerine getirdi mi,&#160;Sanırım getirdi, en azından birkaç kez gülmeyi başardım.&#160;Matematik öğretmeni ayağa kalktı, onun öğrencileri de kendisini bekliyorlardı, Tertuliano Mâximo Afonso’nun nihayet, Aklıma gelmişken, demesi için bundan iyi fırsat olamazdı, Arayan Bulur’u en son ne zaman izlemiştiniz, hatırlamıyorsanız çok da önemli değil, merakımdan soruyorum, Son&#160;izleyişim ilk izleyişimle aynıydı, ilk izleyişim de sonuncusuyla, Ne zaman izlediniz yani, Bir ay kadar önce, bir arkadaşım ödünç vermişti, Ben de filmi koleksiyonunuzun bir parçası sanmıştım, Olur mu hiç, bende olsa zaten size bizzat</p>
<p>ödünç verirdim, boşuna kiralatmazdım. Koridora çıkmış, sınıflarına doğru gitmekteydiler, Tertuliano Mâximo Afonso içinde büyük bir ferahlık duyuyor, kendini, sıkıntısı birden&#160;buharlaşıp belki de bir daha dönmemek üzere uzayın sonsuzluğuna karışmış gibi hissediyordu. Koridorun sonundaki&#160;köşede birbirlerinden ayrılacak, her biri kendi sınıfına gidecekti ve köşeye varıp ikisi de, Görüşmek üzere, dedikten sonra Matematik öğretmeni dört adım kadar atıp arkasına döndü ve sordu, Aklıma gelmişken, filmdeki yardımcı aktörlerden birinin aşırı derecede size benzediğini fark ettiniz mi,&#160;onunki gibi bir bıyığınız olsa birbirinizin tıpatıp aynısı olurdunuz. Tertuliano Mâximo Afonso’nun sıkıntısı, gökten&#160;inen ani bir yıldırım gibi çatırdayarak geri geldi ve geçici neşesini yakıp küle çevirdi. Tertuliano Mâximo Afonso buna&#160;rağmen cesaretini topladı ve her hecesinde bayılıp kalacakmış izlenimi veren bir sesle, Evet, fark ettim, hayret verici bir&#160;tesadüf, kesinlikle olağanüstü, dedi ve kuru bir gülümsemeyle ekledi, Benim bıyığım olsa, o da Tarih öğretmeni olsa birbirimizin aynısı olurduk. Meslektaşı ona uzun bir süre ayrı&#160;kaldıktan sonra ilk kez karşılaşıyorlarmış gibi garipseyerek&#160;baktı, Şimdi hatırladım da, birkaç sene önce sizin de bıyığınız vardı, dedi ve Tertuliano Maximo Afonso, temkini bir&#160;yana bırakarak, yolunu kaybetmesine rağmen tarif falan&#160;dinlemek istemeyen bir adam gibi karşılık verdi, Belki de o&#160;zamanlar öğretmenlik yapan oydu. Matematik öğretmeni&#160;ona yaklaştı ve elini babacan bir tavırla omzuna koydu, Siz&#160;hakikaten depresyondasınız, bu tip bir olay, böylesine alelade, önemsiz bir tesadüf sizi bu kadar etkilememeli, Etkilenmiş değilim, uykusuzum o kadar, geceyi rahatsız geçirdim,&#160;Geceyi rahatsız geçirmeniz, büyük olasılıkla, etkilenmiş ol-manızdandır. Matematik öğretmeni Tertuliano Mâximo&#160;Afonso’nun omzunun, elinin altında gerildiğini hissetti, adamın bedeni tepeden tırnağa kaskatı kesilmiş gibiydi ve bu&#160;durum Matematik öğretmeni üzerinde öyle güçlü bir şaşkın-</p>
<p>lık yarattı, öyle yoğun bir etki bıraktı ki elini çekmek zorunda kaldı. Hareketi olabildiğince sakin, reddedilmiş olduğunu belli etmemeye çalışan bir tavırla yapmış olsa da Tertuliano&#160;Mâximo Afonso’nun bakışlarındaki alışılmadık sertlik kuşkuya yer bırakmıyordu, dostane fakat kendini üstün gören&#160;bir rahatlıkla ilişki kurmuş olduğu barışçıl, yumuşak başlı,&#160;uysal Tarih öğretmeni o anda başka birine dönüşmüştü. Matematik öğretmeni önüne kurallarını bilmediği bir oyun konmuş gibi şaşkınlıkla, Pekâlâ, dedi, daha sonra görüşürüz, bugün öğle yemeğini okulda yemeyeceğim. Tertuliano Mâximo&#160;Afonso cevap olarak başını eğmekle yetindi ve sınıfına gitti.</p>
<p>Birkaç satır geride kalmış olan hatalı saptamanın aksine, ki burada basit bir ev ödevinden en az bir basamak daha üstün bir yazı yazdığımız için bu hatayı o anda düzeltmemiş-tik, adam değişmemişti, adam aynı adamdı. Tertuliano&#160;Mâximo Afonso’nun tavrındaki, Matematik öğretmenini&#160;bir hayli sıkıntıya sokan ani değişiklik, kaba tabirle uysalların öfkesi diye bilinen psikopatolojik kavramın somatik bir&#160;dışavurumundan öte değildi. Anafikirden kısa bir süreliğine&#160;ayrılıp klasik sınıflandırma yöntemine başvurursak derdimizi daha iyi anlatabiliriz, bilimdeki modern gelişmeler tarafından pek itimat görmeyen bu yöntem insan davranışlarını&#160;dört ana başlık altında toplar, melankolik, siyah safra tarafından ortaya çıkarılır, balgamlı, anlaşılabileceği üzere balgamın eseridir, kanlı, tabii ki kanla alakalıdır, ve son olarak safralı, ki o da beyaz safranın bir sonucudur. Kolaylıkla anlaşılacağı üzere bu dörtlü ve simetriye dayanan davranış sınıflandırmasında uysallara yer yoktur. Oysa her zaman hatalı&#160;olmayan Tarih, uysalların o eski zamanlarda da, büyük bir&#160;kalabalık halinde yaşamış olduklarına bizi temin eder, öyle&#160;ki sürekli yazılmakta olan Tarihin bir bölümü olan Günümüz de bizlere uysalların halen var olduklarını bildirmekle&#160;kalmaz, sayılarının eskisine göre daha fazla olduğunu da&#160;söyler. Bu tuhaflığın açıklaması, Antik Çağların karanlık gölgelerini Şimdinin şen aydınlıkları gibi algılamamıza yarar, bu&#160;açıklama sayesinde ayrıca, üstte belirtilen klinik durum tanımlandığı ve kabul edildiğinde diğer bir davranışın unutul-</p>
<p>duğu ortaya çıkabilir. Burada devreye gözyaşı giriyor. Böyle-sine somut, akıcı ve bol bir şeyin, Antik Çağların saygıdeğer bilgeleri tarafından fark edilmemiş olması ve bilgelikleri es-kilerinkinden az olmasa da onlardan çok daha az saygıdeğer&#160;olan Şimdinin bilgeleri tarafından neredeyse hiç dikkate alınmış olmaması felsefi açıdan bir rezalettir demeyelim de, şaşırtıcıdır diyelim. Bu bitmek bilmez arasözün uysalların öfkesiyle ne ilgisi olduğunu, bilhassa da bu öfkeyi pervasızca&#160;açık etmiş olan Tertuliano Mâximo Afonso’yıı ağlarken bile&#160;görmediğimiz halde neden bu konudan kapsamlıca bahsettiğimizi merak etmişsinizdir. Davranış tıbbı teorisinde gözyaşının eksikliği hakkında yapmış olduğumuz kınama, doğaları gereği daha hassas ve bu yüzden de hislerin bu sıvı dışavurumuna daha eğilimli olan uysalların her gün ellerinde mendillerle burunlarını ve dakikada bir ağlamaktan kızarmış&#160;gözlerini silerek dolaştıkları anlamına gelmez. Erkek de olsa&#160;kadın da olsa insan yalnızlık, terk edilmişlik, utangaçlık, sözlüklerin sosyal ilişkiler sonucunda ortaya çıkan kederli ruh&#160;hali diye tanımladıkları, iradeye, duruşa ve beyne etkileri&#160;olan olumsuz sözcükler dolayısıyla içlerinde bir şeylerin koptuğunu hissedebilir ve yine de, bazen basit bir sözcük yüzünden, incir çekirdeğini doldurmayacak bir şey yüzünden, biraz önce Matematik öğretmeninin düşünmeden yaptığına&#160;benzer iyi niyetli ama aşırı koruyucu bir hareket yüzünden,&#160;barışçıl, yumuşak başlı, uysal kişi aniden buharlaşır ve yerine, insan ruhu hakkında her şeyi bildiklerini sananları dehşete ve hayrete sürükleyerek, uysalların kör ve yıkıcı öfkesi&#160;gelir. Bu öfke genelde uzun sürmese de görenin içine korku&#160;salar. İşte bu yüzden, çoğu kişinin yatmadan önce ettiği dua&#160;ebedi Babamız veya ezeli Meryem Ana duaları değil şu duadır, Bizi tüm kötülüklerden koru, Tanrım, en çok da uysalların öfkesinden. Aslında Tarih öğrencileri bu duayı alışkanlık&#160;haline getirmiş olsalar epey fayda görebilirlerdi, fakat gençlikleri dolayısıyla böyle bir alışkanlığın pek mümkün olma-</p>
<p>dığını söyleyebiliriz. Onların vakti de elbet gelecek. Tertulia-no Mâximo Afonso sınıfa suratı asık girdi ve bunu fark eden, kendini diğerlerinden daha uyanık gören öğrencilerden biri, yanındakinin kulağına, Herifin cinleri tepesinde, diye fısıldadı, oysa bu doğru değildi, öğretmene bakılınca görülenler, adamın içinde yaşamış olduğu fırtınanın nihai kalıntılarından ibaretti, sona kalan esintiler, gecikmiş bir çiseleme, başlarını dik tutmak için debelenen, esneklikten yoksun&#160;ağaçlar. Bu saptamanın doğruluğunu kanıtlamak istercesine,&#160;Tertuliano Mâximo Afonso yoklamayı yaptıktan sonra katı&#160;ve ciddi bir sesle konuştu, Son yazılı sınavların kontrolünü&#160;gelecek hafta yapmayı düşünüyordum, ama dün akşam boş&#160;vakit bulunca daha erken tamamladım. Çantasını açtı, kâğıtları dışarı çıkarıp kürsünün üzerine koydu ve konuşmaya&#160;devam etti, Hepsi kontrol edildi, yapılan hatalara göre not&#160;verildi, ama bugün her zamankinden farklı olarak sınavları&#160;sizlere geri vermek yerine bu dersimizi hataları incelemeye&#160;ayıracağız, yani her birinizden, yapmış olduğunuz hataların&#160;sebebini açıklamanızı istiyorum, hatta duyacağım açıklamalar sonucunda, vermiş olduğum notu değiştirmeye ikna bile&#160;olabilirim. Bir saniye durakladıktan sonra ekledi, Daha yüksek bir not vererek, tabii. Sınıfta beliren gülümsemeler son&#160;karabulutları da uzaklara götürdü.</p>
<p>Öğle yemeğinden sonra Tertuliano Mâximo Afonso da çoğu meslektaşı gibi, bakanlığın eğitimi geliştirme konusunda hazırladığı son önergenin incelenmesi için okul müdürü&#160;tarafından toplantıya çağrıldı, buna benzer binlerce önerge&#160;zavallı öğretmenlerin hayatlarını, bitmek bilmez bir meteor&#160;yağmurunun sıklıkla hedefi bulan tehditkâr meteorlarının&#160;arasından geçerek Mars’a yapılan bir seyahate dönüştürür.&#160;Konuşma sırası kendisine geldiğinde Tertuliano Mâximo&#160;Afonso odada bulunan diğer kişilerin garipsedikleri bıkkın&#160;ve tekdüze bir tavırla çoktan bayatlamış ve her seferinde masada oturan birkaç kişiyi safça gülümsetecek, müdürün ise</p>
<p>gizlemeyi beceremediği sıkıntısını dışa vuracak bir fikri tekrarlamakla yetindi, Bence, dedi, Tarih öğretimi konusunda önemli olan tek seçenek, tek karar, öğretimin geriden ileriye&#160;doğru mu, yoksa benim de savunduğum şekilde, ileriden geriye doğru mu öğretilmesi gerektiğidir, bunun dışında kalan&#160;her şey, daha önemsiz olmasa da, bu konuda yapılacak seçime bağlıdır ve bunun doğru olduğunu herkes bilse de bilmiyormuş gibi davranır. Konuşmanın yarattığı etki her zamanki gibiydi, sabrı tükenmekte olan müdürün iç geçirmeleri, öğretmenler arasında bakışmalar ve fısıldaşmalar. Matematik&#160;öğretmeni de gülümsedi, fakat onun gülümsemesi dostane&#160;bir suç ortaklığını simgeliyordu, Hakkınız var, bunu ciddiye&#160;almaya değmez, diyordu sanki. Tertuliano Mâximo Afonso&#160;da masanın diğer tarafından yaptığı belli belirsiz bir hareketle ona teşekkür ettiğini belirtiyor, ancak bu harekete eşlik&#160;eden bir hareket daha vardı ki, terimlerimiz tükendiği için&#160;buna alt hareket diyelim, o da koridorda olanların tamamen&#160;unutulmadığını adama hatırlatıyordu. Diğer bir deyişle ana&#160;hareket, Geçti gitti bitti, dercesine yatıştırıcı bir nitelik taşısa&#160;da alt hareket şüpheyle, Evet, ama tam da bitmedi, diye ekliyordu. Bu arada sıradaki öğretmene söz verilmişti ve o, Tertuliano Mâximo Afonso’nun aksine, derdini hoşça, düzgünce ve yetkinlikle ifade ediyorken, biz de fırsattan yararlanıp,&#160;bildiğimiz kadarıyla ilk kez ortaya çıkan alt hareketler konusunun karmaşıklığını kısa, çok kısa bir açıklama yaparak gidermeye çalışalım. Hani denir ya, Falanca, Filanca ve Felan-ca, belli bir durumda, şu, bu veya o hareketi yapmışlar, işte&#160;böyle deriz, önem vermez, sanki şu veya bu veya o, şüphe,&#160;destek veya uyarı aynı şeyi temsil eden hareketlermiş gibi,&#160;şüphe daima tedbirli, destek daima şartsız, uyarı daima tarafsız, hakikatin bütünüyse, eğer onu gerçekten bilmek istiyorsak ve iletişimin şişman harfleri bizi tatmin etmiyorsa, bir hareketin arkasından tıpkı bir kuyrukluyıldızın kuyruğuna takılan kozmik tozlar gibi alt hareketlerin pırıltılarına dikkat</p>
<p>kesilmemizi talep eder, çünkü, tüm yaşlardan ve anlayışlardan kişiler tarafından kavranabilecek bir karşılaştırma yapmak gerekirse, bu alt hareketler sözleşmelerdeki ufacık harflere benzerler, çözülüp okunmaları emek ister, ama yine de oradadırlar. Rahatlıktan ve zevkten doğan tevazuyu bir yana&#160;bırakırsak, çok yakın bir gelecekte alt hareketlerin incelenmesi, tanımlanması ve sınıflandırılması, hem kendi içlerinde&#160;hem de aralarında, semiyotik biliminin en verimli dallan haline gelirlerse hiç şaşırmayalım. Bundan çok daha olağanüstü vakalar da mevcuttur. Konuşmakta olan öğretmen de tam&#160;bu anda sözünü tamamladı ve tam müdür sıradaki kişiye söz&#160;verecekken Tertuliano Mâximo Afonso hararetle sağ elini&#160;kaldırarak söz almak istediğini işaret etti. Müdür, biraz önce&#160;beyan edilmiş görüşler hakkında mı yorum yapmak istediğini sordu ve eğer öyleyse, kendisinin de şüphesiz bildiği geçerli toplantı kurallarına göre, tüm katılımcılar söz alana kadar&#160;beklemesi gerektiğini hatırlattı, Tertuliano Mâximo Afonso&#160;ise hayır efendim diyerek söyleyeceği şeyin ne bir yorum, ne&#160;de sevgili meslektaşının yerinde saptamalarıyla ilgili olduğunu, evet, hem geçerli hem de geçersiz kuralları bildiğini ve onlara hep saygı gösterdiğini, yalnızca okul dışında yetişmesi&#160;gereken acil işler dolayısıyla toplantıdan çıkmak için izin isteyeceğini belirtti. Bu defa ortada herhangi bir alt hareket&#160;yoktu, fakat bir alt ses, başka bir deyişle bir armonik ses vardı, bu ses hem yukarıda açıklanmış olan taze teorinin hem de&#160;hareketli ve sözlü iletişim konusunda çeşitlemelere, sadece&#160;ikinci ve üçüncü çeşitlemelere değil, dördüncü ve beşincilere&#160;de vermemiz gereken önemi vurgulamaktaydı. Bizi ilgilendiren durumdaysa, mesela odada bulunan kişiler, müdür tarafından çıkarılan alt sesin, Tabii, buyurun, çıkabilirsiniz, şeklinde telaffuz edilmiş sözcüklerin altında derin bir rahatlama&#160;hissi yarattığını fark etmişlerdir. Tertuliano Mâximo Afonso&#160;elini cömertçe sallayarak, toplantı katılımcıları için bir hareket, müdür içinse bir alt hareket, veda etti ve dışarı çıktı. Ara-</p>
<p>basını okulun yakınına park etmişti, birkaç dakika sonra arabasının içindeydi ve dün akşamdan beri birbiri ardına gelen olayların şimdilik sonucu olan yere, yani Arayan Bulur&#160;filminin kasedini kiraladığı dükkâna gitmek üzere arabasını&#160;sürerken bakışlarını yola dikmişti. Öğle yemeğini yalnız başına yediği yemekhanede kafasında kabaca bir plan oluşturmuş, meslektaşlarının insanın uykusunu getiren konuşmalarının oluşturduğu koruyucu kalkan altında planını mükemmelleştirmişti ve nihayet videocudaki görevlinin karşısındaydı, hani şu müşterisinin adının Tertuliano olmasını pek komik bulan ve biraz sonra gerçekleşecek olan ticari alışverişin&#160;ardından, bu ismin garipliğiyle ismi taşıyan müşterinin aşırı&#160;tuhaf davranışları arasındaki rastlantı hakkında düşünmek&#160;için daha fazla sebep sahibi olacak olan görevli. İlk başta&#160;olaylarm böyle gelişeceği belli değildi, Tertuliano Mâximo&#160;Afonso herkes gibi normal bir tavırla dükkâna girdi, herkes&#160;gibi iyi günler dedi ve herkes gibi yavaş adımlarla, arada bir&#160;duraksayarak ve kaset kutularının yanlarında yazan yazıları&#160;görmek için boynunu bükerek rafların arasında dolaştı ve sonunda tezgâha yaklaşıp şöyle dedi, Dün buradan bir kaset kiralamıştım, bilmem hatırladınız mı, onu satın almak için geldim, Evet, gayet iyi hatırlıyorum, Arayan Bulur idi, Aynen&#160;öyle, onu satın almak istiyorum, Memnuniyetle, ama sizin&#160;yararınıza bir tavsiyede bulunmama izin verirseniz, kiralamış&#160;olduğunuz kasedi bize geri verip paketi açılmamış bir kaset&#160;alırsanız daha iyi olur, çünkü, tahmin edersiniz ki, kasetler&#160;kullanıldıkça hem görüntü hem ses açısından kimi bozukluklar ortaya çıkabiliyor, bu bozukluklar önemsiz olsa da bir süre sonra insanı rahatsız edebiliyor, Hiç gerek yok, dedi Tertuliano Mâximo Afonso, kiralamış olduğum kaset işimi görür. Görevli, işimi-görür sözcüklerinin esrarı karşısında şaşırdı, bu ifade video kasetler için pek kullanılmaz, insan video&#160;kasedi seyretmek için ister, kaset bunun için doğar, bunun&#160;için üretilir, o kadar. Ancak müşterinin tuhaflığı bu kadarla</p>
<p>kalmayacaktı. Görevli, gelecekte başka alışverişler de yaptırabilmek ümidiyle, Tertuliano Maximo Afonso’ya ta Fenikelilerden kalmış olan ihtimamlı davranışları ve ticari nezaketi göstermeye karar verdi, Kiralama fiyatını satış fiyatından düşüyorum, dedi ve fiyatı hesaplarken müşterinin sorusunu&#160;duydu, Sizde aynı film şirketinin başka filmleri de var mıdır&#160;acaba, Aynı yönetmenin demek istiyorsunuz herhalde, diye&#160;sordu görevli, ihtiyatla, Hayır, hayır, aynı film şirketi dedim,&#160;benim için önemli olan film şirketi, yönetmen değil, Kusuruma bakmayın, bu işi yıllardır yapmama rağmen böyle bir talebi hiçbir müşteriden duymamıştım, belli bir filmi veya&#160;oyuncuyu arayanlar çoktur, arada bir yönetmen arayan da&#160;çıkar, ama belli bir film şirketini arayanla hiç karşılaşmamıştım, Öyleyse özel tip bir müşteri olduğum söylenebilir, Gerçekten de öyle, Sayın Mâximo Afonso, diye mırıldandı görevli, müşteri kaydına hızlı bir bakış attıktan sonra. Sersemlemiş, şaşırmıştı, ama bir yandan da ani bir ilhamla müşteriye soyadıyla hitap etmeyi aklına getirmiş olduğu için memnundu, ki aynı zamanda ilk isim olarak kullanılabilen bu&#160;isimler belki de, o andan itibaren, adamın ilk adını, gerçek&#160;adını, uygunsuz bir anda gülme arzusu doğurmuş adını, görevlinin ruhunun karanlık köşelerine itecekti. Bu arada müşteriye aynı film şirketinin başka filmlerinin dükkânda bulunup bulunmadığı konusunda cevap vermesi gerektiğini unuttuğu için Tertuliano Mâximo Afonso mecburen soruyu tekrarladı, tekrarlarken de, görünüşe bakılırsa dükkâna salmış&#160;olduğu tuhaf kişilik ününü düzeltebilmeyi umarak soruya bir&#160;açıklama ekledi, Bu film şirketinin başka filmlerini görmeyi,&#160;belli bir sinema filmi şirketinin izleyicilerine adım adım, saniye saniye, kare kare yaydığı açık, örtülü ve gizli eğilimler, hevesler, niyetler ve mesajlar, özetle, ideolojik imgeler hakkında, tabii bilinçli olarak yayılan imgeleri değerlendirme dışında tutarak hazırlamakta olduğum bir incelemenin ileri bir&#160;safhasına gelmiş olduğum için istiyorum. Tertuliano Mâxi-</p>
<p>mo Afonso söylevini tamamlarken görevli de saf bir hayret ve hayranlıkla, nihayet ne istediğini bilmekle kalmayıp isteme sebeplerini de en iyi şekilde açıklayan bir müşteriyle karşılaşmış olduğu için gözlerini giderek daha kocaman açmıştı,&#160;böyle müşterilere ticarette, bilhassa videocularda nadiren&#160;rastlanırdı. Ancak görevlinin saf hayret ve hayranlıkla aydınlanan dalgın yüzünün, aşağılık bir ticari ilgiden doğan nahoş&#160;bir leke taşıdığını, aynı anda görevlinin aklından şu düşüncenin geçtiğini de belirtmek gerek, Bahsedilen film şirketi piyasadaki en üretken ve eski şirketlerden biri olduğuna göre, bu&#160;müşteri, ki kendisine Sayın Mâximo Afonso diye hitap etmeyi asla unutmamalıyım, yapmakta olduğu çalışmayı, incelemeyi, araştırmayı ya da adı her neyse onu tamamlayana dek&#160;kasaya oldukça iyi bir para bırakmış olacak. Şirketin tüm&#160;filmleri video kaset formatında ellerinde bulunmasa da bu,&#160;gelecek vaat eden, ilgiyi hak eden bir işti, Bence öncelikle, dedi görevli, ilk şaşkınlığı üzerinden atmış olarak, film şirketinden tüm filmlerinin bir listesini istemeliyiz, Evet, olabilir, diye karşılık verdi Tertuliano Mâximo Afonso, ama bu şimdilik çok gerekli değil, hem büyük olasılıkla çekilmiş olan tüm&#160;filmleri seyretmem gerekmeyecek, bu yüzden elinizde olan&#160;filmlerle başlayalım, sonra da, ulaştığım sonuç ve kararlara&#160;göre, gelecekteki seçeneklerimi daha iyi şekillendirebilirim.&#160;Görevlinin ümitleri aniden yok oldu, balon henüz havalana-madan gaz kaybetmeye başlamıştı. Zaten küçük şirketlerin&#160;sıkıntıları da böyle sorunlardan kaynaklanır, eşekten her çifte yiyenin bacağı kırılmaz, yirmi dört ayda köşeyi dönemi-yorsan belki de yirmi dört yıl didinip dönersin. Altın değerindeki sabır ve katlanmanın iyileştirici etkileri sayesinde morali az çok düzelmiş olan görevli tezgâhın arkasından çıktı ve&#160;raflara yönelip, Bakalım elimizde hangi filmler varmış, deyince Tertuliano Maximo Afonso şöyle karşılık verdi, Bulursanız başlangıç için beş altı film yeterli olacaktır, ne de olsa gece vakti de çalışabiliyorum, Altı kaset en az dokuz saatlik bir</p>
<p>izleme süresi gerektirir, diye hatırlattı görevli, sabahlamanız gerekebilir. Tertuliano Mâximo Afonso bu kez karşılık vermedi, aynı şirkete ait bir filmin afişine bakmaktaydı, filmin&#160;adı Sahnenin Tanrıçası idi ve epey yeni olmalıydı. Başrol&#160;oyuncularının isimleri, farklı boyuttaki puntolarla yazılmış&#160;ve afişe isimlerinin ulusal sinema camiasında sahip oldukları&#160;yerin büyüklüğüne veya küçüklüğüne göre dizilmişlerdi.&#160;Arayan Bulur'da resepsiyon görevlisi rolündeki aktörün adının orada bulunacak hali yoktu tabii. Görevli, çıkmış olduğu keşif seferinden kucağında altı adet filmle döndü ve kasetleri tezgâha koydu, Elimizde daha fazlası da var, ama madem&#160;beş altı film size yetiyor, Bu yeterli, yarın veya daha sonra uğrayıp bulduğunuz diğer filmleri de alırım, Elimizde olmayanları sipariş etmemi ister miydiniz, diye sordu görevli, ölmekte olan ümitlerini canlandırma çabasıyla, Şimdilik burada&#160;mevcut olanlarla başlayalım, gerisine sonra karar veririz. Israr etmenin anlamı yoktu, müşteri ne istediğini gerçekten biliyordu. Görevli, kasetlerin birim fiyatını kafasından altıyla&#160;çarptı, hesap makinelerinin henüz meydanda olmadığı, hatta&#160;rüyalarda bile görülmediği günlerden kalma, eski toprak bir&#160;görevliydi, ve bir rakam söyledi. Tertuliano Mâximo Afonso, Söylediğiniz rakam kasetlerin satış fiyatı, kiralama fiyatı&#160;değil, diyerek onu düzeltti, Diğerini satın aldığınız için bunları da satın almak isteyebileceğinizi düşündüm, diye kendini&#160;savundu görevli, Evet, daha sonra bunlardan da birini, belki&#160;de hepsini satın alabilirim, ama aradığım şeyi içeren filmler&#160;olup olmadıklarına emin olmak için önce filmleri seyretmem,&#160;daha doğru bir tabirle, izlemem lazım. Müşterinin açık vermez mantığı tarafından alt edilen görevli fiyatı hızla tekrar&#160;hesaplayıp video kasetleri bir naylon torbaya koydu. Tertuliano Mâximo Afonso ödemeyi yaptı, iyi günler dileyip yarın&#160;görüşeceklerini söyledi ve dışarı çıktı. Sana Tertuliano adını&#160;veren kişi ne yaptığını çok iyi biliyormuş, diye dişlerinin arasından homurdandı görevli, hüsranla.</p>
<p>Aktarıcı veya anlatıcıya göre, kurgu tercihinin akademik onay mührüne sahip birine verilmesi olasılığının büyüklüğünün göz önünde bulundurulduğu bu noktada, Tarih öğretmeni şehrin diğer tarafındaki evine varana dek hiçbir şey olmadı demek, en kolay şey olur. Profesyonel vicdan, kurgudaki boşlukları doldurmak uğruna bir sokak karmaşasına&#160;veya trafik kazasına yer vermediğinde, bu üç sözcük, Hiçbir&#160;Şey Olmadı, bir zaman makinesine binilmiş gibi bir sonraki&#160;olaya acilen geçilmek istendiğinde veya, mesela karakterin&#160;kafasından geçen düşünceler pek bilinmediğinde, özellikle&#160;bu düşüncelerin karakterin sınırları dahilinde davranması ve&#160;hareket etmesi gereken yaşam koşullarıyla ilgisi yoksa kullanılır. İşte çiçeği burnunda film meraklısı öğretmen Tertulia-no Maximo Afonso da arabasını sürerken aynen böyle bir&#160;durumdaydı. Derin düşüncelere dalmasına dalmıştı, fakat&#160;düşünceleri.son yirmi dört saatte yaşamış olduklarından öylesine uzaktı ki onları dikkate alıp bu anlatıya katarsak, anlatacağımız hikâyenin mecburen baştan aşağı değiştirilmesi&#160;gerekirdi. Gerçi bu da hoş olabilirdi, hatta belki, Tertuliano&#160;Mâximo Afonso’nun düşüncelerini tamamen bileceğimiz&#160;için şimdikinden daha bile hoş olurdu, fakat bu aynı zamanda şimdiye kadar sarf ettiğimiz tüm çabayı, zahmetle geride&#160;bırakılan bunca sayfayı yok sayıp sıfırlamamız ve en başa, o&#160;alaycı ve küstah ilk sayfaya dönmemiz, sadece yeni ve farklı&#160;değil, son derece tehlikeli de olduğu şüphe götürmeyen bir&#160;maceraya atılmak uğruna verilen onca emeği çöpe atmamız&#160;anlamına gelirdi, işte Tertuliano Mâximo Afonso’nun düşüncelerine dalmak, bizi böylesine uzaklara sürüklerdi. Öyleyse iki kuşu da kaçırıp hüsrana uğramak yerine, tek bir kuşu elimizde tutmakla yetinelim. Zaten pek vaktimiz de kalmadı. Tertuliano Mâximo Afonso park ettiği arabasından&#160;çıktı, eve ulaşmak için kat etmesi gereken kısa mesafeyi aşmakta, bir elinde çantasını, diğerindeyse naylon torbayı taşıyor, uyuyacağı saate dek filmlerin kaçını, fiillerden daha res-</p>
<p>mi olanı kullanırsak, izleyeceğini düşünmüyor olsa aklından kim bilir neler geçecek, küçük rollerin oyuncularına ilgi duyunca böyle olur işte, başrol oyuncusu olsaydı daha ilk sahnelerde görünürdü. Tertuliano Mâximo Afonso kapıyı açıp&#160;evine girdi, kapıyı kapadı, çantasını çalışma masasına, filmlerin içinde bulunduğu torbayı da onun yanma koydu. Evin&#160;havası temiz, bir başkasının olduğu hissi yok olmuş, belki de&#160;yalnızca, dün gece buraya giren şey evin ayrılmaz bir parçasına dönüşmüş gibi fark edilmez hale gelmiş. Tertuliano&#160;Mâximo Afonso yatak odasına gidip üstünü değiştirdi, mutfağa gidip hoşuna gidecek bir şey bulabilmeyi umarak buzdolabını açtı ve kapayıp elinde bir bardak ve bir kutu birayla oturma odasına döndü. Video kasetleri torbadan çıkardı&#160;ve yapım yıllarına göre sıraya dizdi, en eskisi, Lanetli Şifre,&#160;görmüş olduğu Arayan Bulur’dan iki yıl önce çekilmiş, en&#160;yenisiyse önceki yıl çekilen Sahnenin Tanrıçası. Geriye kalan&#160;dört filmse, eskiden yeniye doğru, Biletsiz Yolcu, Ölüm Şafakta Saldırır, Alarm îki Kez Çaldı ve Beni Başka Bir Gün&#160;Ara. Refleks olarak, sonuncu filmin adından dolayı, başını&#160;çevirip kendi telefonuna baktı. Telesekreterinin ışığı, yeni&#160;aramalar olduğunu haber veriyordu. Kısa bir tereddüdün ardından mesajları dinlemek için aletin düğmesine bastı. İlk&#160;mesaj, tanınacağına emin olduğu için ismini söyleme gereği&#160;duymayan bir kadına aitti, yalnızca, Benim, diyerek kendini&#160;tanıttıktan sonra konuşmaya devam ediyordu, Niye böyle&#160;davranıyorsun anlamıyorum, beni bir haftadır aramıyorsun,&#160;niyetin ilişkiyi bitirmekse bunu yüzüme söylemen daha iyi&#160;olur, geçen günkü tartışmamız yüzünden böyle bir sessizliğe&#160;bürünmemelisin, ama sen bilirsin, ben senden hoşlandığımı&#160;biliyorum, hoşça kal, sevgiler. İkinci mesaj da aynı sese aitti,&#160;Lütfen beni ara. Üçüncü mesajsa Matematik öğretmenin-dendi, Sevgili dostum, diyordu, bugün sanırım bana alındınız, fakat tüm samimiyetimle söyleyebilirim ki, buna hangi&#160;hareketimin veya sözümün yol açmış olabileceğini bilmiyo-</p>
<p>rum, bu konuda konuşmamız ve aramızı açan yanlış anlaşılmaları gidermemiz gerektiğini düşünüyorum, size bir özür borçlu olduğumu düşünüyorsanız, lütfen bu aramamı özrümün başlangıcı olarak kabul edin, sevgilerimle, daima dostunuz olduğuma emin olabilirsiniz. Tertuliano Mâximo&#160;Afonso kaşlarmı çattı, okulda Matematik öğretmeniyle alakalı rahatsız edici ve nahoş bir olay yaşadığını hayal meyal&#160;anımsıyordu, fakat ne olduğunu hatırlayamıyordu. Mesajı&#160;başa sardı ve ilk iki mesajı yeniden dinledi, bu kez yüzünde&#160;belli belirsiz bir gülümseme ve dalgın diye tanımlanabilecek&#160;bir ifade vardı. Yerinden kalkıp Arayan Bulur kasedini videodan çıkardı ve yerine Lanetli Şifre’yi koydu, fakat son anda, parmağı oynatma düğmesine basmak üzereyken, filmi&#160;başlatırsa, hazırlamış olduğu eylem planındaki önemli noktalardan birini atlayarak ağır bir kural ihlalinde bulunacağını fark etti, bu önemli nokta, Arayan Bulur filminin sonundaki yazılardan en küçük rollerdeki aktörlerin, yani hikâyenin zaman ve mekânında bulunsalar da sadece birkaç kelime konuşan ve yıldızların birbirleri arasındaki bağlantıyı&#160;sağlayan minicik birer uydu olmaktan ileri gidemeyen, uydurma birer isme bile layık görülmeyen, böyle ifade etmek&#160;pek doğru olmasa da, hem gerçek hayatta hem de kurguda&#160;ihtiyaç duyulan aktörlerin isimlerini not etmekti. Tabii bunu&#160;daha sonra da yapabilirdi, fakat düzen, hani köpek için de&#160;denir ya, insanın en iyi dostudur, dost olmasına dosttur, ama&#160;tıpkı köpek gibi, arada bir ısırır. Her şeyin bir yeri vardır ve&#160;her şey kendi yerinde durmalıdır anlayışı tüm varlıklı ailelerin altın kuralı olmuş, yapılması gereken şeylerin düzenli olarak halledilmesinin ise kaosun hayaletlerine karşı en sağlam&#160;sigorta olduğu defalarca kanıtlanmıştır. Tertuliano Mâximo&#160;Afonso artık yakından tanıdığı Arayan Bulur kasedini ileri&#160;sardı, ilgilendiği kısma, yani küçük rollerde oynayanların listesinin geçtiği yere gelince görüntüyü dondurdu ve ekranda&#160;gördüğü erkek isimlerini bir kâğıda kopyaladı, sadece erkek</p>
<p>isimlerini, çünkü bu defa, alışılmışın aksine, araştırmanın amacı bir kadın değildi. Bunun, Tertuliano Mâximo Afon-so’nun düşünüp taşınmalarının sonucunda kurmuş olduğu&#160;planı, yani kendisinin eski bıyıklı halinin, şimdiki bıyıksız&#160;halinin ve gelecekteki saçları dökülmeye başlayıp kelinin açılacağı halinin canlı bir sureti olan resepsiyon görevlisinin&#160;kimliğini bulma planını yeterince anlaşılır kıldığını varsayıyoruz. Neticede, Tertuliano Mâximo Afonso’nun yaptığı şeyin sonunda ne olacağı, biraz kafa yorulduğu takdirde zaten&#160;belliydi, resepsiyon görevlisinin yer aldığı veya almadığı tüm&#160;filmlerdeki küçük rollü aktörlerin isimlerini not edecekti.&#160;Mesela birkaç saniye önce videoya koymuş olduğu film olan&#160;Lanetli Şifre’de canlı suretini görmezse, filmin sonundaki&#160;isimleri, Arayan Bulur’un kadrosunda da varlarsa, listeden&#160;siliverecekti. Bir mağara adamının beyninin böyle bir durumda çaresiz kalacağını bilsek de, çeşitli mekân ve zamanlardan çıkma insanlarla uğraşmaya alışık bir Tarih öğretmeninin, bilhassa daha dün antik Mezopotamya uygarlıkları&#160;hakkındaki tuğla gibi kitabın Amurrular hakkmdaki bölümünü okuduğunu hatırlarsak, böylesine basit bir bulmacayı&#160;çocuk oyuncağı gibi çözeceğini ve aslında bu kadar ayrıntılı&#160;ve kapsamlı bir açıklama yapmamıza gerek olmadığını fark&#160;etmeliyiz. Sonuçta, tahminimizin aksine, resepsiyon görevlisi Lanetli Şifre’de de göründü, bu defa bir banka memuru&#160;rolündeydi, bir tabancayla tehdit edilince, belli ki hiç tatmin&#160;edemediği yönetmenin gözüne girebilmek için abartılı bir&#160;korkuyla tir tir titreyerek kasanın içindekileri, soyguncunun&#160;gişenin öteki yanına fırlatmış olduğu çantaya dolduruyordu,&#160;bu arada soyguncu da, Ya çantayı parayla doldurursun, ya&#160;da ben seni kurşunla doldururum, seçim senin, diye, gangsterlere özgü bir biçimde ağzım çarpıtarak hırlıyordu. Fiillerle sözcük oyunu yapmakta usta bir soyguncuydu bu. Banka&#160;memuru filmde iki kez daha göründü, ilkinde polisin sorularını cevaplandırıyor, İkincisindeyse yaşadığı travmadan dola-</p>
<p>yı bankanın tüm müşterilerini soyguncu sanmaya başlayınca bankanın müdürü tarafından gişe görevinden almıyordu. Ayrıca bu banka memurunun da oteldeki resepsiyon görevlisi gibi ince ve parlak bir bıyığı vardı. Tertuliano Maximo&#160;Afonso’nun bu defa ne sırtından aşağı soğuk terler boşandı,&#160;ne de elleri titredi, görüntüyü birkaç saniyeliğine dondurup&#160;soğukkanlı bir merakla inceledikten sonra oynatma düğmesine bastı. Eşinin, benzerinin, ayrık Siyam ikizinin, Zenda&#160;mahkûmunun veya halen sınıflandırılmayı bekleyen her neyse onun yer aldığı bir film olduğu için, gerçek kimliğinin&#160;araştırılma yönteminin de farklı olması gerekiyordu, bu defa ilk listede yer alan ve ikinci listede de tekrarlanan isimler&#160;işaretlenecekti. Tertuliano Mâximo Afonso iki, sadece iki ismin yanına artı işareti koydu. Akşam yemeği vakti henüz&#160;gelmemişti, iştahı en ufak bir sabırsızlık göstermiyordu, öyleyse kronolojik sıralamada bir sonra gelen filmi seyredebilirdi, filmin adı Biletsiz Yolcu idi, ama Vakit Kaybı diye de&#160;adlandırılabilirdi, çünkü demir maskeli adam filmde yer almıyordu. Vakit Kaybı demek biraz abartılı olabilir, çünkü bu&#160;film sayesinde birinci ve ikinci listelerdeki birkaç ismin daha&#160;üstü çizilebilmişti, İsimleri çıkara çıkara sonuca varacağım,&#160;dedi Tertuliano Mâximo Afonso yüksek sesle, aniden bir arkadaşa ihtiyaç duymuş gibi. Telefon çaldı. Arama olasılığı en&#160;zayıf olan kişi Matematik öğretmeniydi, olasılıklar arasında&#160;en kuvvetlisiyse önceden de iki kez aramış olan kadındı.&#160;Uzaklarda oturan annesi de sevgili oğlunun sıhhati yerinde&#160;mi diye merak etmiş olabilirdi. Telefon birkaç kez çaldıktan&#160;sonra sustu, telesekreterin kayıt mekanizması devreye girmişti, bu andan itibaren kaydedilen sözcükler, birisi tarafından dinlenene dek beklemek zorundalar, annesi, Nasılsın,&#160;canım, diye soruyor olabilir, arkadaşı, Yanlış bir şey söylemiş&#160;veya yapmış olduğumu zannetmiyorum, diye üsteliyor olabilir, sevgilisi, Böyle davranılmayı hak etmiyorum, diye ümitsizce yakarıyor olabilir, Tertuliano Mâximo Afonso’nun</p>
<p>içinden mesajı dinlemek gelmiyordu. Midesi yiyecek talep etmiyor olsa da düşüncelerini biraz dağıtmayı istediğinden bir sandviç hazırlayıp bir bira daha açmak için mutfağa gitti. Bir&#160;tabureye oturup yavan yiyeceği herhangi bir keyif duymadan çiğnerken düşünceleri de boşluktan yararlanıp dalgınlığa kapılmışlardı. Dikkat kesilmiş olan bilinci baygınlaşınca&#160;sağduyusu, baştaki hararetini kaybederek, dalgınlığın ortasındaki sonuçlanmamış iki düşünce parçacığının arasına sıkıştığı yerden başını uzatıp Tertuliano Mâximo Afonso’ya&#160;yaratmış olduğu durumdan memnun olup olmadığını sordu.&#160;Soğukluğunu hızla kaybeden biranın ekşi tadı ve iki dilim&#160;ekmeğin arasına sıkıştırılmış düşük kaliteli salam parçasının&#160;yumuşak ve nemli dokusu sayesinde gerçekliğe dönen Tarih&#160;öğretmeni, yaptığı şeyin mutlulukla tamamen alakasız olduğunu ve bu durumu yaratanın kendisi olmadığını söyledi.&#160;Durumu yaratanın sen olmadığını kabul ediyorum, dedi sağduyu, fakat içinde bulunduğumuz birçok durum, bizim yardımımız olmasa bulundukları noktaya gelemezler, sen de şu&#160;anki durumdan biraz sorumlu olduğunu inkâr edecek değil-sindir herhalde, Ben ne yaptıysam merakımdan yaptım, Bunu daha önce de tartışmıştık, Meraka karşı mısın yani, Benim asıl demek istediğim, bize sağduyu tarafından verilen en&#160;değerli armağanın merak olduğunu halen öğrenememiş olman, Bence sağduyu ve merak birbirine zıttır, Çok yanılıyorsun, diye iç geçirdi sağduyu, Yanıldığımı kanıtla öyleyse,&#160;Sence tekerleği kim icat etti, Bu bilinmiyor, Elbette biliniyor,&#160;tekerleği sağduyu icat etti, böyle bir icat ancak kuvvetli bir&#160;sağduyu tarafından ortaya çıkarılabilirdi, Peki ya atom bombası, onu da mı sağduyu icat etti, diye sordu Tertuliano&#160;Mâximo Afonso, rakibini hazırlıksız yakalamış gibi muzaffer bir tavırla, Hayır, atom bombası da bir duyu tarafından&#160;icat edildi, ama bu duyu ne sağ, ne de sağlıklı, Kusura bakma, ama sağduyu doğası gereği muhafazakârdır, hatta daha&#160;ileri gidip gerici bile diyebilirim, Böyle şikâyet mektupları ta-</p>
<p>rih boyunca herkes tarafından yazılmış ve alınmıştır, O halde, herkes böyle kabul edip onları yazdı ve yazmaktan başka seçeneği kalmayanlar da onları aldıysa, söylediğim şey doğru olmalı, Bir şeyi kabul etmeyle fikir birliğine varmanın&#160;aynı kapıya çıkmadığını biliyor olmalısın, insanlar genelde&#160;bir fikrin altında, bir şemsiyenin altında toplaşır gibi toplaşırlar. Tertuliano Mâximo Afonso karşılık vermek için ağzını açtı, tabii böyle sessiz, kişinin zihninde olup biten bir sohbet için ağzım açmak ifadesini kullanmak ne kadar doğru&#160;olursa, fakat sağduyu çoktan gitmişti, çıt çıkarmadan ortadan kaybolmuş, tam olarak yenilmiş olmasa da sohbetin ana&#160;konusundan yine uzaklaşılmasından hoşlanmamıştı. Tabii&#160;tüm bu olanların yalnızca sağduyunun hatası olmadığını da&#160;hatırlamak lazım. Sağduyu, gerçekten de, eylemlerinin sonuçları konusunda birçok kez yanılgıya düşmüştür, tekerleği&#160;icat ettiğinde kötü bir hata, atom bombasındaysa beter bir&#160;hata yapmıştır. Tertuliano Maximo Afonso saatine baktı ve&#160;bir film daha seyretmesinin kaç saatini alacağını hesap etti,&#160;aslında dün geceyi uykusuz geçirmesinin etkilerini hissetmeye başlıyordu, gözkapakları, biranın da yardımıyla, kurşun&#160;gibi ağırlaşmaya başlamıştı, biraz önceki dalgınlığının sebebi de bu olsa gerekti. Şimdi yatmaya gidersem, dedi, muhtemelen iki üç saat sonra uyanacağım, sonra kendimi daha da&#160;kötü hissedeceğim. Ölüm Şafakta Saldmr’a göz atmaya karar verdi, belki de herif bu filmde görünmezdi, öyle olursa&#160;her şey tatlıya bağlanır, filmi sona sarıp isimleri not eder, sonra da yatmaya giderdi. Ancak hesaplarında yanılmıştı.&#160;Adam filmde belirdi, hastabakıcı rolündeydi ve bıyığı yoktu.&#160;Tertuliano Mâximo Afonso’nun tüyleri, bu kez sadece ko-lundakiler, diken diken olmaya başladı, sırtı terlemedi ve&#160;normal, soğuk olmayan bir ter, alnını hafifçe ıslattı. Filmi&#160;baştan sona seyretti, listesindeki tekrarlanan isimlerden birinin yanına bir artı işareti koydu ve yatağına gitti. Amurrular&#160;hakkındaki bölümden iki sayfa okuduktan sonra ışığı sön-</p>
<p>dürdü. Uykuya dalmadan önce aklından geçen son düşünce, Matematik öğretmeni hakkındaydı. Adama okulun koridorunda neden öylesine soğuk davranmış olduğunu tam olarak&#160;bilemiyordu. Elini omzuma koydu diye mi acaba, diye sordu ve hemen karşılık verdi, Ona böyle bir şey söylersem kendimi aptal yerine koymuş olurum, o da bana sırtını dönüp&#160;gider, onun yerinde olsam ben de aynısını yapardım. Uykuya dalmadan önceki son saniyesini mırıldanarak geçirdi, belki kendine, belki de meslektaşına hitap ediyordu, Bazı şeyler&#160;sözcüklerle açıklanamaz.</p><div><img src="main-8.jpg" alt=""/></div><div><img src="main-9.jpg" alt=""/></div>
<p>Bunun pek de doğru olduğu söylenemez. Bir zamanlar sözcükler o kadar azlarmış ki, Bu ağız senin veya, Bu ağız&#160;benim, kadar basit bir şeyi ifade etmemiz, hatta, Ağızlarımız&#160;neden birbirine değiyor, diye sormamız bile mümkün değilmiş. Günümüzde insanlar bu sözcüklerin yaratılması uğruna verilmiş emeğin farkında değiller, bu konuda ilk kavranması gereken şey, belki de kavranması gereken şeyler arasında en zoru, bu sözcüklere ihtiyaç duyulduğunun fark edilmesi olmuştur, bunu, sözcüklerin akıllarda yaratacağı etkiler&#160;konusunda fikir birliğine varılması takip etmiş, son olarak&#160;da, asla tamamıyla yerine getirilemeyecek bir iş olan, bahsedilen bu etkilerin ve sözcüklerin orta ve uzun vadede ortaya&#160;çıkarabileceği sonuçların hayal edilmesi gelmiştir. Bununla&#160;karşılaştırıldığında, sağduyunun dün gece varmış olduğu kati yargının aksine, tekerleğin icadı şans eseri olmaktan ileri&#160;gitmez, tıpkı evrensel yerçekimi yasasının Nevvton’un başının üstüne düşüveren bir elmanın sayesinde ortaya çıkması&#160;gibi. Tekerlek çabucak icat edilmiş ve ezelden beri bilinen bir&#160;icat olarak kalmıştır, sözcüklerse belirsiz, dağınık bir kaderle, gayet geçici fonetik ve morfolojik kümeler halinde dünyaya gelmişlerdir, ama neyse ki, aydın yaratılışlarından doğan aydınlık sağ olsun, kendi başlarına değil de sınıflandırmayı yapan kişinin zevklerine göre değişkenlikle ifade ve&#160;temsil ettikleri kavramlar gibi ölümsüz, ölmez veya ebedidirler. Karşı koyamadıkları, yaratılış temelli bu eğilim zamanla,&#160;hem ortaklaşa hem de kişisel anlamda, ağır ve çözülmesi güç</p>
<p>bir iletişim sorunu haline gelmiş, sağlarıyla sollarını, önlerini arkalarını birbirine karıştırmalarına yol açmıştır, sözcükler, önceleri iyi kötü ifade etmek için çabaladıkları şeyin yerini ele geçirmişlerdir ve bunun sonucunda da, görünümleri sizi yanıltmasın, boş tenekeler, dışlarında etiketler olsa da içleri boş gelen veya hızla boşalan teneke kutular alayının bir&#160;zamanlar içlerinde bulundurdukları ve korudukları zihinsel&#160;ve bedensel gıdaları çağrıştıran kokusu ortaya çıkmıştır. Sözcüklerin kökenleri ve kaderleri hakkındaki bu dağınık düşünceler bizleri asıl konumuzdan öylesine uzaklaştırdı ki en&#160;başa dönmekten başka seçeneğimiz kalmadı. Görünenin aksine, Bu ağız senin, Bu ağız benim ve hatta, Ağızlarımız neden birbirine değiyor, cümlelerini yazmamız tesadüf eseri değildi. Tertuliano Mâximo Afonso yıllar önce, elinde fırsat&#160;varken biraz vakit ayırıp aynı anlama meyleden cümlelerin&#160;kısa ve uzun vadeli etki ve sonuçlarına kafa yormuş olsaydı&#160;şu anda bakışlarını telefona dikmiş, şaşkın şaşkın başını kaşıyor ve dün telesekretere iki, belki de üç kez sesini ve şikâyetlerini bırakan kadına ne demesi gerektiğini bulmaya çalışıyor olmazdı. Dün gece mesajları dinledikten sonra yüzünde gözlemlediğimiz belli belirsiz gülümseme ve dalgın ifade&#160;ayıp birer kibir belirtisinden öte değildi ve kibir, özellikle&#160;dünyanın eril kısmında, başımız sıkıştığı anda ortadan kaybolan veya başka yana bakıp hiçbir şey olmamış gibi ıslık&#160;çalan o sahte arkadaşlardan farksızdır. Maria da Paz, telefon&#160;eden kadının insanın içini ümitle dolduran, tatlı adı bu, biraz sonra işe gitmek üzere evinden çıkacak ve Tertuliano&#160;Maximo Afonso onunla hemen konuşmadığı takdirde kadıncağız koca bir günü daha üzüntü içinde geçirecek ve böyle bir şey, kadının hataları ve günahları ne olursa olsun, tabii gerçekten mevcutlarsa, hiç adil olmaz. Ya da kadın bunu&#160;hiç hak etmiyor, diyelim, çünkü kendisi bu tabiri tercih ederdi. Ancak her şeye rağmen, Tertuliano Maximo Afonso’nun&#160;şu anda boğuşmakta olduğu düşüncelerin saygıdeğer ahlaki</p>
<p>sorunlarla ya da adalet-adaletsizlik ilkeleriyle değil, kadını aramazsa kadının kendisini arayacağı ve bu yeni aramanın&#160;öncekinin üzerine, gözyaşı içeren veya içermeyen, daha da&#160;ağır şikâyetler bindireceğiyle alakası var. Şarap sunuldu ve&#160;keyifle tüketildi, şimdi kadehin dibindeki acı tortuyu içme&#160;vakti. Gelecekte birçok fırsatta ve kendisine iyi birer ders&#160;olacak durumlarda gözlemleyebileceğimiz üzere, Tertuliano&#160;Mâximo Afonso’nun kötü bir kişi olduğu söylenemez, hatta onu pek de talepkâr olmayan kriterlere göre hazırlanmış,&#160;iyi kişilerin yer aldığı şerefli bir listede görmemiz bile mümkün, fakat, görmüş olduğumuz üzere, aşırı alıngan olmasının yanında, ki bu bariz bir kendine güven eksikliğine işaret&#160;eder, asıl zaafı hayatı boyunca ne sağlam, ne de dayanıklı&#160;olabilmiş hisleridir. Mesela boşanması, klasik denebilecek,&#160;kanlı bıçaklı, ihanet, terk ve şiddetle lekelenmiş boşanmalardan farklıydı, sonuçta kendi aşk ateşinin söndüğü uzun bir&#160;sürecin ürünüydü, kendisi, dalgın ve kayıtsız mizacı dolayısıyla, bu sürecin sonunda ortaya çıkacak kurak çölü pek&#160;önemsememiş olabilir, fakat kendisinden daha doğru ve düzgün olan eski karısı, sonunda bu durumu katlanılmaz ve kabul edilmez bulmuştu. Seninle, sana âşık olduğum için evlendim, demişti kadın, ünlü kavgalarından birini yaptıkları bir&#160;gün, bugünse bu evliliği ancak korkaklık sebebiyle devam&#160;ettirebilirim, Ama sen hiç korkak değilsindir, demişti adam.&#160;Hayır, diye karşılık vermişti kadın, hayır, değilim. Birçok çekici özelliği bulunan bu kişinin, anlatmakta olduğumuz hikâyede bir rolü olması ihtimali ne yazık ki mevcut değil diyerek kabalık etmeyelim, çok zayıf olsa da bu ihtimal kadının eski kocasının bir hareketine, tavrına veya lafına bağlı&#160;olabilir ve bu laf, tavır veya hareket adamın bir ihtiyacı veya çıkarı dolayısıyla ortaya çıkabilir, ancak bunun olup olmayacağını şimdiden tahmin etmemiz mümkün değil. İşte&#160;bu sebepten dolayı adamın ilk karısına herhangi bir isim vermeyi gerekli görmüyoruz. Maria da Paz’ın bu sayfalarda</p>
<p>varlığını devam ettirip ettirmeyeceği, ettirirse de ne kadar süre ve nereye kadar ettireceği, Tertuliano Mâximo Afonso’ya bağlı, olur da telefonun ahizesini kaldırıp ezbere bildiği bir&#160;numarayı çevirmeye karar verirse, karşısına çıkan kadına ne&#160;diyeceğini bir tek kendisi biliyor. Matematik öğretmeninin&#160;numarasınıysa ezbere bilmediği için telefon defterine bakıyor, görünüşe bakılırsa, Maria da Paz’ı aramamaya karar&#160;vermiş, değersiz bir yanlış anlaşılmayı açıklığa kavuşturmanın, bir kadının acı çeken ruhunu rahatlatmaktan veya ruha&#160;son darbeyi vurmaktan daha önemli ve acil olduğunu düşünmüş. Tertuliano Mâximo Afonso’nun eski karısı korkak&#160;olmadığını söylerken, adamın korkak olduğunu iddia veya&#160;ima etmemek ve adamı kırmamak için büyük özen göstermişti, fakat bu durumda, hayattaki birçok durumda olduğu&#160;gibi, arife tarif gerekmemişti ve şu anki duygusal ve durum-sal senaryoya dönersek, erkek arkadaşının, âşığının, cinsel&#160;partnerinin veya bugünlerde nasıl deniyorsa o kişinin veda&#160;etmeye hazırlandığını çoktan anlamış olan ıstıraplı ve sabırlı Maria da Paz’a, tarifin t’si bile çok görülmüştü. Telefonu&#160;Matematik öğretmeninin karısı açtı ve sabahın böylesine erken bir saatinde gelen aramadan duyduğu rahatsızlığı pek de&#160;gizleyemeyen bir sesle, Kimsiniz, dedi, sesindeki rahatsızlık&#160;sözcükler vasıtasıyla değil, titrek ve tiz alt ses sayesinde belli oluyordu, karşımızda çeşitli bilim dallarından uzmanların,&#160;özellikle de yüzyıllardır bu konu hakkında yetkinlikleriyle&#160;tanınan ses teorisyenlerinin yardımını gerektiren bir vaka&#160;var, ses teorisyenleri derken sadece müzisyenler ve bestecileri değil, sesleri nasıl çıkaracaklarını bilen müzik yorumcularını da kastediyoruz. Tertuliano Mâximo Afonso rahatsız ettiği için özür diledikten sonra adını söyledi ve tam kiminle&#160;görüşmek istediğini söylerken, kadın, Bir saniye, çağırıyorum, diyerek lafını kesti ve çok geçmeden Matematikçi meslektaşının, İyi günler, dediği duyulunca adam da, İyi günler,&#160;diye karşılık verip rahatsız ettiği için yeniden özür diledi ve</p>
<p>mesajı biraz önce aldığını söyleyerek ekledi, Sizinle okulda konuşmak için de bekleyebilirdim, fakat daha fazla yanlış&#160;anlaşılmaya mahal vermemek için olayı bir an önce açıklığa&#160;kavuşturmayı istedim, böyle meseleler bir anda büyüyüverir,&#160;Benim açımdan herhangi bir yanlış anlaşılma mevcut değil,&#160;dedi Matematikçi meslektaşı, benim vicdanım beşikteki bir&#160;bebeğinki kadar temiz, Elbette, dedi Tertuliano Mâximo&#160;Afonso, elbette, suç bende, bu sıkıntı, bu depresyon sinirlerimi altüst etti, alınganlaştım, gıivensizleştim, olmayan şeyler hayal ediyorum, Ne gibi şeyler, diye sordu meslektaşı,&#160;Nasıl desem, mesela hak ettiğim nezaketi görmediğimi düşünüyorum, bazen ne olduğumu bile şaşırdığım oluyor, kim olduğumu biliyorum, ama ne olduğumu bilmiyorum, bilmem&#160;anlatabiliyor muyum, Eh işte, fakat, nasıl desem, tepkinizin,&#160;evet, tepkinizin sebebini halen anlayamadım, Açıkçası ben&#160;de bilmiyorum, bir an için bana, nasıl desem, babalık tasladığınızı düşündüm, Acaba size, sizin tabirinizle, babalığı ne&#160;zaman tasladım, Koridorda, sınıflarımıza gitmek üzere ayrılırken elinizi omzuma koydunuz, gayet dostane bir hareketti, fakat ben yanlış yorumladım, alındım, Şimdi hatırladım,&#160;Hatırlamamanız mümkün değil, karnımda bir elektrik jeneratörü olsa oracıkta yere yığılıp kalırdınız, Hareketim içinizde böylesine bir reddetme duygusu uyandırdı demek, Reddetme sözcüğü biraz ağır kaçabilir, salyangoz kendine dokunan parmağı reddetmez, kabuğuna çekilmekle yetinir, Onun&#160;reddetme şekli de öyledir, Evet, Fakat siz salyangoz değilsiniz, Bazen çok benzeştiğimizi düşünüyorum, Kim, siz ve ben&#160;mi, Hayır, ben ve salyangoz, Bu depresyondan bir an önce&#160;kurtulursanız her şey gözünüze daha farklı görünecektir, Tuhaf, Tuhaf olan nedir, Kullandığınız sözcükler, Hangi sözcükleri kullanmışım, Farklı görünmek, Cümlemin anlamının gayet açık olduğunu sanıyorum, Kesinlikle, doğru anladım zaten, ama söylemiş olduklarınız, benim son zamanlarda duyduğum endişelerle bire bir örtüşüyor, Anlaşabilmemiz</p>
<p>için biraz daha açık konuşmanız gerekecek, Henüz bunun için çok erken, ama bir gün neden olmasın, Öyleyse o günü&#160;merakla bekleyeceğim. Tertuliano Maximo Afonso aklından, Daha çok beklersin, diye geçirdikten sonra konuştu,&#160;Asıl konumuza dönersek, sevgili dostum, sizi arama sebebim&#160;beni affetmenizi dilemek, Affedildiniz, dostum, affedildiniz,&#160;ama hiç bu kadar büyütülecek bir konu değildi, bu olanlar,&#160;kafanızda, tabiri caizse, bir kaşık suda fırtına koparmış olmanızdan kaynaklanıyor, neyse ki böyle durumlarda fırtınadan sağ çıkanlar kumsallardadırlar, kimse boğularak ölmez,&#160;Olaya mizahi yaklaştığınız için teşekkür ederim, Teşekküre&#160;lüzum yok, konuyu çözdüğümüze sevindim, Sağduyum hayaller, hayaletler ve yersiz yargılarla dolu olmasaydı cömert&#160;tavrınıza vermiş olduğum aşırı, hatta saçmalığa varan tepkiyi hemen fark ederdim, Aman dikkat edin, sağduyu denen&#160;şey sağlıktan pek uzak bir duyudur, özünde istatistik kitabından fırlama bir bölüme benzeyen, ayağa düşmüş bir şeydir, Çok ilginç, kırk yıllık sağduyuyu istatistik kitabından bir&#160;bölüme benzetmek hiç aklıma gelmemişti, ama biraz düşününce haklı olduğunuzu anlıyorum, Tabii Tarih kitabından&#160;bir bölüm de olabilir, bu arada, hazır lafı açılmışken, bildiğim kadarıyla böyle bir kitap şimdiye kadar yazılmadı, Nasıl bir kitap, Sağduyunun tarihi hakkında bir kitap, Müthişsiniz, böyle harika fikirleri her sabah ürettiğinizi söylemeyin&#160;sakın, dedi Tertuliano Mâximo Afonso, soru havasında,&#160;Uyarılırsam üretiyorum, ama illa ki sıkı bir kahvaltının ardından, diye gülerek karşılık verdi Matematik öğretmeni, Bu&#160;gidişle size her sabah telefon edeceğim, Aman dikkat, altın&#160;yumurtlayan tavuğun başına gelenleri biliyorsunuz, Görüşmek üzere, Evet, görüşmek üzere, size bir daha babalık taslamayacağıma da söz veriyorum, Gerçi neredeyse babam&#160;olacak yaştasınız, Çok haklısınız. Tertuliano Mâximo Afonso ahizeyi yerine koydu, kendinden memnun arkasına yaslandı, rahatlamakla kalmamış, bu ilginç ve aklı başında soh-</p>
<p>betten keyif de almıştı, sağduyunun istatistik kitaplarındaki bir bölümden farksız olduğu ve Adem ile Havva’nın Cen-net’ten kovulduğu zamanlardan beri dünya kütüphanelerinde eksikliği çekilen bir sağduyu tarihi kitabı hakkında konuşan birine her gün rastlanmıyordu. Saate baktı, Maria da&#160;Paz bankadaki işine gitmek üzere evinden çıkmış olmalıydı,&#160;böylece kadının telesekreterine bırakacağı tatlı bir mesaj sayesinde mesele iğreti bir biçimde ve geçici bir süre için de olsa çözülebilirdi, Daha sonra ayrıntısıyla hallederim. Şeytanın&#160;oyununa gelmemek ve işini garantiye almak için yarım saat&#160;beklemeye karar verdi. Maria da Paz annesiyle yaşıyor ve&#160;her sabah evden birlikte çıkarlar, biri işine gider, diğeriyse&#160;önce kilisedeki ayine, oradan da alışverişe. Maria da Paz’ın&#160;annesi dul kaldığından beri kendini iyice dine, kiliseye vermişti. Evliliğin hep bir sığınak olarak gördüğü haşmetinden&#160;mahrum kaldığı yıllar boyunca buruşup kırışmış ve hizmet&#160;edeceği başka bir bey, hastalıkta ve sağlıkta birlikte olacağı,&#160;kendini bir kez daha dul bırakmayacak bir bey bulmaya karar vermişti. Yarım saatlik bekleme süresi tamamlanmasına&#160;rağmen Tertuliano Mâximo Afonso kadının mesajına nasıl&#160;karşılık vereceğini halen kestiremiyordu, başlangıçta tatlı ve&#160;doğal, sade bir mesajın iyi olacağmı düşünmüştü, fakat, bilindiği üzere, tatlıyla tatsız ve doğalla yapay arasındaki çizgi&#160;pek incedir, genelde hangi koşulda hangi ses tonunu kullanacağımız önceden belirlenmiş değildir, ani bir dürtüyle gelir, ancak şimdi olduğu gibi, ortada bir güvensizlik varsa, ilk&#160;anda gözümüze mükemmel ve uygun görünen her şey bir saniye sonra yetersiz veya abartılı görünecektir. Tembel bir&#160;edebiyat anlayışı tarafından epeydir pohpohlanan güzel sessizlik kavramı diye bir şey aslında mevcut değildir, güzel sessizlikler gırtlakta sıkışıp kalmış sözcüklerden ibarettir, bunlar nefes borusunun kavrayışından kaçamamış boğuk sözcüklerdir. Tertuliano Mâximo Afonso bir süre daha kafa&#160;patlattıktan sonra, işi sağlama almak için yapabileceği en</p>
<p>doğru şeyin mesajı önceden yazıp telefonda okumak olduğuna karar verdi. Birkaç kâğıdı doldurup yırttıktan sonra ortaya şöyle bir metin çıktı, Maria da Paz, mesajlarını aldım,&#160;sakin olmamız ve birbirimizi incitmeyecek kararlar almamız&#160;gerektiğini, hayat boyu süren tek şeyin hayatın kendisi olduğunu, bunun haricindeki her şeyin belirsiz, istikrarsız ve gelip geçici olduğunu düşünüyorum, yaşam bana bu gerçeği&#160;öğretti, ama arkadaş olduğumuza ve arkadaş kalacağımıza&#160;eminim, yüz yüze gelip ciddi olarak konuşursak her şeyin en&#160;iyi şekilde çözüleceğini sen de göreceksin, önümüzdeki günlerde seni yine ararım. Bir an tereddüt etti, söyleyeceği şey&#160;önündeki kâğıtta yazılı değildi, Öpüyorum, diyerek aramayı sonlandırdı. Telefonu kapadıktan sonra metni yeniden&#160;okuyunca yeterince özen göstermeden çiziktirdiği birkaç sıkıcı ayrıntı gözüne battı, mesela şu kaşarlanmış, arkadaş olmak ve arkadaş kalmak lafı, bir gönül ilişkisine nokta koymak için bundan daha kötü bir laf yoktur, kapıyı kapadıktan sonra kendimizi içeriye kilitlediğimizi fark etmekten&#160;farksızdı bu, ayrıca, en sonda aptalca eklediği öpücüğün haricinde, görgüsüzlük etmiş ve ciddi olarak konuşmaları gerektiğini kabul etmişti, Yüzyıllar Boyunca Özel Yaşamların&#160;Tarihi dersinde edindiği tecrübelerden, böyle durumlarda&#160;ciddi konuşmaların müthiş tehlikeli olduğunu, böyle konuşmaların başında kanlı bıçaklı olan kişilerin konuşmanın sonunda çoğunlukla birbirlerinin kollarına atıldıklarını öğrenmiş olmalıydı. Elimden ne gelirdi ki, diye homurdandı, ona&#160;her şeyin önceki gibi devam edeceğinden, ebedi aşktan falan&#160;söz edemezdim, ayrıca telefonda, üstelik o telefonun diğer&#160;ucunda değilken, her şey bitti tatlım diye son darbeyi de in-diremezdim, bu bariz bir korkaklık olurdu, umarım kendimi böylesine alçaltmam hiç gerekmez. Tertuliano Mâximo&#160;Afonso böyle tesellilerle içini rahatlattı, fakat başına çok daha büyük güçlüklerin geleceğinin de farkındaydı. Elimden&#160;geleni yaptım, diyerek konuya noktayı koydu.</p>
<p>Şu ana kadar bu tuhaf olayların haftanın hangi gününde cereyan ettiğini belirtmemiz gerekmemişti, fakat Tertuliano&#160;Mâximo Afonso’nun sıradaki eylemlerinin tam olarak kavranabilmesi için, günlerden cuma olduğunun bilinmesi gerekli, bu bilgiden, dünün perşembe, dünden önceki günün&#160;de çarşamba olduğunu çıkarabiliriz. Dün ve dünden önceki&#160;günün, haftanın hangi günlerine denk geldiği konusunda&#160;verdiğimiz yardımcı bilgi, birçok kişiye gereksiz, anlamsız,&#160;faydasız, saçma ve hatta aptalca gelmiş olabilir, fakat bu&#160;eleştirilerin kötü niyetle ve cahilce yapılmış olduğunu söylememiz lazım, çünkü bilindiği üzere, dünyada, mesela çarşambayı mercredi, miercoles, mercoledi veya vvednesday,&#160;perşembeyiyse jeudi, jueves, giovedi veya thursday diye adlandıran diller var, cumanın adını da önceden özen gösterip&#160;korumasaydık birileri çıkıp bugüne freitag derlerdi. Sonradan böyle olmaz demiyoruz tabii, ama her şeyin bir zamanı&#160;var. Bugünün cuma olduğu konusunu açıklığa kavuşturduğumuza, Tarih öğretmeninin bugün sadece öğleden sonra&#160;dersi olduğuna ve yarın, yani cumartesi, samedi, sâbado, sa-bato, saturday, hafta sonu olduğu için ders olmayacağına ve&#160;en önemlisi de bugünün işini yarına bırakmamak gerektiğine göre Tertuliano Mâximo Afonso’nun sabahtan videocuya gitmesi ve ilgilendiği filmleri kiralaması gayet doğru bir&#160;davranış olur. Araştırmalarında hiç işine yaramamış olan Biletsiz Yolcu’yu geri verecek ve Ölüm Şafakta Saldırır ile Lanetli Şifre’yi satın alacak. Dün kiraladıkları arasında seyretmediği, toplam süreleri dört buçuk saati bulan üç film daha&#160;var ve videocudan bugün kiralayacağı filmleri de hesaba katarsak unutulmaz, sinemayla dolup taşan bir hafta sonu geçirecek, eski taşralıların deyimiyle, çatlayana dek film seyredecek. Giyindi, kahvaltı etti, video kasetleri kutularına geri&#160;koyup çalışma masasının bir çekmecesine kilitledi ve evden&#160;çıktı, ilk iş olarak üst kattaki komşusuna uğradı ve kadına&#160;istediği zaman aşağı inip evi temizleyebileceğini söyledi, Ace-</p>
<p>le etmenize gerek yok, akşamüstünden önce eve dönmem, dedi, sonra da önceki günkü kadar telaşlı olmasa da, biriyle&#160;ikinci randevusuna giden ve bu yüzden hata yapmaması gerektiğini düşünen biri gibi tatlı bir telaşla arabasına bindi ve&#160;videocunun yolunu tuttu. Burada bir parantez açıp kimi&#160;okuyucuları bilgilendirelim, şu ana kadar metinde yapılmış&#160;olan şehir betimlemelerinin yetersizliğinden yola çıkarak,&#160;olayların orta büyüklükteki, yani bir milyondan az kişinin&#160;yaşadığı bir şehirde geçtiği sanılmasın, tam aksine, Tertulia-no Mâximo Afonso adlı bu öğretmen, bir zamanlar yerinde&#160;dağların, vadilerin ve ovaların bulunduğu, şimdiyse hem&#160;düzlemesine hem de dikine gelişmiş, bir aralar çaprazlama&#160;gelişmeye meyletmiş olsa da zamanla kaotik dokulu şehirlere has bir denge kazanan ve dev bir metropol olarak tanımlanan labirentte, konmuş olan sınır çizgileri yüzünden birbirlerinden uzaklaşacaklarına birbirlerine daha da yaklaşan,&#160;yaşam koşullarındaki farklılıkları akla hayale sığdırmanın&#160;zor olduğu beş milyonun üzerindeki insandan sadece biri.&#160;Büyük şehir denince akla gelen hayatta kalma güdüsü hem&#160;hayvanlara hem hayvanolmayanlara özgüdür, anlaşılması&#160;pek kolay olmayan ve hiçbir sözlükte yer almayan bu hay-vanolmayan tabirini biz icat etmek zorunda kaldık, çünkü&#160;ilk sözcük olan hayvanın bayağılığı veya ikinci sözcük olan&#160;hayvanolmayanın tuhaf yazılışı yardımıyla cisimler ile cisim&#160;olmayanlar, cansızlar ile canlılar arasındaki benzerlikleri ve&#160;farkları belirginleştirmek istiyoruz. Bundan böyle hayvanol-mayan sözcüğünü her kullandığımızda söylemek istediklerimiz, varlık ve türevlerinin özgünlüklerinin kaybolduğu, insanı da köpeği de hayvan diye adlandırdığımız diğer âlemde&#160;olduğu kadar açık ve net olacak. Tertuliano Mâximo Afonso, Tarih öğretmeni olmasma rağmen, hayvan olanların kaderinde hayvanolmayana dönüşmek olduğunu, insanoğlu&#160;tarafından Tarih sayfalarına aktarılan isimler ve eylemler ne&#160;kadar yüce olurlarsa olsunlar hayvanolmayandan gelip hay-</p>
<p>vanolmayana gittiğimizi hiç fark etmemişti. Bu arada, biraz önce de bahsettiğimiz taşralıların söylemiş oldukları gibi sopa inip kalktıkça, yani sopanın inip kalkmasının arasındaki&#160;o kısacık sürede sırt dinlenme fırsatı buldukça, Tertuliano&#160;Mâximo Afonso arabasını videocuya, yani hayatta kendisini bekleyen nice ara hedeften birine doğru sürüyor. Buraya&#160;daha önce gelmiş olduğu iki seferde de kendisiyle ilgilenen&#160;görevli başka bir müşteriyle meşguldü. Görevli yine de uzaktan onu tanıdığını belirten bir tavırla başını salladı ve dişlerini göstererek sırıttı, sırıtışı pek anlamlı gözükmese de sinsi&#160;bir niyeti gizlemeye müsaitti. Dükkâna yeni giren müşteriye&#160;nasıl yardımcı olabileceğini sormak üzere yaklaşan bir görevli kız, Ben ilgilenirim, şeklindeki iki adet kısa ve amirane&#160;sözcükle durduruldu ve hem anlayış hem de özür içeren belli belirsiz bir gülümsemeyle arkasını dönüp yanlarından ayrıldı. Kız meslekte ve dükkânda yeniydi ve satış sanatının inceliklerinde tecrübesiz olduğu için henüz birinci sınıf müşterilere bakma yetkisine sahip değildi. Saygıdeğer bir Tarih öğretmeni ve ciddi görsel-işitsel araştırmalarıyla ünlü bir âlim&#160;olduğunu bildiğimiz Tertuliano Mâximo Afonso aynı zamanda da, dün gördüğümüz ve bugün de tekrardan göreceğimiz üzere, büyük miktarlarda video kaset kiralamaya meraklıdır. Görevli önceki müşterisinden kurtulmanın verdiği&#160;keyif ve güvenle adamın yanma geldi ve, İyi günler, öğretmen&#160;bey, dedi, sizi yine burada görmek ne hoş. Bu selamlamanın&#160;samimiyetinden ve nezaketinden şüphe duymuyor olsak da,&#160;görevlinin bu tavrıyla dün aynı müşteri dükkândan çıkarken&#160;homurdanmış olduğu, Sana Tertuliano adını veren kişi ne&#160;yaptığını çok iyi biliyormuş, sözcükleri arasındaki kuvvetli&#160;karşıtlığı fark etmemek imkânsız. Bunun açıklaması, tezgâhın üstündeki, en az otuz video kasedinden oluşan yığında&#160;yatıyor. Sözünü ettiğimiz satış sanatında usta olan görevli,&#160;şiddetli hislerini dizginledikten sonra, hüsrana kapılmanın&#160;bir hata olacağını ve umduğu müthiş satışı yapmamış olsa</p>
</body>
</html>