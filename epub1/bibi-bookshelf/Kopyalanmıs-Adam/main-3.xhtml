<?xml version="1.0" encoding="UTF-8"?>

<html xmlns="http://www.w3.org/1999/xhtml">
<head><meta name="charset" content="UTF-8"/><title></title><link rel="stylesheet" href="main.css" type="text/css"/>
</head>
<body><h3>ııı</h3>
<p>nen ama aslında gayet gerçekçi olan örnekten pek farklı değildiler, fakat şimdi telefonu Maria da Paz açtığı için tüm bu konuşmalar, istisnasız, İnsan İlişkileri kitabının Çift Taraflı&#160;Anlaşmazlıklar bölümü altında yer alacaktı. Beni hiç aramayacağını düşünmeye başlamıştım, dedi Maria da Paz, Gördüğün gibi yanılmışsın, aradım işte, Bütün gün ses çıkarmamış olmana bakılırsa bugün sana, bana ettiği kadar çok şey&#160;ifade etmiyormuş, Ne ifade ettiyse, ikimiz için de etmiştir,&#160;Ama belki aynı şekilde ve aynı sebeplerle değildir, Aradaki&#160;bu farkları ölçecek araçlar maalesef elimizde yok, Benden&#160;hâlâ hoşlanıyor musun, Evet, senden hâlâ hoşlanıyorum, Bunu pek coşkulu söylemedin, sadece söylediklerimi tekrarladın, Senin ağzından çıkan sözcükleri niçin ben de kullanamıyorum acaba, Çünkü tekrarlandıkları anda, ilk başta söylen-seler taşıyacakları ikna gücünü kaybediyorlar, Tabii ya, bu&#160;analizi yapan kişinin hünerini ve inceliğini alkışlamak lazım,&#160;Daha fazla roman okusan bunu sen de bilirdin, İşim olan Tarihe bile zor vakit ayırıyorken kurgu kitaplara, romanlara ve&#160;öykülere vakit ayırmamı nasıl beklersin, zaten bugünlerde&#160;Mezopotamya uygarlıkları hakkında önemli bir kitapla uğraşıyorum, Evet, başucunda duruyordu, Gördün mü, Yine&#160;de söylediğin kadar meşgul olduğunu sanmıyorum, Nasıl&#160;yaşadığımı bilsen böyle demezdin, Bilmeme izin versen bilirdim, Farklı şeylerden bahsediyoruz, ben mesleki yaşamımdan bahsediyorum, Bence boş vakitlerini, üzerinde çalıştığın&#160;şu meşhur araştırma uğruna onca film izlemek yerine roman&#160;okumaya ayırırsan mesleki yaşamına çok daha az zarar vermiş olursun. Tertuliano Mâximo Afonso konuşmanın amacından saptığını, mektup konusunu doğal bir biçimde açmaktan giderek uzaklaştığmı fark etmişti, oysa şimdi, Mari-a da Paz, otomatik bir etki ve tepki oyunu oynar gibi, aynı&#160;günde ikinci kez kendisine bir fırsat sunuyordu. Yine de temkinli olmalı, arama sebebinin sadece kendi çıkarı olduğunu,&#160;onu aslında duygularını açmak veya yatakta geçirdikleri hoş</p>
<p>m</p>
<p>anları hatırlamak için aramadığını ve dilinin aşk sözcüğünü telaffuz etmeyi reddettiğini kadına belli etmemeliydi. Bu konuyla ilgilendiğim doğru, dedi, kadını teselli etmek için, ama&#160;kendimi sandığın kadar kaptırmış değilim, Seni bugün benim gördüğüm halde, saçın başın dağınık, sırtında sabahlığın, ayağında terliklerinle, tıraşsız, dört bir yanında kasetlerle gören hiç kimse bu söylediklerine inanmaz, o halinle, tanıdığım aklı başında, hassas adama hiç benzemiyordun, Evde tek başımaydım, rahatıma bakıyordum, anlayışla karşılamak lazım, ama sen şimdi konuyu açınca aklıma işimi kolaylaştırıp hızlandırabilecek bir fikir geldi, Umarım filmlerini bana da izletmeye niyetli değilsindir, böyle bir cezayı hak&#160;edecek hiçbir şey yapmadım, İçin rahat olsun, o kadar da&#160;acımasız değilim, fikrim çok basit, film şirketine bir mektup&#160;yazıp elimde bulunan, dağıtım ağı, filmlerin gösterime girdiği sinemalar ve film başına ortalama seyirci sayısıyla ilgili bilgilerin doğruluğunu onaylamalarını istiyorum, böyle bir&#160;onay çok işime yarar ve birçok sonuca varmamı sağlar, Bu&#160;bilgilerin bahsettiğin ideolojik imgelerle ne alakası olduğunu&#160;pek anlayamadım, Sandığım kadar alakası olmayabilir, ama&#160;ben yine de şansımı denemek istiyorum, Sen bilirsin, Evet,&#160;ama ufak bir sorun var, Neymiş, Mektubu kendi ismimle&#160;göndermek istemiyorum, Peki neden film şirketine gidip şahsen görüşmüyorsun, kimi konuların yüz yüze çözümlenmesi&#160;daha kolaydır, hem bence bir Tarih öğretmeninin filmleriyle&#160;ilgilendiğini görünce çok sevinirler, Benim istemediğim de bu&#160;işte, bilimsel ve mesleki yetkinliğimi, uzmanlık alanım olmayan bir konuya bulaştırmak istemiyorum, Niye ki, Sebebini&#160;ben de bilemiyorum, belki de prensiplerimle alakalıdır, Kendi başına yarattığın bu tip bir zorluğu nasıl çözebileceğini hiç&#160;bilemiyorum, Mektubu sen yazabilirsin, Olur mu hiç, bana&#160;Çince kadar uzak bir konuda nasıl oturup da mektup yazabilirim ki, Mektubu sen yazabilirsin derken, mektubu senin&#160;ağzından yazarım ve senin adresini veririz demek istiyorum,</p>
<p>böylece benim adım hiçbir yerde geçmez, Tabii ya, böylece ne onurun ayaklar altına alınır, ne de saygınlığın azalır, Dalga geçme, bunun basit bir prensip meselesi olduğunu biraz&#160;önce söyledim, Evet, biraz önce söyledin, Bana inanmıyor&#160;musun yani, İnanıyorum, merak etme, Maria da Paz, Evet,&#160;benim, Seni sevdiğimi çok iyi biliyorsun, Söylediğin sırada&#160;inandığımı sanıyorum, ama sonra bunun doğru olup olmadığını merak etmekten kendimi alamıyorum, Doğru söylüyorum, Peki beni niye aradın, sevdiğini söylemek için mi&#160;yoksa mektupta ismimi kullanma izni istemek için mi, Mektup aklıma seninle konuşurken geldi, Evet, ama bu fikri benimle konuşurken üretmediğine inanmamı beklemiyorsun&#160;herhalde, Daha önce de aklımdan geçmişti, Akimdan geçmişti demek, Evet, aklımdan geçmişti, Mâximo, Söyle, canım, Mektubu yazabilirsin, İzin verdiğin için teşekkürler, aslında izin vermeyeceğini hiç düşünmemiştim, öyle basit bir&#160;şey ki, Hayat bana hiçbir şeyin göründüğü kadar basit olmadığını öğretti, sevgili Maximo, ve bir şey ne kadar basit görünüyorsa içimizde o kadar şüphe uyandırmahdır, Sen de&#160;amma şüpheciymişsin, Bildiğim kadarıyla şüpheci doğulmaz, sonradan olunur, Öyleyse madem izin verdin, mektubu&#160;senin ağzından yazacağım, Herhalde imzayı benim atmam&#160;gerekir, Uğraşmaya değmez, ben bir imza uydururum, En&#160;azından benimkine benzer bir imza uydur, Yazı taklit etmekte pek başarılı değilimdir, ama elimden geleni yaparım,&#160;Aman dikkat et, insan tahrifata başlayınca sonu nereye varır, belli olmaz, Tahrifat pek doğru bir tabir değil, taklit demek istedin herhalde, Düzelttiğin için teşekkürler, Maximo-cuğum, ben sadece bu iki kavramı da karşılayacak bir sözcük bulmaya çalışıyordum, Bildiğim kadarıyla tek başına&#160;hem tahrifat hem de taklit anlamlarını karşılayan bir sözcük&#160;mevcut değil, Böyle bir kavram varsa, sözcüğün de var olması gerekir, Elimizdeki tüm sözcükler sözlüklerde mevcut,&#160;Dünyadaki bütün sözlükler birleşseler bile birbirimizle an-</p>
<p>laşmak için kullandığımız sözcüklerin çoğunu bulamayız, Ne gibi, Mesela şu anda içimde hissettiğim duygu karmaşasını ifade edecek bir sözcük bulamıyorum, Ne tip duygular&#160;bunlar, Önemli olan tipleri değil, kimin için hissedildikleri,&#160;Benim için mi, Evet, senin için, Umarım fena duygular değildir bunlar, Her türlü duygudan biraz var, karışık bir buket&#160;gibi, ama için rahat olsun, ne kadar uğraşsam da dile getiremem, Bu konuya başka bir gün değinelim, Konuşmamızın&#160;sonuna mı geldik yani, Ne böyle bir laf ettim, ne de bu anlama gelecek bir şey söyledim, Haklısın, kusura bakma, Aslında düşündüm de konuşmayı burada sonlandırmak yerinde olabilir, aramızda müthiş bir gerginlik var, ağzımızdan çıkan her cümle kıvılcımlar saçıyor, Hiç böyle bir niyetim yoktu, Benim de yoktu, Ama öyle oldu, Evet, öyle oldu, İşte bu&#160;yüzden edeplice birbirimize veda edecek, iyi geceler dileyecek, görüşmek üzere diyeceğiz, Beni istediğin zaman arayabilirsin, Ararım, Maria da Paz, Evet, buradayım, Senden&#160;hoşlanıyorum, Bunu daha önce de söylemiştin.</p>
<p>Tertuliano Mâximo Afonso ahizeyi yerine koyduktan sonra ter içindeki alnını elinin tersiyle sildi. Amacına ulaşmıştı ve memnun olmamak için nedeni yoktu, fakat aslında&#160;bu uzun ve zorlu konuşmanın her anı Maria da Paz tarafından idare edilmiş, ikisi tarafından telaffuz edilen sözcüklerde açıkça ifade edilmemiş olsa da adamı sürekli bir aşağılanmaya tabi tutmuştu ve bu sözcüklerin her biri adamın ağzında giderek acılaşan bir tat bırakıyorlardı, genelde yenilginin&#160;tadı diye bilinen şey budur işte. Kazananın kendisi olduğunu&#160;bilmesine rağmen galibiyetinin kısmen de olsa yanıltıcı olduğunun farkındaydı, tüm hamleleri, düşmanın geri çekilme&#160;taktiğinin mekanik birer sonucu olarak ortaya çıkmışlardı&#160;sanki, onu kandırmak için önüne ustaca altın köprüler yerleştirilmişti, bayraklar dalgalanır, trampetler ve borazanlar&#160;seslerini yükseltirken belki de aniden kuşatıldığını ve çaresiz&#160;kaldığını fark edecekti. Amaçlarına ulaşabilmek için Maria</p>
<p>da Paz’ın üzerine kurnaz, hesapçı laflardan örülmüş bir ağ atmış, fakat ağın kadını engelleyecek düğümleri, neticede&#160;kendi hareket özgürlüğünü kısıtlamıştı. Altı aylık ilişkileri&#160;boyunca, kendini fazlaca kaptırmamak için, Maria da Paz’ı&#160;özel yaşamının sınırlarından içeri sokmamıştı, kadınla olan&#160;bağlarını koparmaya karar verdiği ve bunun için fırsat kolladığı şu andaysa kadından yardım istemekle kalmamış, onu&#160;sebeplerinden ve sonuçlarından habersiz olduğu eylemlere&#160;alet etmişti. Sağduyu orada olsaydı adamın çıkarcı ve ahlaksız olduğunu söylerdi, adamsa içinde bulunduğu durumun&#160;dünyada tek olduğu cevabını verir ve bu durumu toplumsal&#160;ahlak ilkelerine göre değerlendirmenin yanlış olduğunu, kişilerin kopyalanmasıyla ilgili herhangi bir vaka var olmadığı&#160;için bu konuda yasaların da var olmadığını ve bu sebepten&#160;dolayı amacına ulaşmasını sağlayacak yöntemlerin, doğru&#160;veya yanlış olsalar da, bizzat kendisi, yani Tertuliano Mâxi-mo Afonso tarafından belirlenmesi gerektiğini söylerdi.&#160;Mektup da bu yöntemlerden biriydi ve bu mektubu yazmak&#160;uğruna, kendisini sevdiğini söyleyen bir kadının duygularını&#160;suistimal etmesi ağır bir suç sayılmazdı, bundan çok daha&#160;ağır suçlar işlemiş olan onca insanın bile toplum önünde küçük düşürüldüğü görülmemişti.</p>
<p>Tertuliano Mâximo Afonso daktiloya bir kâğıt taktı ve durup düşündü. Mektubun bir hayranın kaleminden çıkmış&#160;gibi görünmesi lazımdı, coşkulu, ama abartısız olmalıydı,&#160;neticede Daniel Santa-Clara yüce övgülere ilham verecek bir&#160;yıldız değildi, Tertuliano Mdximo Afonso’nun esas amacı&#160;adamın nerede yaşadığını ve gerçek isminin ne olduğunu öğrenmek olsa da, filmlerde takma ad kullanan Daniel Santa-Clara’nın gerçek ismi belki de Tertuliano idi, klasik hayran&#160;mektuplarının vazgeçilmez öğesi imzalı bir fotoğraf talebini&#160;es geçmemeliydi. Mektup gönderildikten sonra iki ihtimal&#160;vardı, ya film şirketindekiler doğrudan kendisiyle temasa geçip talep ettiği bilgileri verecek, ya da bu bilgileri vermeye</p>
<p>yetkili olmadıklarını söyleyeceklerdi, ikinci durumda büyük ihtimalle mektubu yazılma sebebi olan aktöre ileteceklerdi.&#160;Gerçekten de böyle yaparlar mı acaba, diye merak etti Ter-tuliano Mâximo Afonso. Biraz düşününce ikinci ihtimalin&#160;pek olası olmadığına karar verdi, çünkü profesyonel açıdan&#160;doğru değildi ve koca bir film şirketinin mektupları cevaplama ve fotoğraf yollama zahmetini ve masrafını oyuncuların&#160;sırtına bindirmesi düşüncesizlik olurdu. İnşallah yamlmıyo-rumdur, diye mırıldandı, adam Maria da Paz’a şahsen yanıt&#160;verirse her şey mahvolur. Bir anlığına, geçen haftadan beri&#160;her milimetresine özen göstererek inşa etmekte olduğu kâğıttan kalenin feci bir şekilde yıkıldığı gözünün önüne geldi, fakat mantığı ve başka çaresinin kalmadığının bilincinde oluşu sayesinde kırılmış olan cesaretini yavaş yavaş toparlayabildi. Mektubu yazmak hiç de kolay olmadı, bu yüzden üst&#160;kattaki komşusu bir saat boyunca daktilonun takırtısını dinlemek zorunda kaldı. Bir ara telefon çaldı ve çalmaya ısrarla devam etti, ama Tertuliano Mâximo Afonso açmadı. Arayan Maria da Paz idi herhalde.</p><div><img src="main-10.jpg" alt=""/></div>
<p>Geç uyandı. Geceyi oldukça huzursuz geçirmiş, kısa ve rahatsız edici rüyalarla boğuşup durmuştu, okuldaki hiçbir&#160;öğretmenin katılmadığı bir öğretmenler toplantısı, çıkışı olmayan bir koridor, videoya girmeyi reddeden bir kaset,&#160;kapkara bir filmin gösterildiği kara bir sinema perdesi, her&#160;satırında aynı ismin tekrarlandığı ama kendisinin okumayı&#160;beceremediği bir telefon rehberi, içinde bir balık bulunan&#160;bir posta kolisi, sırtında bir kaya taşıyan ve, Ben Amurru-yum, diyen bir adam, harflerin olması gereken yerde insanların suratlarının bulunduğu bir cebir denklemi. Ayrıntılı&#160;olarak hatırlayabildiği tek rüya, posta kolili olandı, fakat yine de balığın cinsini çıkaramamıştı, ve şimdi, uyku mahmuru, en azından kelerbalığı olamayacağını düşünerek kendini avutmaya çalışıyordu, çünkü kelerbalığı posta kolisine&#160;sığmazdı. Eklemleri aşırı ve alışılmadık bir fiziksel efor göstermiş gibi katılaşmış halde, güçlükle yataktan kalktı ve su&#160;içmek için mutfağa gitti, koca bir bardak suyu, akşam yemeğinde aşırı tuzlu bir yemek yemiş birisi gibi bir yudumda&#160;mideye indirdi. Karnı açtı, ama canı kahvaltı etmek istemiyordu. Sabahlığını giymek için yatak odasına döndü, oradan da oturma odasına geçti. Film şirketine yazdığı mektup&#160;çalışma masasının üstündeydi, bu mektup, çöp kutusunu&#160;ağzına kadar dolduran sayısız denemenin en son ve kesin&#160;haliydi. Mektubu yeniden okudu ve amaçlarına uygun olduğunu düşündü, aktörün imzalı bir fotoğrafını istemekle&#160;kalmıyor, gayet doğal bir şeymiş gibi, ev adresini de soru-</p>
<p>yordu. Tertuliano Mâximo Afonso’nun tevazudan uzak bir biçimde birinci sınıf bir yaratıcılık ve strateji örneği olarak&#160;gördüğü son bir yorum, ikincil oyuncular üzerine bir araştırma yapılmasının aciliyetini irdeliyordu, mektubu yazan&#160;kişiye göre küçük ırmaklar nasıl büyük nehirleri oluşturmakta önem taşıyorlarsa bu aktörler de filmin gelişimi açısından öylesine önemliydiler. Tertuliano Maximo Afonso&#160;mektubu böylesine mecazi ve derin bir benzetmeyle sonlan-dırmanın işe yarayacağını ve şirketin bu mektubu, ismi son&#160;zamanlarda oynadığı filmlerin jeneriklerinde belirmeye başlamış olsa da alt kademe, ikincil, yardımcı oyuncular olarak&#160;görülen o büyük kalabalığın üyesi olmaktan kurtulamayan,&#160;prodüktörlerin film bütçesindeki gereksiz bir harcama kalemi olarak gördükleri, atsan atılmaz satsan satılmaz bir aktöre yollama ihtimalini sıfırladığına inanıyordu. Daniel San-ta-Clara böyle bir mektup alırsa, doğal olarak, kendisini Nil&#160;ve Amazon nehirlerini besleyen bir ırmak gibi görmeye başlar ve bu doğrultuda maddi ve manevi ödüller beklerdi. Ve&#160;bu birinci bireysel eyleme, bir tanecik talep sahibinin basit,&#160;bencil esenliğini savunmak uğruna izin verilirse benzeri eylemler çoğalarak, büyüyerek ve katlanarak sağlam bir ortak&#160;eyleme dönüşecek ve sinema endüstrisinin piramit şeklindeki yapısı da kâğıttan bir kale gibi çökecekti, böylece bizler&#160;de olağanüstü bir şans, hatta daha da iyisi, tarihi bir fırsat&#160;elde ederek yeni ve devrimci bir sinemaya ve hayat görüşüne tanık olacaktık. Ancak böyle bir felaketin meydana gelmesi pek olası değil. Maria da Paz adlı kadının imzasını taşıyan mektup gerekli departmana gönderilecek, oradaki bir&#160;görevli, şefinin dikkatini son paragraftaki tuhaf fikre çekecek, şef de vakit kaybetmeden bu tehlikeli belgeyi bir üst&#160;makama iletecek ve aynı gün içinde, virüs yanlışlıkla dışarı&#160;yayılmadan, bu mektup hakkında bilgisi olan az sayıda insan, sessizlik yemini ettirildikten sonra apar topar terfi ettirilecek ve maaşları artırılacak. Sonra mektupla ne yapılaca-</p>
<p>ğına, imzalı fotoğrafın ve aktörün ev adresinin verilip verilmeyeceğine karar verilecek, ilki alışılmış bir talep, İkincisiyse biraz olağandışı, ya da bu mektup hiç yazılmamış veya postada kaybolmuş gibi davranılacak. Yönetim kurulu sonraki günün tamamını bu konunun görüşülmesine ayıracak,&#160;bunu karar birliğine varılamadığından değil, hem hamlelerinin doğuracağı sonuçlara hem de hastalıklı beyinler tarafından üretilebilecek olan diğer sonuçlara kafa yormak için&#160;yapacaklar. Nihai karar hem radikal hem de zekice olacak.&#160;Radikal olma sebebi, toplantının sonunda söz konusu mektubun ateşe atılacak ve yönetim kuruluna rahat bir nefes aldıracak olması, zekice olmasının sebebiyse mektubu yazan&#160;kişiyi iki yönden de müteşekkir kılacak olması, birincisi, önceden de söylediğimiz gibi alışılmış bir talep, kolayca karşılanacak, İkincisiyse, İlgiyle okumuş olduğumuz mektubunuza cevaben, diye başlayan bir mektupla karşılanacak ve&#160;sonrasında verilen bilginin müstesnalığı vurgulanacak. Böy-lece Maria da Paz adlı bu kadının bir gün Daniel Santa-Cla-ra ile tanışması, artık adresine sahip olduğuna göre, mümkün olacak, ırmakların yardımıyla büyüyen nehirler teorisinin sahne sanatlarındaki rollerin dağıtımına uygulanması&#160;düşüncesini adama açabilecek, ancak iletişim tecrübesinin&#160;defalarca kanıtlamış olduğu üzere, ilk bakışta yazılı ifadeden aşağı kalır hiçbir yanı bulunmayan, hatta zihinleri ve&#160;kitleleri çabucak ayağa kaldırmakta yazılı ifadeden daha bile etkili olabilen sözel ifadenin harekete geçirme gücünün sınırları çok daha belirgin bir tarihi uzanıma sahiptir, yani insan bir konuşmayı tekrarladıkça nefessiz kalmaya ve esas&#160;amaçlarından sapmaya başlar. Bizleri yöneten yasaların tamamen yazılı olmalarının yegâne sebebi budur. Oysa gerçekte, olur da böyle bir karşılaşma gerçekleşir ve böyle bir&#160;konu ortaya atılırsa, Daniel Santa-Clara Maria da Paz’ın&#160;nehirli teorilerine pek ilgi göstermeyecek ve sohbeti daha&#160;suya sabuna dokunmayan konulara çekmeye çalışacaktır,</p>
<p>ırmaklar nehirler derken birden suya dokunmamaktan bahsederek böylesine çirkin bir çelişki yarattığımız için kusurumuza bakmayın.</p>
<p>Tertuliano Mâximo Afonso Maria da Paz’ın uzun zaman önce kendisine yazmış olduğu mektuplardan birini önüne koyduktan ve birkaç deneme yapıp elini gevşetmeye&#160;ve hazırlamaya çalıştıktan sonra mektuba olabildiğince gösterişsiz ve zarif bir imza kondurdu. İmzaya bu özeni göstermesinin sebebi Maria da Paz’ın göstermiş olduğu çocuksu&#160;ve hafifçe melankolik arzuya olan saygısıydı, yoksa üstte belirtildiği gibi, birkaç gün içinde küllere karışarak dünyaya&#160;veda edecek sahte bir belgeyi daha iyi hazırlamaya çalışarak&#160;belgenin inanılırlığını artırma amacında değildi. İnsanın&#160;içinden, Bir hiç uğruna bunca emek veriliyor, demek geliyordu. Mektup şimdiden zarfın içinde, pul da zarfın üstünde,&#160;geriye bir tek dışarı çıkıp zarfı köşedeki posta kutusuna atmak kalıyor. Günlerden pazar olduğu için posta servisi kutudaki mektupları almaya gelmeyecek, ama yine de Tertuliano Mâximo Afonso mektuptan bir an önce kurtulmak&#160;için telaşlanıyor. Mektup evin içinde oldukça, zaman, terk&#160;edilmiş bir sahne gibi hareketsiz kalacak, en azından adam&#160;böyle düşünüyor. Aynı telaşlı sabırsızlık yüzünden yerde dizili kasetlerden de rahatsızlık duyuyor. Sahneyi temizlemek,&#160;geride iz bırakmamak istiyor, ilk perde sona erdi, dekoru&#160;sahneden kaldırmak lazım. Daniel Santa-Clara’nın filmlerini bitirdiği için, Bu filmde görünecek mi, Bu filmde görünmeyecek mi, Bıyıklı mı olacak, Saçı ortadan mı ayrılmış olacak, diye kapıldığı telaş da sona erdi, isimlerin yanına işaretlenen küçük artılar sona erdi, yapboz tamamlandı. Aniden&#160;telefon rehberindeki birinci Santa-Clara’yı aramış olduğunu&#160;ve telefonu kimsenin açmadığını hatırladı. Yeniden denesem&#160;mi acaba, diye sordu kendi kendine. Yeniden ararsa, telefon&#160;açılırsa, Daniel Santa-Clara’nın orada yaşadığını öğrenirse,&#160;bunca emek verip kafa patlatarak yazdığı mektup önemini</p>
<p>kaybeder, gereksizleşirdi, yırtılıp çöpe atılabilirdi, son hali ortaya çıkana kadar karalanan müsveddeler kadar değersiz-leşirdi. Bir mola vermesi gerektiğini hissetti, bir süre, belki&#160;de bir iki hafta, film şirketinden cevap gelene kadar durup&#160;dinlenmeli, Arayan Bulur’u hiç izlememiş ve resepsiyon görevlisini hiç görmemiş gibi davranmalıydı, ancak bu sahte&#160;huzurun, bu sakin görüntünün de bir sınırı, bir süresi olduğunun farkındaydı, süre dolunca perde insafsızca açılacak&#160;ve ikinci perde başlayacaktı. Fakat numarayı yeniden aramazsa, kimsenin kendisine meydan okumadığı, kendi çıkardığı ve tamamen kendi iradesiyle girmiş olduğu bir kavgadan ödlekçe kaçtığını düşünüp duracak, hatta takıntı haline&#160;getirecekti. Arandığını aklına bile getirmeyen Daniel Santa-Clara adlı bir adamın peşine düşmek, Tertuliano Mâximo&#160;Afonso’nun yarattığı saçma durum buydu işte, hayatı o ana&#160;kadar gayet patırtısız geçen bir Tarih öğretmenine değil, suçlunun belli olmadığı polisiye romanlara uygun bir durumdu&#160;bu. Böylece köşeye sıkışmış bir halde, kendi kendisiyle bir&#160;anlaşma yaptı, Son bir kez arayacağım, eğer telefon açılır ve&#160;Daniel Santa-Clara’nın orada yaşadığı söylenirse mektubu&#160;atıp başıma gelene katlanır, onunla konuşup konuşmayacağıma karar veririm, ama telefon açılmazsa mektubu gönderir ve numarayı bir daha aramam, ne olacaksa olsun artık.&#160;O ana kadar hissettiği açlık, yerini karnının üst tarafından&#160;yükselen telaşlı bir çarpıntıya bırakmıştı, ama kararını vermişti, geri adım atmayacaktı. Numarayı çevirdi, uzaklardaki bir telefonu çaldırmaya başladı, yüzünden aşağı terler boşanıyordu, telefon çalıyor, çalıyordu, evde kimsenin olmadığı belli olsa da Tertuliano Mâximo Afonso kadere meydan&#160;okuyor, telefonu kapamayarak rakibine son bir şans veriyordu, ta ki çalma sesi sabit bir sese dönüşüp adamın zaferini ilan edercesine kendi kendine susana kadar. İşte bu kadar, dedi Tertuliano Mâximo Afonso yüksek sesle, ben üzerime düşeni yaptım. Aniden kendini uzun zamandır olmadı-</p>
<p>ğı kadar huzurlu hissetti. Nihayet dinlenmeye başlayabilirdi, kafası rahatlamış olarak banyoya girebilir, tıraş olabilir, acele etmeden yıkanabilir, özene bezene giyinebilirdi, pazar&#160;günleri genelde kasvetli, sıkıntılı geçer, ama bazı pazarlar&#160;vardır ki insan dünyaya geldiğine şükreder. Kahvaltı saati&#160;çoktan geçmişti, öğle yemeği içinse çok erkendi, dolayısıyla&#160;bir şeyler yaparak vakit geçirmesi gerekiyordu, gazete almaya çıkıp eve dönebilirdi, yarın vereceği dersin konusunu gözden geçirebilirdi, oturup Mezopotamya Uygarlıklarının Tarihi kitabından birkaç sayfa okuyabilirdi, yapabileceği öyle&#160;çok şey vardı ki, aniden aklının bir köşesinde bir ışık yandı,&#160;önceki gece görmüş olduğu rüyalardan birinin hatırasıydı&#160;bu, sırtında bir kaya taşıyan ve, Ben Amurruyum, diyen&#160;adamın olduğu rüya, bu kaya, yerden alınmış herhangi bir&#160;taş parçası değil de Hammurabi’nin ünlü yasaları olsa hoş&#160;olurdu, aslında mantıksal olarak tarihi rüyalar yalnızca tarihçiler tarafından görülmelidirler. Mezopotamya Uygarlıkları Tarihi kitabının Tertuliano Mâximo Afonso’yu Hammurabi’nin yasalarına götürmüş olmasına hiç şaşırmamalıyız, bu geçiş, bir kapıyı açıp diğer tarafa geçmek kadar doğaldır, fakat adam Amurrunun sırtındaki kayayı düşününce&#160;annesini neredeyse bir haftadır aramadığını fark etti, bu durumu en yetkin rüya tabiri uzmanı bile açıklayamaz, tabii&#160;bizler bu rüyayı amansız, iğrenç ve kötü niyetli bir biçimde&#160;yorumlamıyor, Tertuliano Maximo Afonso’nun, bunu kendine bile itiraf etmekten çekinse de, kendisini dünyaya getiren kişiyi ağır bir yük olarak gördüğünü aklımıza bile getirmiyoruz. Zavallı kadıncağız, uzaklarda, arayanı soranı yok,&#160;oğlunun hayatına ne kadar saygılı, düşünsenize, adam lise&#160;öğretmeni, kadın ona ancak acil durumlarda telefon etmeye&#160;cesaret edebilir, kendi algısının çok üstünde olan bir konuyla uğraşan oğlunu ancak ölüm kalım meselelerinde rahatsız&#160;edebilir, ama kadının cahil olduğu, genç bir kızken okulda&#160;Tarih okumadığı sanılmasın, onun aklını karıştıran kısım,</p>
<p>Tarihin öğretilebilir olmasıdır. Okul sıralarında oturur ve geçmişteki olayları anlatan öğretmenini dinlerken tüm bu&#160;anlatılanların hayal ürünü olduğunu sanır, öğretmeni böyle&#160;hayaller kurabildiğine göre aynı şeyi kendisinin de yapabileceğini düşünür, kimi zaman da kendi hayatı hakkında hayallere dalardı. Öğretmeninin anlattığı olayları Tarih kitabında gördükten sonra da fikri değişmezdi, kitap yalnızca&#160;kendisini yazan insanın havada uçuşan hayallerini toparlamaya yarıyordu, dolayısıyla bu hayallerle herhangi bir romanda yazılı olan şeyler arasında pek de bir fark olmasa gerekti. Tertuliano Mâximo Afonso’nun nihayet ortaya çıkan&#160;ve adı Carolina, soyadıysa Mâximo olan annesi, hararetli ve&#160;azimli bir roman meraklısıdır. Böyle olduğu için de beklenmedik anlarda çalan telefonlara ve çalmaları ümitsizce beklenmesine rağmen çalmayan telefonlara alışıktır. Şimdiyse&#160;pek öyle olmadı, Tertuliano Mâximo Afonso’nun annesi&#160;tam, Acaba oğlum beni ne zaman arayacak, diye meraklanırken oğlunun sesini kulağının dibinde duyuverdi, İyi günler, anneciğim, nasılsınız, İyiyim, iyiyim, bildiğin gibi, sen&#160;nasılsın, Ben de iyiyim, her zamanki gibi, Okulda işler yoğun mu, Normal yoğunlukta, ödevler, sınavlar, arada bir öğretmen toplantıları, Dersler bu sene ne zaman bitiyor peki,&#160;Daha iki haftası var, sonra bir hafta da sınavlar sürecek, Bir&#160;aya kalmadan yanıma gelecek misin yani, Elbette, sizi görmeye geleceğim, ama üç dört günden fazla kalamayacağım,&#160;Niçin, Burada halletmem gereken birkaç iş, birkaç koşuşturma daha var, Ne işi, ne koşuşturmasıymış bu, okul tatile giriyor ve bildiğim kadarıyla tatiller insanların dinlenmesi&#160;içindir, İçiniz rahat olsun, dinlenmesine dinleneceğim, ama&#160;ondan önce çözmem gereken birkaç mesele var, Ciddi meseleler mi bunlar, Sanırım öyleler, Anlayamadım, bir mesele ya&#160;ciddidir ya değildir, sanmakla sanmamakla olmaz ki bu, Lafın gelişi öyle dedim, Bu meseleler arkadaşın Maria da Paz&#160;ile mi alakalı yoksa, Aşağı yukarı öyle, Şu sıralar okuduğum</p>
<p>kitaptaki bir karaktere benziyorsun, bu kadın kendisine sorulan sorulara hep başka bir soruyla cevap veriyor, Dikkat ederseniz soruları hep siz sordunuz, benim tek sorum iyi&#160;olup olmadığınızdı, Çünkü benimle anlaşılır ve düzgün bir&#160;biçimde konuşmuyorsun, sanırım öyle, diyorsun, aşağı yukarı böyle, diyorsun, benimle böyle bilmece gibi konuşmana alışık değilim, Kızmayın, Kızmıyorum, ama tatile girince&#160;buraya gelmemeni tuhaf bulduğumu bilesin, daha önce böyle bir şey yaptığını hiç hatırlamıyorum, Sonra size her şeyi&#160;anlatırım, Seyahate mi çıkacaksın, İşte bir soru daha, Çıkacak mısın çıkmayacak mısın, Seyahate çıkacak olsam söylerdim, Anlamadığım şey, Maria da Paz’ın orada kalmanı gerektiren bu meselelerle ne alakası olduğu, Öyle demek istemedim, biraz abartmışım, Tekrardan evlenmeyi mi düşünüyorsun, Olur mu hiç, anneciğim, Belki de evlenmeksin, Artık kimse evlenmiyor, söylediğinizi herhalde okuduğunuz&#160;romanlardan çıkardınız, Ben aptal değilim ve nasıl bir dünyada yaşadığımı gayet iyi biliyorum, kızcağızı sürüncemede&#160;bırakmaya hakkın olmadığını düşünüyorum, o kadar, Ona&#160;ne evlenme teklif ettim, ne de birlikte yaşamayı, Kızcağıza&#160;göre altı ay süren bir ilişki zaten nişan gibidir, kadınları hiç&#160;tanımıyorsun, Sizin zamanınızdaki kadınları tanımıyorum,&#160;Kendi zamanındakileri de pek tanımıyorsun, Olabilir, gerçekten de kadınlarla ilgili fazla tecrübem olmadı, bir kez evlenip boşanmamın dışında dikkate değer bir şey yapmadım,&#160;Maria da Paz var ya, O da pek sayılmaz, Acımasızlık ettiğinin farkında değil misin, Acımasızlık çok ağır bir sözcük,&#160;Ucuz romanlardan çıkma bir sözcüğe benzediğini biliyorum, ama acımasızlığın birçok şekli vardır, hatta bazen kayıtsızlığa veya üşengeçliğe benzer, istersen bir örnek vereyim,&#160;karar vermekte gecikmek başkalarına karşı bir manevi saldırı silahına dönüşebilir, Psikolojiye yatkın olduğunuzu bilirdim, ama bu kadarını da tahmin etmiyordum, Psikolojiden hiç anlamam, o konuda tek bir satır okumuşluğum yok-</p>
<p>tur, ama insanlardan anladığımı sanıyorum, Yanınıza geldiğimde konuşuruz, Beni çok bekletme, artık sen gelene kadar rahat yüzü görmeyeceğim, İçiniz rahat olsun, lütfen, her şey&#160;öyle ya da böyle çözümlenecek, Bazen kötü çözümlenir, Benim durumum farklı, İnşallah öyledir, Sizi öpüyorum, anneciğim, Ben de seni öpüyorum, yavrum, kendine dikkat et,&#160;Ederim. Annesinin endişeli hali, Santa-Clara’yı arayıp evde&#160;bulamamasından doğan mutluluğun Tertuliano Mâximo&#160;Afonso’nun içinde yarattığı coşkuyu yok etmişti. Annesine&#160;okul tatile girdikten sonra uğraşması gereken ciddi meseleler bulunduğunu söylemesi affedilmez bir hataydı. Konuşmaları sonradan Maria da Paz’a yönelmiş ve orada kalır gibi de olmuştu, ama annesini rahatlatmak için söylediği, Her&#160;şey öyle ya da böyle çözümlenecek, cümlesine kadının verdiği, Bazen kötü çözümlenir, cevabı, adamın kafasında bir&#160;felaket habercisi gibi yankılanıyordu, sanki telefonun öteki&#160;ucunda Carolina Mâximo adında yaşlı bir hanım, yani annesi değil de, kendisine, Durmak için halen vaktin var, diyen&#160;uğursuzluk habercisi bir kâhin vardı. Bir an için arabaya atlayıp beş saatlik bir seyahatin ardından annesinin yaşadığı&#160;küçük şehre gitmeyi ve kadına her şeyi anlatıp ruhunu tüm&#160;bu pisliklerden arındırdıktan sonra şehre dönerek sinemadan anlamayan bir Tarih öğretmeni olarak yaşamaya devam etmeyi aklından geçirdi, hayatında yeni bir sayfa açarak bu karmaşıklığa son verebilir, kim bilir, Maria da Paz ile&#160;evlenmeyi ciddi olarak düşünebilirdi. Les jeux sont faits, ri-en ne va plus, dedi yüksek sesle, hayatında kumarhaneden&#160;içeri adımını bile atmamış olsa da la belle epoque yazarlarının kaleme aldıkları birkaç ünlü romanı okumuş olan Tertuliano Mâximo Afonso. Film şirketine yazdığı mektubu ceketinin cebine koydu ve dışarı çıktı. Mektubu postalamayı&#160;unutacak, yakındaki bir lokantada öğle yemeği yiyecek,&#160;sonra da eve dönüp pazar gününün geri kalanını iyice çamura gömecekti.</p><div><img src="main-11.jpg" alt=""/></div>
<p>Ertesi gün Tertuliano Mâximo Afonso’nun ilk yaptığı şey, videocuya iade edeceği kasetleri iki paket oluşturacak&#160;şekilde ayırmak oldu. Sonra kalan kasetleri üst üste dizip&#160;bir iple sarmaladı ve yatak odasındaki dolaplardan birine&#160;koyup kilitledi. Aktörlerin isimlerini yazmış olduğu kâğıtları ve ceketinin cebinde unutulmuş, gönderildiği yere gitmek&#160;üzere yola çıkmadan önce birkaç dakika daha bekleyecek&#160;olan mektubun müsveddelerini birer birer yırttı, ve son olarak, parmak izlerini silmek için geçerli bir sebebi varmış gibi, odadaki, son günlerde dokunmuş olduğu tüm mobilyaları nemli bir bezle sildi. Böylece Maria da Paz’ın bıraktığı&#160;izleri de silmiş oldu, ama bunu fark etmedi. Ortadan kaldırmak istediği izler kendine veya kadına değil, kendisini ilk&#160;gece uykusundan şiddetle çekip alan varlığa aitti. Ona bu&#160;varlığın sadece kendi kafasının içinde var olduğunu, onun,&#160;çoktan unutmuş olduğu bir rüyanın etkisiyle ruhunda duymuş olduğu bir acının ürünü olduğunu adama açıklamaya&#160;değmezdi, midesine oturan yahninin doğaüstü bir sonucu&#160;olabileceğini açıklamaya değmezdi, ayrıca mantıksal açıdan, hayal ürünü şeylerin dış dünyada somutlaşabilecekleri&#160;hipotezine hazırlıklı olsak da, resepsiyon görevlisinin filmdeki görüntüsünün soyut ve görünmez varlığının evin dört&#160;bir yanında terli parmak izlerini bırakabileceğini kabul etmemiz kesinlikle mümkün değildi. Bilindiği kadarıyla, ek-toplazma terlemez. Tertuliano Mâximo Afonso işini bitirdikten sonra giyindi, çantasını ve hazırlamış olduğu iki pa-</p>
<p>keti yüklenip dışarı çıktı. Merdivenlerde üst kattaki komşusuyla karşılaştı, kadın adama yardım isteyip istemediğini sordu, adam da, Hayır, hanımefendi, çok teşekkür ederim,&#160;diye yanıtladı ve kadının hafta sonunun nasıl geçtiğini sordu, kadın şöyle böyle, her zamanki gibi geçtiğini, üst kattan&#160;daktilo sesi duyduğunu söyledi, adam da yakında bir bilgisayar almayı düşündüğünü, bilgisayarların en azından gürültüsüz olduklarını söyledi, kadınsa daktilo gürültüsünün&#160;kendisini hiç rahatsız etmediğini, tam tersi, hoşuna bile gittiğini söyledi. Bugün temizlik günü olduğu için kadın adama öğle yemeğinden önce eve dönüp dönmeyeceğini sordu&#160;ve adam, Hayır, diye yanıtladı, öğle yemeğini okulda yiyecek, eve öğleden sonra dönecekti. Görüşmek üzere, diyerek&#160;vedalaştılar ve Tertuliano Mâximo Afonso, arkada kalan&#160;komşusu tarafından izlendiğini bildiği ve çantayla iki paketi beceriksizce taşımakta olduğu için basamakları dikkatle&#160;indi, çünkü sendeleyip düşerse utancından ölürdü. Arabası&#160;posta kutusunun bulunduğu kaldırımın karşı tarafındaydı.&#160;Paketleri bagaja koyup arkasını döndü ve mektubu cebinden çıkardı. Koşarak yanından geçmekte olan bir delikanlıyla istemeden çarpıştı ve mektup parmaklarından kurtularak kaldırıma düştü. Delikanlı birkaç adım atıp durdu ve&#160;özür diledi, ama belki de azar yemekten veya cezalandırılmaktan korktuğu için edeplice dönüp mektubu yerden almadı. Tertuliano Mâximo Afonso babacan bir tavırla elini&#160;kaldırarak özrü kabul ettiğini ve delikanlıyı affettiğini belirten bir hareket yaptı ve mektubu yerden almak için eğildi.&#160;Kendi kendine bir bahis oynayabileceğini aklından geçirdi,&#160;mektubu yerde bırakarak kendisinin ve mektubun kaderini&#160;talihin ellerine bırakabilirdi. Sonradan oradan geçen birisi&#160;mektubu yerden alabilir, üzerindeki pulu görünce vatandaşlık görevini yerine getirerek zarfı posta kutusuna atabilirdi&#160;veya içinde ne varmış diye görmek için zarfı açabilir, okuduktan sonra bir kenara atabilirdi, belki de hiç oralı olmaz,</p>
<p>zarfın üzerine basıp geçerdi, böylece günün geri kalanında başkaları da zarfı çiğneyip geçer, sonra da birisi iyice kirlenmiş ve buruşmuş bu zarfı ayağının ucuyla kaldırım kenarındaki oluğa iteler ve zarf bir çöpçü tarafından süpürülür giderdi. Bahse girilmedi, mektup yerden alındı, posta kutusuna götürüldü ve nihayet hedefine ulaşmak üzere yola çıktı.&#160;Şimdi Tertuliano Mâximo Afonso videocuya gidecek, paketleyip götürdüğü kasetleri görevliyle birlikte sayacak ve&#160;eksik olanları, yani evde bıraktıklarını satın alacak ve büyük olasılıkla videocuya bir daha asla dönmeyeceğini düşünecekti. Fakat, ne mutlu ki, kaypak görevli dükkânda değildi ve Tertuliano Mâximo Afonso ile işe yeni giren, tecrübesiz kız ilgilendi ve bu yüzden, her ne kadar hesap kısmına&#160;gelindiğinde müşterinin kafadan hesap yapabilmesi işe yarasa da, işlemler biraz uzun sürdü. Kız adama başka herhangi bir film satın almak ister mi diye sordu, adam olumsuz yanıt verdi ve işinin sona erdiğini belirtti, bunu, her türlü filmde, hatta yedinci sanatın en önemli eserlerinde, özellikle seri tüketim için çekilen, B veya C tipi diye adlandırılan, genelde kimsenin dikkatini çekmeseler de izleyicinin&#160;beklentilerini sıfırladıkları için daha etkili olan filmlerde yer&#160;alan ideolojik simgeler üzerine dile getirdiği ünlü konuşması sırasında kızın videocuda çalışmıyor olduğunu bile bile&#160;yapmıştı. Dükkân, gözüne içeriye ilk girdiği zamankinden&#160;daha küçük görünüyordu, bunun üzerinden henüz bir hafta bile geçmemişti, hayatının böylesine kısa bir süre içinde&#160;değişivermiş olması gerçekten inanılmazdı, şu anda kendini&#160;arafta süzülüyormuş gibi hissediyordu, cennetle cehennem&#160;arasında bir koridorda beklerken kendisine, biraz ürkütücü&#160;bir biçimde, nereden geldiği ve nereye gittiği soruluyordu,&#160;çünkü bu konudaki görüşlere bakılırsa, bir ruhun cehennemden cennete nakledilmesiyle cennetten cehenneme itilmesi aynı şey değildi. Arabasını okul yönünde sürerken bu&#160;eskatolojik düşünceler yerlerini başka tür bir benzeşime bı-</p>
<p>raktılar, doğa bilgisinin entomoloji başlığında yer alan bu benzeşim, adamın kendisini bir kozanın içinde, derin bir çekilme ve gizli bir dönüşüm sürecindeymiş gibi görmesini&#160;sağladı. Yataktan çıktığından beri yakasını bırakmayan&#160;kasvetli ruh haline rağmen bu karşılaştırmaya gülümsedi,&#160;çünkü eğer düşüncelerinde haklıysa, tırtıl olarak girdiği kozadan kelebek olarak çıkacaktı. Demek ki bir kelebek olacağım, diye homurdandı, bir bu eksikti zaten. Arabasını&#160;okulun yakınına park etti ve saatine baktı, halen bir kahve&#160;içmeye ve gazetelere göz gezdirmeye yetecek vakti vardı, tabii boşta gazete bulursa. Derse hiç hazırlanmadığının farkındaydı, fakat bu açığı yılların tecrübesiyle rahatça kapayabilirdi, önceden de defalarca doğaçlama ders işlemişti ve&#160;kimseyi işkillendirmemişti. Bir daha asla yapmayacağı bir&#160;şey varsa, o da, sınıfa girip masum çocukcağızlara, Bugün&#160;sınav yapıyorum, demekti. Böyle yapmak hainlik olurdu,&#160;bıçağı elinde tuttuğu için her istediğini yapan ve peynirin dilimlerini canının istediği ve keyfinin estiği kalınlıkta kesen&#160;bir despottan farkı kalmazdı. Öğretmenler odasına girdiğinde gazete rafının üzerinde halen birkaç gazetenin bulunduğunu gördü, fakat oraya ulaşmak için üzerindeki kahve fincanlarının ve su bardaklarının ardında üç meslektaşının&#160;sohbet etmekte olduğu bir masanın yanından geçmesi gerekiyordu. Onların yanından öylece geçmesi, anlayışı ve sabrından dolayı kendini borçlu hissettiği dostu Matematik öğretmeninin de aralarında olduğu düşünüldüğünde, çok zordu. Diğer ikisi, Edebiyat öğretmeni yaşlı bir kadın ve şimdiye kadar herhangi bir yakınlık kurmamış olduğu Fen öğretmeni genç bir adamdı. Selam verdi, onlara katılmak için&#160;izin istedi ve yanıt beklemeden bir sandalye çekip oturdu.&#160;Mekânın âdetlerine alışkın olmayan birisi, böyle bir davranışı görgüsüzlük olarak algılayabilirdi, fakat öğretmenler&#160;odasının ilişki kuralları, doğal denebilecek bir biçimde, böyle gelmiş, böyle giderdi, bu kurallar yazılı olmasalar da sağ-</p>
<p>lam fikir birliği temelleri üzerine inşa edilmişti, sorulan soruya hiç kimse olumsuz yanıt vermiyorsa hep bir ağızdan, samimi veya yapmacık, olumlu yanıtlar verilmesine de gerek görülmez, sorunun cevabı olumlu kabul edilirdi. Önceden odada bulunan ve odaya henüz girmiş olanlar arasında&#160;gerginliğe mahal verebilecek tek hassas noktaysa, oturmakta olan kişilerin aralarında geçen sohbetin gizli bir konu&#160;hakkında olabilme ihtimaliydi, ancak bu sorun da diğer soruya verilen sözsüz yanıt sayesinde çözümlenmişti, Rahatsız&#160;ediyor muyum, şeklindeki mükemmel retorik sorunun sosyal açıdan kabul edilebilir tek bir cevabı vardı, Olur mu hiç,&#160;buyurun, yanımıza oturun. Aralarına yeni gelen kişiye, en&#160;nazik biçimde de olsa, Evet efendim, rahatsız ediyorsunuz,&#160;başka bir yere oturun, denirse öyle büyük bir huzursuzluk&#160;yaratılırdı ki grubun ilişki ağı ağır hasar alır ve varlığı tehlikeye girerdi. Tertuliano Mâximo Afonso kahvesini alıp yerine döndü ve, Yeni bir haber var mı, diye sordu, Dışarıda'&#160;mı içerde mi, diye sordu Matematik öğretmeni, İçerdeki haberleri bilebilmek için saat erken, dışarıdaki haberleri kastediyorum, henüz gazeteleri okumadım, Dünkü savaşlar bugün de devam ediyorlar, dedi Edebiyat öğretmeni, Tabii yeni bir savaşın başlama olasılığının yüksekliğini, hatta kesinliğini de unutmamak gerek, dedi Fen öğretmeni, ötekiyle&#160;uyumlu bir tavırla, Sizden ne haber, hafta sonunuz nasıl geçti, dedi Matematik öğretmeni, Sakin, huzurlu geçti, neredeyse tüm zamanımı kitap okuyarak geçirdim, okuduğum&#160;kitaptan sanırım size daha önce bahsetmiştim, Mezopotamya uygarlıkları hakkında bir kitap ve Amurrular hakkında-ki bölümü oldukça ilginç, Ben de karımla sinemaya gittim,&#160;Ya, dedi Tertuliano Mâximo Afonso, gözlerini kaçırarak,&#160;Meslektaşımız sinemadan pek hoşlanmaz da, diye açıkladı&#160;Matematik öğretmeni, diğer öğretmenlere dönerek, Sinemadan hoşlanmadığımı asla söylemedim, söylemiş olduğum, tekrarlıyorum, sinemanın kültürel ilgilerim içinde yer</p>
<p>almadığı, ben kitapları tercih ediyorum, Hemen köpürmeyin, sevgili dostum, bu konunun hiç önemi yok, biliyorsunuz ki o filmi izlemenizi tamamen iyi niyetle önermiştim, Köpürmek tam olarak ne anlama geliyor, diye sordu Edebiyat öğretmeni, hem merakından hem de tartışmanın hararetini azaltmak için, Köpürmek, dedi Matematik öğretmeni, kızmak, öfkelenmek veya en doğrusu, celallenmek anlamına gelir, Peki sizce neden celallenmek anlamı kızmak veya öfkelenmeye göre daha doğru, diye sordu Fen öğretmeni, Çocukluk anılarımın etkisiyle yaptığım kişisel bir yorum&#160;dolayısıyla, yaptığım bir haylazlık yüzünden annem beni&#160;azarladığında veya cezalandırdığında suratımı asar ve tek&#160;kelime etmez, saatler boyu çıt çıkarmazdım, annem de bu&#160;halimi görünce celallendiğimi söylerdi, Veya köpürdüğünüzü, Aynen öyle, Bizim evde, ben o yaşlardayken, dedi Edebiyat öğretmeni, surat asan çocuklar için farklı bir mecaz&#160;kullanılırdı, Ne açıdan farklı, Eşek temelli bir mecaz yani,&#160;Neymiş bu, açıklayın bakalım, Eşeği bağlamış, denirdi, bu&#160;deyimi sözlüklerde arasanız da bulamazsınız, sanırım bizim&#160;aileye mahsus bir deyimdi. Herkes güldü, Tertuliano Mâxi-mo Afonso hariç, o alaycı bir tavırla gülümseyerek kadını&#160;düzeltti, Bu deyimin bir tek sizin aileye mahsus olduğunu&#160;sanmıyorum, çünkü bizim evde de kullanılırdı. Herkes yeniden gülüştü, huzur sağlanmıştı. Edebiyat öğretmeni ve&#160;Fen öğretmeni yerlerinden kalktılar ve yeniden görüşmek&#160;üzere diyerek veda ettiler, onların sınıfları daha uzakta, belki de üst katta olmalıydı, yerlerinde kalanlarınsa akılların-dakini dile getirmek için birkaç dakikası daha vag İki gün&#160;boyunca sükûnet içinde tarih kitabı okuduğunu söyleyen&#160;birinden, dedi Matematik öğretmeni, her şeyi beklerdim,&#160;ama böylesine sıkkın gibi bir yüz ifadesi beklemezdim, Size&#160;öyle geliyor, hiçbir şeye sıkılmış değilim, belki biraz uykusu-zumdur, Ne isterseniz deyin, ama o filmi seyrettiğinizden&#160;beri gerçekten farklı görünüyorsunuz, Farklı görünüyorsu-</p>
<p>nuz derken neyi kasediyorsunuz, diye sordu Tertuliano Maximo Afonso beklenmedik derecede ürkek bir tavırla,&#160;Dedim ya, değişiksiniz, Ben aynı kişiyim, Buna şüphem yok,&#160;Son günlerde kafamı meşgul eden kimi duygusal meseleler&#160;yüzünden kaygılandığım doğru, böyle şeyler herkesin başına gelebilir, fakat bu bir başkasına dönüştüğüm anlamına&#160;gelmez, Ben de öyle demedim ki zaten, isminizin Tertuliano&#160;Mâximo Afonso olduğuna ve bu okulda Tarih öğretmeni&#160;olduğunuza hiç şüphem yok, Öyleyse neden ısrarla farklı&#160;göründüğümü söylediğinizi anlayamıyorum, Filmi seyrettiğinizden beri, Konumuz film değil, film hakkındaki görüşümü zaten biliyorsunuz, Haklısınız, Ben aynı kişiyim, Elbette öylesiniz, Hatırlarsanız son zamanlarda depresyona kapılmıştım, Veya sıkıntıya, siz böyle diyordunuz, Aynen öyle, buna saygı duymak lazım, Size çok saygı duyuyorum,&#160;bunu gayet iyi biliyorsunuz, fakat konumuz bu değildi, Ben&#160;aynı kişiyim, Şimdi de siz ısrar ediyorsunuz, Doğru, ama&#160;daha birkaç gün önce size ağır psikolojik baskı altında olduğumu söyledim, bu ruh halimin yüzüme yansıması ve tavırlarımda hissedilmesi çok doğal, Elbette, Fakat bu benim&#160;zihinsel ve fiziksel olarak değiştiğim ve başka birine benzediğim anlamına gelmez, Ben sadece farklı göründüğünüzü&#160;söylemiştim, başka birine benzediğinizi değil, İkisi arasında&#160;büyük bir fark yok, Edebiyatçı meslektaşımız burada olsaydı bunun tam aksini söyler, ikisi arasında müthiş fark var&#160;derdi, o bu konulardan iyi anlar, ince ayrıntılar ve nüanslar&#160;söz konusu olunca edebiyat matematiğe benzer, Bir de bana&#160;bakın, perişan halde, ince ayrıntıların ve nüansların var olmadığı Tarih bilimine aidim, Tarih mesela hayatı yansıtsay-dı bunlar orada da var olabilirdi, Beni şaşırtıyorsunuz, böy-lesine banal laflar size hiç yakışmıyor, Çok haklısınız, öyle&#160;olsaydı Tarih hayat olmaz, hayatın birbirine benzeyen ama&#160;asla birbirinin aynısı olmayan yansımalarından birine dönüşürdü. Tertuliano Mâximo Afonso bir an yine gözlerini</p>
<p>kaçırdıktan sonra kendini zorlayarak gözlerini yeniden meslektaşına dikti, adamın ciddi yüz ifadesinin ardında saklı anlamı görmek istiyordu sanki. Matematik öğretmeni bu&#160;bakışı doğal bir tavırla, fazla önemsemeden karşıladıktan&#160;sonra tatlı bir alaycılık ve samimi bir iyilik içeren bir tavırla gülümsedi ve konuştu, Belki bir gün fırsat bulup şu komediyi yeniden seyredersem sizi böylesine altüst eden şeyin&#160;ne olduğunu keşfedebilirim, bu nahoşluğun kaynağı filmse&#160;tabii. Tertuliano Mâximo Afonso tepeden tırnağa ürperdi,&#160;fakat şaşkınlığının, telaşının arasından sıyrılarak düzgün bir&#160;yanıt vermeyi başardı, Hiç kendinizi yormayın, benim, sizin&#160;tabirinizle, altüst olmam, içinden nasıl çıkacağımı bilemediğim bir ilişki yüzünden, eğer siz de hayatınızda benzer bir&#160;durumda kaldıysanız nasıl hissettiğimi tahmin edebilirsiniz,&#160;ama şimdi derse gitmem lazım, geç bile kaldım, Mahzuru&#160;yoksa size koridorun sonuna kadar eşlik edeyim, gerçi oranın tarihinde en az bir adet tehlikeli vaka mevcut, dedi Matematik öğretmeni, dolayısıyla dikkatsiz hareketimi tekrarlayıp elimi omzunuza koymayacağıma söz veriyorum, Belli&#160;mi olur, aynı hareketi bugün yapsanız hiç aldırmayabilirim,&#160;Ben yine de riske girmek istemiyorum, görünüşe bakılırsa&#160;pilleriniz bugün ağzına kadar dolu. İkisi de güldüler, Matematik öğretmeninin gülüşü rahat, Tertuliano Mâximo&#160;Afonso’nunki ise zorlamaydı, telaşa kapılmasına yol açan&#160;sözcükler halen kulaklarında çınlamaktaydı, şu anda daha&#160;korkunç bir tehditle karşılaşamazdı. Koridorun sonunda&#160;ayrıldılar ve her biri kendi yoluna gitti. Tarih öğretmeninin&#160;sınıfa girmesi, gecikmeden dolayı bugün ders yapılmayacağını ümit eden öğrencilerin hevesini kursağında bıraktı. Tertuliano Mâximo Afonso kürsüye oturmadan, üç gün sonra,&#160;yani gelecek perşembe günü, son bir yazılı sınav yapacağını&#160;söyledi, Bunun son notlara önemli etki edecek bir sınav olduğu bilinsin, dedi, öğretim yılının bitimine iki hafta kala&#160;sözlü sınav yapmayı düşünmüyorum, ayrıca bugünkü ve</p>
<p>önümüzdeki iki ders, önceden işlediğimiz konulan tekrarlayacağız, böylece sınav öncesinde bilgileriniz tazelenmiş olur. Bu giriş konuşması sınıfın en ilgisiz kısmı tarafından bile iyi&#160;karşılandı, çünkü zaten yeterince kan dökmüş olan Tertu-liano’nun daha fazla kan dökmeyeceği, çok şükür, kesinleşmişti. Bundan böyle öğrencilerin tüm dikkati öğretmenin&#160;ders boyunca anlatacağı konulardan hangisini en çok vurgulayacağına odaklanacaktı, çünkü ağırlıkların ve ölçülerin&#160;mantığı gerçekten insani bir şeyse ve şans da bu değişken&#160;unsurları temsil ediyorsa, iletişim yoğunluğunda meydana&#160;gelecek değişimler, öğretmen fark etmese de, sınavda çıkacak konuları eleverebilirdi. Yaşlılık adı verdiğimiz yaşlara&#160;ulaşmış olanlar dahil hiçbir insanın, normal yaşamın vazgeçilmez bir parçası olan ve umut adı verilen şu tuhaf ruhsal&#160;rahatsızlıkla beslenerek yaşayamayacakları iyice bilindiğine&#160;göre, bu kız ve erkek çocukların bugün ders yapılmayacağına dair umutlarını kaybettikten sonra çok daha karmaşık&#160;başka bir umut beslemeye başlamış olduklarını, yani perşembe günkü sınavm her biri ve dolayısıyla hepsi için, başarıyla gelecek yıla geçmelerini sağlayacak altın bir köprü vazifesi göreceğini düşündüklerini söyleyebiliriz. Dersin sonlarına doğru bir. hademe sınıfın kapısını çaldı ve Tertuliano&#160;Mâximo Afonso Bey’e, müdür beyin ders bittikten sonra&#160;kendisini odasında görmeyi rica ettiğini bildirdi. Falanca&#160;antlaşması hakkında ağdalı bir biçimde aktarılan bilgiler&#160;çabucak son buldu, Tertuliano Maximo Afonso konuyu öyle çabucak bitirmişti ki öğrencilere bir açıklama yapma gereği hissetti, Bu konuyu pek dert etmeyin, sınavda çıkmayacak. Öğrenciler aralarında gizli bir anlaşma yapmışlar gibi&#160;bakıştılar, bu bakışmadan, anlatımdaki vurgular hakkında-ki fikirlerinin, yani sözcüklerin asıl anlamlarının telaffuzlarındaki kayıtsızlığa göre daha az anlam taşıdıklarının doğrulandığı anlaşılıyordu. Derslerin böyle bir uzlaşma içinde&#160;bittiği çok nadir görülürdü.</p>
<p>Tertuliano Mâximo Afonso kâğıtlarını çantasına koyup sınıftan çıktı. Koridorlar sınıflardan dışarı akın eden ve daha&#160;bir dakika önce kendilerine öğretilenlerle hiç alakası olmayan konularda konuşan öğrenciler tarafından çabucak dolduruldu, bazen bir öğretmen dikkat çekmemeye çalışarak&#160;dört bir yanını sarmış, kafalardan oluşan denizi yararak,&#160;önünde yükseliveren mercan kayalıklarından elinden geldiğince kaçmaya çalışarak doğal limanı olan öğretmenler odasına ulaşmaya çabalıyordu. Tertuliano Mâximo Afonso binanın, müdürün odasınm bulunduğu kısmına gitmek için&#160;kestirme bir koridora saptı ve Edebiyat öğretmeniyle karşılaşınca laflamak için durdu, Argo deyimleri içeren bir sözlüğün eksikliğini çekiyoruz, dedi kadın, elini adamm ceketinin&#160;koluna koyarak, Aslında bu deyimler tüm sözlüklerde yer&#160;alıyor, diye hatırlattı adam, Evet, ama oralarda ne sistematik&#160;ve analitik bir biçimde sınıflandırılmışlar, ne de konuyu irdelemek amacındalar, örneğin eşeği bağlamak deyimini sözlüğe geçirmek ve anlamını açıklamak yeterli değildir, bundan&#160;daha fazlasını yapmak lazımdır, her bir deyimi oluşturan&#160;parçaların dolaylı ve dolaysız benzerliklerini ve bu benzerliklerin aktarmak istedikleri ruh durumunu incelemek gerekir,&#160;Çok haklısınız, dedi Tarih öğretmeni, konuyla ilgilenmekten&#160;ziyade nezaket icabı, ama şimdi izninizi rica ediyorum, gitmem gerekiyor, müdür beni çağırdı, Öyleyse hemen gidin,&#160;günahların en beteri Tanrı’yı bekletmektir. Tertuliano Mâxi-mo Afonso üç dakika sonra müdürün odasının kapısını tıklattı, kapının üstündeki ışık yeşile dönünce içeri girdi, selâmlaştı, müdürün işaretiyle oturdu ve bekledi. Odada yıldızlarla ilgili veya başka tür herhangi bir tuhaflık hissetmiyordu.&#160;Müdür, masasının üstündeki kâğıtları bir kenara koydu ve&#160;gülümseyerek konuştu, Tarih öğretimiyle ilgili son konuşmamız hakkında epey düşündüm ve nihayet bir sonuca vardım,&#160;Hangi sonuca vardınız, müdür bey, Tatilinizde bizim için bir&#160;çalışma yapmanızı rica edeceğim, Ne tür bir çalışma acaba,</p>
<p>Tabii tatilin dinlenmek için olduğunu ve bir öğretmenden dersler bittikten sonra okul meselelerine kafa yormasmı istemenin hiç adil olmadığını söyleyebilirsiniz, Biliyorsunuz ki&#160;size asla böyle şeyler söylemem, müdür bey, Aynı anlama gelen başka şeyler söylersiniz, Evet, ama şu ana kadar hiçbir&#160;şey söylemedim ve fikrinizi açıklamanızı rica ediyorum, Bakanlığı ikna etmeye çalışabileceğimizi düşündüm, tabii müfredatı baştan aşağı değiştirtecek değiliz, bu aşırı bir talep&#160;olur, bakan devrimlere açık bir kişi değildir, fakat küçük bir&#160;deney geliştirebilir, düzenleyebilir ve uygulamaya koyabiliriz,&#160;bu sınırlı bir pilot deney olur, başlangıçta sadece bir okulda&#160;ve küçük bir öğrenci grubuna, tercihan gönüllü öğrencilere&#160;uygulanır, tarih dersleri geçmişten günümüze işlenmek yerine günümüzden geçmişe doğru işlenir, neticede siz bu tezi&#160;uzun zamandır savunuyorsunuz ve beni de memnun ve ikna&#160;etmeyi başardınız, Peki bana vermek istediğiniz bu çalışmanın içeriği tam olarak ne olacak, diye sordu Tertuliano&#160;Maximo Afonso, Bakanlığa gönderilmek üzere kapsamlı bir&#160;önerge hazırlamanızı istiyorum, Ben mi hazırlayacağım, müdür bey, İltifat olsun diye söylemiyorum, ama açıkçası okulumuzda böyle bir işi becerebilecek, bu konuya kafa yormuş,&#160;berrak fikirlere sahip başka birini göremiyorum, bu görevi&#160;kabul ederseniz beni çok mutlu edersiniz, bunu tüm samimiyetimle söylüyorum, ayrıca tabii çalışmanızın karşılığını da&#160;alacaksınız, böyle bir iş için bütçemizde elbet bir ödenek bulunur, Fikirlerimin nitelik ve nicelik açısından, çünkü bildiğiniz üzere nicelik de önemlidir, bakanlığı ikna etmeye yeterli&#160;olduklarını pek sanmıyorum, bakanlıktakileri siz benden daha iyi bilirsiniz, Bilmez miyim hiç, Yani, Yani ısrar etmek durumundayım, bakanlığın bizi yenilikçi fikirler üretebilen bir&#160;okul olarak görmesi için bunun iyi bir fırsat olduğunu düşünüyorum, Bizi reddetseler bile mi, Belki reddederler, belki de&#160;önergeyi dikkate almayıp arşive kaldırırlar, ama arşivlerde&#160;kalır, bir gün, birisi bu önergeyi hatırlar, Biz de bugünü bek-</p>
<p>leyeceğiz, Hayır, bu arada bizler de başka okulları bu projeye katılmaya davet edebilir, tartışmalar, konferanslar düzenleyebilir, medyayı çağırabiliriz, Ta ki üst makamlardan sessiz olmamızı emreden bir mektup gelene kadar, Teklifimi hevesle karşılamadığınızı üzülerek gözlemliyorum, İtiraf edeyim ki&#160;dünyada pek az şey beni heveslendirir, müdür bey, fakat asıl&#160;mesele bu değil, önümüzdeki tatil döneminde neler yapacağımı bilemiyor olmam, Anlayamadım, Son zamanlarda hayatımda beliren kimi önemli meselelerle yüzleşmem gerekecek ve kendimi tamamen adamamı gerektirecek bu tip bir işe&#160;vaktim ve halim kalır mı bilemiyorum, Öyle diyorsanız bu&#160;konuyu kapatabiliriz, İzin verirseniz biraz daha düşüneyim,&#160;müdür bey, bana birkaç gün tanıyın, size bu haftanın sonuna kadar yanıt veririm, Cevabınızın olumlu olacağını ümit&#160;edebilir miyim, Olabilir, müdür bey, ama şu anda kesin bir&#160;şey söyleyemem, Gerçekten kaygılı bir haliniz var, inşallah&#160;bahsettiğiniz meseleleri en kolay şekilde çözersiniz, İnşallah,&#160;Dersiniz nasıl geçti, Müthiş, sınıf çok çalışkan, Harika, Perşembe günü yazılı sınav yapacağım, Cevabınızı cuma günü&#160;verir misiniz, Evet, İyice düşünün, Düşüneceğim, Herhalde&#160;pilot deneyi kimin yürüteceğini düşündüğümü size söylememe gerek yoktur, Teşekkür ederim, müdür bey. Tertuliano&#160;Mâximo Afonso öğretmenler odasına indi, öğle yemeğine&#160;kadar gazete okuyarak vakit geçirecekti. Fakat yemek saati&#160;yaklaştıkça insanlar arasında olmayı kaldıramayacağını,&#160;doğrudan katılmasa da, sabahki gibi bir sohbeti daha, eşeği&#160;bağlamak, dudak sallandırmak veya dut yemiş bülbüle dönmek gibi masum deyimler hakkında da olsa çekemeyeceğini&#160;fark etmeye başladı. Zil çalmadan okuldan çıktı ve öğle yemeğini bir lokantada yedi. Günün ikinci dersini vermek için&#160;okula döndü, kimseyle konuşmadı ve akşamüstü olmadan&#160;eve döndü. Kanepeye boylu boyunca uzandı, gözlerini kapadı, beynini düşüncelerden arındırmaya, becerebilirse uyumaya, bırakıldığı yerde kalan bir taş gibi hareketsiz durmaya ça-</p>
<p>lıştı, fakat sonradan müdürün talebini düşünmek için harcadığı çaba bile Maria da Paz’ın adıyla yazmış olduğu mektuba cevap gelene kadar üzerinden eksik olmayacak gölgeyi gidermeye yetmedi.</p>
<p>Neredeyse iki hafta bekledi. Bu süre boyunca derslere girdi, iki kez annesine telefon etti, perşembe günkü yazılı sınavı hazırladı ve diğer sınıfının öğrencilerine yapacağı sınavı kabaca tasarladı, cuma günü müdüre nazik teklifini kabul&#160;ettiğini bildirdi, hafta sonu evden çıkmadı, Maria da Paz’a&#160;telefon edip nasıl olduğunu ve mektuba cevap gelip gelmediğini sordu, her şey yolunda mı diye sormak için arayan Matematikçi meslektaşıyla telefonda konuştu, Amurrular hak-kındaki bölümü bitirdi ve Asurlular bölümüne geçti, Avrupa’nın buzul çağı ve insanoğlunun uzak ataları hakkında birer belgesel izledi, hayatının şu döneminin bir romana konu&#160;olabileceğini düşündü, böyle bir hikâyeye kimse inanmayacağı için bu romanın tam bir vakit kaybı olacağına kanaat&#160;getirdi, yeniden Maria da Paz’a telefon etti, ama sesi öyle&#160;baygındı ki kadın telaşa kapıldı ve yardım edebileceği bir şey&#160;var mı diye sordu, kadını evine çağırdı ve kadın geldi, yattılar, sonra da akşam yemeğine çıktılar, ertesi gün arama sırası kadındaydı, film şirketinden cevap geldiğini haber veriyordu, Bankadan arıyorum, istersen buraya gel veya ben birazdan, işten çıkınca sana getiririm. Tertuliano Mâximo Afon-so içi titreyerek, heyecandan sersemlemiş bir halde, kesinlikle sormaması gereken, Mektubu açtın mı, sorusunu bastırdı,&#160;böylece iki saniye gecikerek de olsa, mektubun içeriğini kadınla paylaşmasını gerektirebilecek herhangi bir şüphenin&#160;oluşmasına olanak tanımadan karşılık verdi, Oraya geliyorum. Maria da Paz hayal gücünü kullanıp tatlı bir ev sahnesi düşlese, adam mektubu yüksek sesle okurken kendinin de&#160;sevdiği erkeğin mutfağında hazırlamış olduğu çayı yudumlu-yor olduğunu hayal etse, neler döndüğünü hemencecik fark&#160;edebilirdi. Şimdi Maria da Paz’ı görüyoruz, banka memure-</p>
<p>lerine özgü küçük masasında oturmuş, eli halen biraz önce kapamış olduğu telefonun üzerinde, geniş bir dikdörtgen&#160;şeklindeki zarf önünde duruyor ve zarfın içindeki mektubu&#160;okumaya dürüstlüğü el vermiyor, çünkü mektup ismen kendisine gönderilmiş olsa da ona ait değil. Tertuliano Mâximo&#160;Afonso bir saatten kısa sürede nefes nefese bankaya girdi ve&#160;Maria da Paz Hanım’la görüşmek istediğini söyledi. Bankadaki kimse adamı tanımıyor, gişeye yaklaşmakta olan genç&#160;kadınla gönül ilişkisi yaşadığından ve karanlık sırları olduğundan kimse şüphelenmiyordu. Kadın adamı ta salonun&#160;öteki ucundan, sayılarla uğraştığı işini sürdürdüğü köşesinden görmüş olduğu için gişeye yaklaşırken mektubu elinde&#160;taşıyor, İşte burada, diyor, selâmlaşmıyorlar, iyi günler demiyorlar, merhaba, nasılsın falan hiç demiyorlar, teslim edilmesi gereken bir mektup vardı ve teslim edildi, o kadar, adam,&#160;Görüşürüz, ben seni ararım, diyor ve kadın, şehiriçi posta&#160;dağıtım operasyonunda üzerine düşen görevi tamamlamış&#160;olarak masasına dönüyor ve bir aralar kendisine kur yapmış,&#160;ancak sonuç alamayınca hasedinden her hareketini gözlemeye başlamış olan erkek bir meslektaşınm şüpheci bakışlarını&#160;görmezden geliyor. Dışarıda Tertuliano Mâximo Afonso&#160;aceleci adımlarla, koşarcasına yürüyor, arabasını üç sokak&#160;ötedeki bir yeraltı otoparkına bırakmış, yoldan geçen bir kopil yürütür diye korkusundan mektubu çantasında değil ceketinin iç cebinde taşıyor, eskiden sokaklarda başıboş yetişen&#160;çocuklara kopil denirdi, sonra kirli yüzlü melek dendi, sonra asi gençlik dendi, günümüzdeyse örtmecelere ve mecazlara bile hakları olmadığından serseri veya sokak çocuğu diye&#160;anılıyorlar. Tertuliano Mâximo Afonso kendi kendine, mektubu eve gidene kadar açmayacağını, sabırsız bir ergen gibi&#160;davranmayacak kadar olgun olduğunu söylüyor, fakat bir&#160;yandan da arabasının içinde, loş otoparkta, dış dünyanın çirkin meraklı bakışlarına kapılarını kapadığında tüm bu yetişkin numaralarının buharlaşacağını biliyor. Arabasını park</p>
<p>ettiği yeri bulmakta gecikince zaten içinde büyümekte olan telaş daha da artıyor ve adamcağız, çirkin bir benzetme olsa&#160;da, çölün ortasında terk edilmiş, bir o yana bir bu yana bakan, eve dönüş yolunu çıkarabileceği zayıf bir koku bile alamayan bir köpeğe benziyor, Arabanın bu katta olduğuna&#160;eminim, diye düşünse de aslında hiç emin değil. Sonunda&#160;arabayı buldu, aynı yerden üç kez geçmiş olmasına rağmen&#160;dibindeki arabayı bir türlü görmemiş. Peşinde biri varmış gibi çabucak arabaya girdi, kapıyı kapatıp kilitledi ve iç lambayı açtı. Zarf nihayet elinde ve içinde neler olduğunu göreceği an geldi çattı, koordinatların kesiştiği noktaya ulaşan&#160;bir gemi kaptanı gibi mühürlü zarfı açacak ve hangi yolu izleyeceğini öğrenecek. Zarfın içinden bir fotoğraf ve tek sayfalık bir mektup çıkıyor. Fotoğraf Tertuliano Mâximo Afon-so’nun fotoğrafı, fakat En içten sevgilerimle cümlesinin altındaki imza Daniel Santa-Clara adıyla atılmış. Mektuptaysa&#160;hem Daniel Santa-Clara isminin Antönio Claro adlı aktörün&#160;sahne adı olduğu, hem de, inanılması güç bir biçimde, aktörün ev adresi yazılı, Göstermiş olduğunuz büyük ilgiden dolayı bu bilgiyi hak ettiğinize inanıyoruz, aynen böyle yazılı.&#160;Tertuliano Mâximo Afonso mektubu yazarken kullanmış&#160;olduğu ifadeleri hatırlıyor ve film şirketine ikincil oyuncuların önemi üzerine bir araştırma yapılmasını önermiş olduğu&#160;için kendi kendini tebrik ediyor, Attım tuttu, diye mırıldandı&#160;ve aynı anda zihninin eski huzuruna kavuştuğunu, bedeninin&#160;gevşediğini, tedirginliğinin geçtiğini, endişesinden eser kalmadığını, ırmağın rahatça nehre karıştığını ve nehrin hacminin genişlediğini hissetti ve buna hiç şaşırmadı, Tertuliano&#160;Mâximo Afonso artık hangi yöne gitmesi gerektiğini biliyor.&#160;Araba kapısının iç kısmındaki cepten şehir haritasını çıkardı&#160;ve Daniel Santa-Clara’mn oturduğu sokağı aradı. Sokak, daha önce hiç’geçmediği, geçtiyse de hiç hatırlamadığı bir semtte bulunuyordu, üstelik şehir merkezinden de uzaktaydı, bu&#160;bilgiler, katlarını açarak direksiyonun üzerine yerleştirdiği</p>
<p>haritada açıkça görülüyordu. Önemli değil, vakti var, bol bol vakti var. Otopark ücretini ödemek için arabasından çıktı,&#160;arabasına döndü, iç lambayı söndürdü ve motoru çalıştırdı.&#160;Kolayca tahmin edileceği üzere, aktörün yaşadığı sokağa gidiyor. Adamın apartmanını görmek, oturduğu kata aşağıdan&#160;bakmak, dairesinin pencerelerini, komşularının nasıl insanlar olduklarını, yaşayışlarını, kıyafetlerini ve davranışlarını&#160;incelemek istiyor. Trafik yoğun, arabalar insanı usandıracak&#160;derecede ağır ilerliyorlar, fakat Tertuliano Mâximo Afonso&#160;sabırsızlığa kapılmıyor, gitmekte olduğu sokağın yeri değişecek değil, sokak, kendisini dört yandan kuşatan caddelerin&#160;tutsağı durumunda, bunu haritada da açıkça görmek mümkün. Tertuliano Maximo Afonso bir kırmızı ışıkta bekler ve&#160;parmaklarını direksiyonun kenarına sözsüz bir müziğin ritmiyle vururken sağduyu arabaya girdi. İyi günler, dedi, Seni&#160;buraya çağırmadım, diye karşılık verdi sürücü, Zaten beni&#160;bir gün olsun çağırdığını hatırlamıyorum, Geveleyeceğin lafları önceden bilmesem çağırabilirim, Bugün söyleyeceklerimi&#160;de biliyor musun, Evet, bana iyice düşünmemi, bu işe bulaşmamamı, bunun büyük bir düşüncesizlik olacağını, şeytanın&#160;ensemde olmaması için hiçbir sebep bulunamadığını söyleyeceksin, her zamanki laflar işte, İşte bu defa yanılıyorsun,&#160;düşüncesizlik değil, basbayağı salaklık etmek üzeresin, Salaklık mı, Evet, efendim, salaklık, hem de en âlâsından, Ben&#160;ortada hiçbir aptallık görmüyorum, Bu çok doğal, aptallık&#160;da ruh körlüğünün çeşitlerinden biridir, Ne demek istiyorsun, Arabanı sevgili dostun Daniel Santa-Clara’nın oturduğu sokağa doğru sürmekte olduğunu gayet iyi biliyorum, ne&#160;tuhaf, kedinin kuyruğu kutunun dışında kaldı, ama sen farkında bile değilsin, Ne kedisi, ne kuyruğu, bilmeceleri kes de&#160;sadede gel, Gayet basit, soyadı olan Claro’dan Santa-Clara&#160;takma adını yaratmış, Takma ad değil, sahne adı, Tabii ya,&#160;adamın biri de takma ad lafını fazlaca kaba bulduğu için buna heteronim demiş, Kedinin kuyruğunu görsem ne olacak-</p>
<p>tı peki, Fazla bir şey olmayacağını kabul ediyorum, yine adamı bulman gerekecekti, ama telefon rehberindeki Claro soyadlarını tarasaydın da aynı sonuca varacaktın, İstediğim bilgi zaten elimde, Şimdi de yanılmıyorsam, senin ifadenle,&#160;yaşadığı sokağa gidiyorsun, adamın apartmanını görecek,&#160;oturduğu kata aşağıdan bakacak, dairesinin pencerelerini,&#160;komşularının nasıl insanlar olduklarını, yaşayışlarını, kıyafetlerini ve davranışlarını inceleyeceksin, Evet, Varsayalım ki&#160;pencerelere bakıyorken aniden bir pencerede aktörün karısı,&#160;daha saygılı söylemek gerekirse, Antonio Claro denen adamın eşi belirdi ve sana neden yukarı çıkmadığını sordu, veya, daha da fenası, hazır aşağıdayken eczaneye gidip aspirin&#160;veya öksürük şurubu almanı istedi, Çok saçma, Saçma geldiyse bir de yoldan geçen birinin sana, şimdi olduğun Tertu-liano Mâximo Afonso’ya değil,- asla olmayacağın Antonio&#160;Claro’ya selam verdiğini varsayalım, Bu da çok saçma, Pekâlâ, bu varsayım da saçma geldiyse pencereleri veya komşuların alışkanlıklarını inceleyerek yolda yürürken kanlı canlı Daniel Santa-Clara’nın birden önüne çıktığını ve gözlerinizi birbirinize dikerek porselen biblolar gibi tıpatıp aynı olduğunuzu, bir ayna gibi birbirinizi yansıttığınızı, ama bu yansımanın biraz değişik olduğunu, çünkü aynanın tersine bu&#160;görüntüde -sol tarafın gerçekten solu, sağ tarafın da gerçekten sağı yansıttığını gördüğünüzü varsayalım, böyle bir şey&#160;olursa ne tepki vereceksin. Tertuliano Mâximo Afonso yanıt&#160;vermekte gecikti, iki üç dakika sessiz kaldıktan sonra, Bu sorun arabadan çıkmayarak çözülebilir, dedi, Yerinde olsam&#160;buna pek güvenmezdim, diye karşı çıktı sağduyu, bir kırmızı ışıkta durman gerekirse, trafik sıkışırsa, yük indiren bir&#160;kamyonun veya hasta bindiren bir ambulansın arkasında&#160;kalırsan al sana, kabak gibi açıkta kalırsın, apartmanının giriş katında oturan ve sana gelecek filminin adını soran sinema düşkünü meraklı kızın merhametine kalırsın, Ne yapmalıyım öyleyse, Bilmem ki, uzmanlık alanım bu değil, türünün</p>
<p>tarihinde sağduyunun rolü hiçbir zaman uyanlarda bulunmak ve tavuk suyuna çorba sunmaktan öteye gitmemiştir, özellikle de salaklık ortamı ele geçirip dizginleri ele almak&#160;üzere olduğunda, Kılık değiştirerek sorunu çözebilirim, Ne&#160;kılığına gireceksin, Bilmiyorum, düşünmem lazım, Bana kalırsa, görünüşün böyle olduğuna göre, tek olasılık bir başkasına benzemen, Düşünmem lazım, Evet, geç bile kaldın, Durum böyleyken yapılabilecek en iyi şey eve dönmek, Zahmet&#160;olmazsa beni de apartmanın kapısına kadar götürüver, oradan sonrasını kendim hallederim, Yukarı çıkmak istemez&#160;misin, Bugüne kadar beni hiç davet etmemiştin, Şimdi davet&#160;ediyorum işte, Teşekkür ederim, ama davetini kabul etmemeliyim, Neden, Çünkü ruhla sağduyuyu koyun koyuna yaşatmak, sağduyuyla aynı masada yemek yemek, aynı yatakta uyumak, onu işe götürmek, ikide bir onun onayını veya&#160;iznini beklemek hiç sağlıklı değildir, bazı şeyleri riske atılarak&#160;öğrenmelisiniz, Kimi kastediyorsun, Hepinizi, insanoğlunu,&#160;Ben bu mektubu riske atılarak ele geçirdim, oysa sen o sırada beni caydırmaya çalışmıştın, Mektubu ele geçirmiş olma&#160;şeklin hiç de gurur duyulacak bir şey değil, bir başkasının&#160;dürüstlüğünden faydalanmak oldukça iğrenç bir şantaj türüdür, Maria da Paz’ı mı kastediyorsun, Evet, Maria da Paz’ı&#160;kastediyorum, onun yerinde olsam mektubu açıp okur ve&#160;sen dizlerin üzerine çöküp yalvarana dek gözünün önünde&#160;sallandırırdım, Sağduyu böyle mi işliyor yani, Böyle işlemesi&#160;şart, Hoşça kal, başka bir gün görüşürüz, ben nasıl kılık değiştireceğimi düşüneceğim, Ne kadar çok kılık değiştirirsen&#160;o kadar çok kendine benzersin. Tertuliano Maximo Afonso&#160;oturduğu apartmanın kapısının hemen önünde boş bir yer&#160;buldu, arabayı park etti, haritayı katladı ve dışarı çıktı. Karşı kaldırımda duran bir adam kafasını kaldırmış, önündeki&#160;binanın üst katlarına bakmaktaydı. Adamın yüzü veya duruşu kendine hiç benzemese ve orada bulunması tamamen&#160;tesadüf eseri olsa da Tertuliano Mâximo Afonso, Daniel</p>
<p>Santa-Clara’nın kendisini arıyor olabileceğini düşünerek ür-perdi, elinde değildi, sağlıksız hayal gücü baskın çıkıyordu, ben seni arıyorum, sen beni arıyorsun. Bu nahoş hayali çabucak kovuşturdu, Hayal görmeye başladım, adam benim&#160;var olduğumu bile bilmiyor, diye kendisini teskin etmesine&#160;rağmen eve girdiğinde hâlâ dizleri titriyordu ve tüm gücü tükenmiş halde kanepeye uzandı. Birkaç dakika boyunca baygın baygın, kendinden geçmiş halde yattığı yerde kaldı, varış&#160;çizgisini geçtiği anda aniden gücü tükenen bir maraton koşucusu gibiydi. Otoparktan çıktığı sırada içini dolduran huzurlu enerjiden ve sonrasında arabasını ulaşamadığı bir hedefe sürmüş olmasından geriye hayal meyal bir anı kalmıştı,&#160;böyle bir şey hiç yaşanmamış veya şu anda kendinde olmayan bir parçası tarafından yaşanmıştı sanki. Güçlükle ayağa&#160;kalktı, bacakları başka birine ait gibiydi, ve kahve yapmak&#160;için mutfağa gitti. Kahvesini küçük yudumlarla içti, rahatlatıcı sıcaklığın boğazından geçip midesine kadar gittiğini hissedebiliyordu, sonra fincanla fincan tabağını yıkadı ve oturma odasma döndü. Bir kimya laboratuvarında tehlikeli&#160;maddeler üzerinde çalışıyormuş gibi ağır ve temkinli hareket&#160;ediyordu, oysa alt tarafı telefon rehberinin C harfini açacak&#160;ve mektupta verilmiş olan bilgileri teyit edecekti. Peki ya&#160;sonra ne yapacağım, diye sordu kendi kendine, aradığını&#160;bulmak için rehberin sayfalarını karıştırırken. Çok sayıda&#160;Claro vardı, ama Antonio’ların sayısı yarım düzineyi geçmiyordu. İşte, kendisine bunca emeğe mal olan şey nihayet karşısındaydı, bulması öyle kolay olmuştu ki kim olsa becerirdi, bir isim, bir adres, bir telefon numarası. Bilgileri bir kâğıda not etti ve biraz önceki soruyu tekrarladı, Peki ya şimdi&#160;ne yapacağım. Sağ eli refleks olarak telefon ahizesine uzandı, yazdıklarını yeniden okurken elini orada tuttu, sonra da&#160;geri çekti, ayağa kalktı ve dairede volta atmaya başladı, bir&#160;yandan da bu meseleyi sınavlardan sonraya bırakmasının&#160;doğru olup olmayacağını kendi kendisiyle tartışıyordu, böy-</p>
<p>lece kafasındaki kaygılardan biri eksilmiş olacaktı, fakat ne yazık ki okul müdürüne Tarih öğretimi hakkında hazırlanacak önergeyi yazma konusunda söz vermişti, bu yükümlülükten kaçamazdı, Eninde sonunda oturup kimsenin dönüp&#160;bakmayacağı bu işe bulaşmam gerekecek, başka çaresi yok,&#160;görevi kabul etmekle büyük bir aptallık etmiş olsa da kendini kandırması, onu Antonio Claro’ya götürecek olan yoldaki ilk adımı okuldaki işinin ardına atma olasılığını kabul&#160;eder gibi davranması anlamsızdı, çünkü aslında Daniel San-ta-Clara diye birisi yok, o bir gölgeden, bir kukladan, bir video kasedin içinde hareket edip konuşan ve öğrendiği rol sona erdiğinde sessizliğe ve hareketsizliğe gömülen değişken bir&#160;görüntüden ibaret, oysa diğeri, yani Antonio Claro gerçek,&#160;elle tutulur bir varlık, tıpkı bu evde yaşayan ve ismi, birçok&#160;kişi Afonso’nun soyad değil ad olduğunu iddia etse de, telefon rehberinin A harfinde bulunan, Tarih öğretmeni Tertu-liano Maximo Afonso gibi somut bir varlık. Çalışma masasına döndü, üzerine not almış olduğu kâğıtlar önünde, sağ&#160;eliyse yine ahizenin üzerinde, sonunda telefon etmeye karar&#160;verdiği izlenimini veriyor, bu adam karar vermekte amma da&#160;gecikiyor, amma tereddütlü, amma ikircimli çıktı, onun daha birkaç saat önce mektubu Maria da Paz’ın elinden adeta&#160;sökerek alan adamla aynı kişi olduğunu söylemeye bin şahit&#160;ister. Aniden, düşünmeden, kendisini felç eden korkaklığı alt&#160;etmenin tek yolu buymuş gibi numarayı çevirdi. Tertuliano&#160;Mâximo Afonso telefonun çalışını dinliyor, bir kez, iki kez,&#160;üç ve daha fazla kez çaldıktan sonra, biraz rahatlayarak biraz da hüsranla, cevap verilmeyeceğini düşünerek telefonu&#160;kapayacakken bir kadının, evin diğer ucundan koşarak yetişmiş gibi soluk soluğa basit bir, Alo, diyen sesi duyuldu.&#160;Tertuliano Mâximo Afonso, gırtlağı ani bir kasılmayla tıkandığı için cevap vermekte gecikince kadın sabırsızlıkla tekrarladı, Alo, kimsiniz, ve Tarih öğretmeni sonunda ağzından&#160;üç sözcük çıkarmayı başardı, İyi günler, hanımefendi, kadın</p>
<p>ise tanımadığı, yüzünü bile görmediği bu kişiye mesafeli bir tavırla cevap vermek yerine, gülümsemesi ağzından çıkan&#160;sözcüklere yansıyarak konuştu, Numara yapıyorsan boşuna&#160;yorulma, Kusura bakmayın, diye kekeledi Tertuliano Mâxi-mo Afonso, bir bilgi almak için aramıştım, Aradığı ev hakkında her şeyi bilen bir kişi ne tür bir bilgi isteyebilir ki, Oranın Daniel Santa-Clara adlı aktörün evi olup olmadığını öğrenmek istiyordum, Sayın bayım, Daniel Santa-Clara adlı&#160;aktör eve geldiğinde ona Antönio Claro’nıın kendisini arayıp ikisinin burada yaşayıp yaşamadığını sorduğunu ileteceğim, Anlamadım, diye söze başladı Tertuliano Mâximo&#160;Afonso, vakit kazanmak için, fakat kadın sözünü kesti, Seni&#160;hiç anlamıyorum, normalde hiç böyle şakalar yapmazsın, ne&#160;istiyorsan çabuk söyle, yoksa çekimin mi ertelendi, Kusura&#160;bakmayın, hanımefendi, bir yanlış anlama oldu, benim adım&#160;Antönio Claro değil, Siz kocam değil misiniz, diye sordu kadın, Ben sadece aktör Daniel Santa-Clara’nın orada yaşayıp&#160;yaşamadığını öğrenmek isteyen birisiyim, Burada yaşadığı&#160;biraz önce verdiğim cevaptan belli, Evet, ama söyleme şekliniz beni biraz şaşırttı, aklımı karıştırdı, Niyetim bu değildi,&#160;kocamın bana şaka yaptığını sandım, Kocanız olmadığıma&#160;emin olabilirsiniz, Buna inanmak zor, Kocanız olmadığıma&#160;mı, Sesiniz yüzünden, sesiniz aynı onunki gibi, Bu bir tesadüf, Böyle tesadüf olmaz, iki ses, iki kişi gibi benzer olabilir,&#160;ama böylesine aynı olamaz, Belki de size öyle geliyordur,&#160;Söylediğiniz her sözcük sanki onun ağzından çıkıyor, Buna&#160;inanmak gerçekten zor, Geldiğinde ona iletmem için isminizi vermek ister misiniz, Boş verin, gerek yok, aslında kocanız&#160;beni tanımıyor bile, Hayranı mısınız, Pek sayılmaz, Yine de&#160;bilmek isteyecektir, Başka bir gün yine ararım, Ama durun.&#160;Arama sona ermişti, Tertuliano Mâximo Afonso ahizeyi yavaşça yerine koymuştu.</p><div><img src="main-12.jpg" alt=""/></div>
<p>Günler geçti ve Tertuliano Mâximo Afonso telefon etmedi. Antönio Claro’nun karısıyla yapmış olduğu konuşmayı tatmin edici bulmuştu, dolayısıyla yeniden denemek konusunda kendisine güveniyordu, fakat biraz daha düşününce&#160;sessiz kalmayı tercih etmişti. Bunun iki sebebi vardı. İlk sebep, aramasının yaratmış olması gereken esrarlı havayı uzatmak ve artırmak istemesiydi, hatta adamla kadın arasında&#160;geçebilecek konuşmayı gözünde canlandırıyordu, adam, iki&#160;sesin sözde tartışmasız olan benzerliğinden şüphe duyacak,&#160;kadınsa eğer böyle bir benzerlik olmasaydı adamın sesini asla karıştırmayacağını ısrarla söyleyecekti, İnşallah bir daha&#160;aradığında evde olursun da söylediğimin doğru olup olmadığına bizzat karar verirsin, diyecekti kadın, adam da, Ararsa&#160;tabii, diyecekti, ne de olsa öğrenmek istediği şeyi, yani burada yaşadığımı ona söylemişsin, Antönio Claro’yu değil Da-niel Santa-Clara’yı sorduğunu unutma, Tuhaflık da burada&#160;zaten. İkinci ve daha kuvvetli sebep ise, ikinci adımı atmadan&#160;önce araziyi temizlemesinin, yani dersler ve smavlar bitinceye kadar bekleyip sonradan, sakin kafayla yeni yaklaşım ve&#160;kuşatma planları yapmasının faydalı olacağı düşüncesinin&#160;tamamen doğru çıkmasıydı. Müdürün verdiği sıkıcı görevin&#160;kendisini beklediği doğruydu, fakat önünde uzanan yaklaşık&#160;üç aylık tatil döneminde bu yavan işi halletmek için illa ki&#160;boş vakit ve uygun bir ruh hali bulacaktı. Hatta büyük olasılıkla, vermiş olduğu sözü tutarak annesinin yanına gidip&#160;birkaç gün, sadece birkaç gün, kalacaktı, tabii bu arada aktörle karısının tatile daha erken bir tarihte çıkmayacaklarına&#160;emin olmanın da bir yolunu bulması şarttı, bu noktada kadının ona kocasıyla konuştuğunu zannettiği sırada sorduğu,&#160;Çekimin mi ertelendi, sorusunu hatırlayalım, sonuç olarak,&#160;iki kere iki dört ettiğine göre, Daniel Santa-Clara yeni bir&#160;filmde oynuyor olmalı ve Sahnenin Tanrıçasından anlaşıldığı üzere kariyeri çıkışta olduğuna göre çalışarak geçirdiği saatler, eski figüranlık günlerine göre, mecburen artmış olmalı.&#160;Demek ki, görmüş olduğumuz üzere, Tertuliano Mâximo&#160;Afonso’nun aramakta gecikmesinin sebepleri gayet ikna edici ve somutlar. Ancak bu sebepler onu hareketsiz kalmaya ne&#160;zorluyor, ne de mahkûm ediyorlar. Gidip Daniel Santa-Cla-ra’nm oturduğu sokağı görme fikriyse, sağduyu tarafından&#160;acımasızca tepesinden aşağı boca edilen bir kova soğuk suya&#160;rağmen, aklından tamamen çıkmış değil. Ayrıca geleceğe yönelik diye nitelendirebileceğimiz bu gözetlemenin, sonradan&#160;gerçekleştirilecek operasyonların başarısı için vazgeçilmez olduğunu düşünüyordu, çünkü bu, nabız ölçmek gibi bir şeydi ve eski veya modası çekmiş savaşlarda düşmanın gücü&#160;hakkında bilgi sahibi olmak için karşı saflara gönderilen bir&#160;keşif birliğine benzer bir işlevi vardı. Neyse ki kabak gibi ortaya çıkmasının olası etkileri konusunda sağduyunun yapmış&#160;olduğu iğneleyici uyarıları kulak ardı etmemiş ve güvenliğini&#160;tehlikeye atmamıştı. Evet, bıyık ve sakal bırakabilir, burnunun tepesine kara bir gözlük yerleştirebilir, kafasına bir kasket geçirebilirdi, fakat takılıp çıkarılabilen şeyler olan kasketi ve gözlüğü saymazsak geriye kalan kıllı takıların, yani bıyık ve sakalın, film şirketinin kaprisleri veya senaryoda yapılan son dakika değişiklikleri yüzünden Daniel Santa-Cla-ra’nın suratında da uzamaya başlamış olmaları mümkündü.&#160;Sonuçta bariz bir zorlama olan bu kılık değişimi, eski ve yeni maskelerin tümünde görülen sahteliğe başvurmaktan geçecekti ve bu karşı konulmaz ihtiyaç, önceki gün aktör San-ta-Clara hakkında bilgi almak üzere kılık değiştirip bizzat</p>
<p>film şirketine gitmesinin yol açabileceği faciaları düşündüğünde duymuş olduğu korkuları bastıracaktı, ve numaracı sahne sanatçılarıyla bin bir suratlı casuslar için vazgeçilmez&#160;olan kıyafetleri, aksesuarları ve malzemeleri satmak ve kiralamak konusunda uzmanlaşmış kurumların var olduğunu o&#160;da herkes gibi biliyordu. Satın alma sırasında Daniel Santa-Clara ile karıştırılma olasılığı, ancak takma sakal, bıyık ve&#160;kaşları, peruk ve saç eklerini, yalancıktan kör olan gözler için&#160;bantları, siğil ve et benlerini, yanakları içten şişirmek için kullanılan dolguları, farklı cinsiyete bürünmek için kullanılan&#160;takıları, hatta müşterinin isteğine göre cilt rengini değiştiren&#160;kozmetik ürünleri aktörlerin kendileri alıyor olsalardı var&#160;olabilirdi. Yok daha neler. İşini ciddiye alan film şirketlerinin&#160;depolarında, ihtiyaç duyulabilecek her türlü ürün bulunur,&#160;bulunmuyorsa satın alınır, bütçe sıkıntısı çekildiğinde veya&#160;almaya değmeyen bir ürüne gerek duyulduğundaysa başka&#160;yerlerden kiralanır, çünkü kiralamak, şirketlerin adını kötüye çıkarmaz. Eskiden namuslu ev hanımları sıcaklar başlayınca yorgan ve battaniyeleri rehin verirlermiş ve bu durum,&#160;toplumdaki saygınlıklarını hiç azaltmazmış, çünkü toplum,&#160;ihtiyaçların ne olduğunu bilmek zorundaymış. Bu yazdıklarımız hakkında, ilk sözcüğünden son sözcüğüne kadar birtakım şüpheler mevcuttur, her ne kadar bu cümle Tertuliano&#160;Mâximo Afonso’nun düşünce akışında üretilmiş de olsa,&#160;cümleyi oluşturan sözcükler ve anlamları, hakikatlerin en&#160;kutsalını ve safını temsil ederler ve onları öylesine okuyup geçersek yazık olur. Neticede içimizi rahatlatacak olan şeyse,&#160;atacağı adımlar artık açıkça belirlemiş olduğuna göre, Tertuliano Maximo Afonso’nun kılık ve aksesuvar satan dükkâna&#160;korkusuzca girip suratına en uygun olan sakalı satın alacağıdır, tabii bir şartla, genelde pire-kapanı adıyla bilinen takma&#160;sakalı, kendini şık bir beyefendiye dönüştürse bile, kati suretle reddetmesi, fiyat indirimlerine aldanmaması gerekmektedir, çünkü kulaktan kulağa uzanan, kılları nispeten kısa olan</p>
<p>ve üstdudağı çıplak bırakan bu sakal, gün ışığına çıktığı anda adamın saklamaya çalıştığı yüz hatlarını gözler önüne serecektir. Ayrıca tam tersi sebepten dolayı, yani meraklı kişilerin fazlaca ilgisini çekeceği için, dini tarzda olmayanlar dahil her çeşit uzun sakaldan da kaçınmalıdır. Öyleyse en uygun&#160;seçenek gür, sık ve uzundan ziyade kısaya yakın bir sakal olacaktır. Tertuliano Mâximo Afonso banyodaki aynanın karşısında saatlerce denemeler yapacak, kılların üzerine tutturul-duğu incecik zarı çekiştirip duracak, sakalı kendi favorilerine, çene çizgisine, kulaklarına ve dudaklarına uydurmak için&#160;düzeltip duracak, özellikle dudaklara uydurması çok önemli, çünkü konuşması veya yemek yemesi, hatta öpüşmesi gerektiğinde dudaklarını oynatmak zorunda kalacak. Yeni görüntüsüne ilk baktığında içinde müthiş güçlü bir sarsıntı hissetti, karnındaki bu ısrarcı kasılmaya artık alışmıştı, fakat bu&#160;sarsıntıyı sadece kendisini eskisinden farklı birisi olarak gördüğü için değil, kendisini bambaşka birisi olarak algıladığı,&#160;nihayet özgün ve gerçek kimliğine kavuştuğunu hissettiği için&#160;de duymuştu, son günlerde başından geçen tuhaf olaylar göz&#160;önünde bulundurulunca bu oldukça ilginç bir durumdu. Görünüşü değişince gerçek kendisine daha çok benzemişti sanki. Sarsıntının yarattığı etki öylesine yoğundu, duyduğu güçlülük hissi öylesine taşkındı, içini işgal eden anlaşılmaz sevinç&#160;öylesine kudretliydi ki görüntüsünü olduğu gibi korumak&#160;için acil bir ihtiyaç duyarak evden çıktı, kimselere görünmemek için elinden geldiğince temkinli davrandı ve resmini çektirmek için yaşadığı semte uzak bir fotoğrafçıya gitti. Kendini fotoğraf otomatlarının kötü ışıklandırmasına ve kör mekanizmasına teslim etmek istemiyor, özenle çekilmiş, bir daha yanından ayırmayacağı ve arada bir bakıp düşüncelere&#160;dalabileceği bir resim istiyordu, bakınca kendi kendisine, İşte ben buyum, dedirtecek bir resim. Fotoğrafın hemen basılması için ek bir ücret ödedi ve oturup beklemeye başladı. Yine de birkaç dakika sürer, diyerek isterse vakit geçirmek için</p>
<p>dışarıda bir tur atabileceğini söyleyen görevliye olumsuz cevap vererek dükkânda beklemeyi tercih ettiğini söyledi ve gereksiz bir ekleme yaptı, Hediye olacak. Arada bir ellerini sakalına götürüp düzeltirmiş gibi dokunuyor, her şeyin yerli yerinde olduğuna emin olduktan sonra bir sehpanın üstünde duran fotoğrafçılık dergilerini yeniden gözden geçirmeye koyuluyordu. Dükkândan çıktığında elinde yarım düzine orta&#160;boy vesikalık resim ve büyütülmüş bir adet büyük boy fotoğraf vardı, kendisini kopyalanmış halde görmemek için vesikalıkları yok etmeye karar verdi. Yakındaki bir alışveriş merkezine gitti, tuvalete girdi ve orada, meraklı gözlerden uzakta, takma sakalı çıkardı. Tuvalet kabinine sakallı bir adamın&#160;girdiğini gören herhangi birisi olduysa, beş dakika sonra kabinden çıkan sinekkaydı tıraşlı adamın öncekiyle aynı adam&#160;olduğunu iddia etmeye çekinirdi. Sakallı adamların ne taşıdıklarına genelde bakılmaz, bu adamın kabine girerken elinde taşıdığı şüpheli zarf da artık ceketiyle gömleği arasına saklanmış durumda. Şimdiye dek bir lisede kendi halinde bir Tarih öğretmeni olan Tertuliano Mâximo Afonso, kılık değiştirmiş bir suçlu olarak da onun peşindeki bir polis olarak da&#160;başarılı olacağını kanıtlayan bir yetenek sergiliyor. Bu iki&#160;meslekten hangisinin üstün geleceğini zaman geçtikçe göreceğiz. Eve dönünce ilk iş olarak büyütülmüş resmin altı küçük kopyasını mutfak eviyesinde yaktı, külleri temizlemek&#160;için musluğu açıp yeterince su akıttı, sonra yeni ve gizli görüntüsünü hoşnutlukla bir süre inceledi, resmi zarfa geri koydu, zarfı kitaplığın bir rafındaki, hiç okumadığı Sanayi Dev-rinunin Tarihi adlı bir kitabın arkasına sakladı.</p>
<p>Birkaç gün daha geçti, öğretim yılı son sınavla ve notların açıklandığı listenin panoya asılmasıyla bitti, Matematikçi meslektaşı, Ben tatile çıkıyorum, ama sonradan bir şeye ihtiyacınız olursa beni arayın ve kendinize çok dikkat edin,&#160;diyerek ona veda etti, okul müdürü, Konuştuklarımızı unutmayın, tatilden döndüğümde işin nasıl gittiğini öğrenmek</p>
<p>için size telefon ederim, şehirden ayrılacak olursanız, neticede dinlenmek sizin de hakkınız, numaranızı telesekreterime bırakın, diye hatırlattı. Ondan bir iki gün sonra Tertuliano&#160;Maximo Afonso Maria da Paz’ı akşam yemeğine davet etti,&#160;nihayet vicdanı sızlamaya başlamış, kadına ufacık bir teşekkür etmeyerek veya mektubun sonuçlarıyla ilgili, uydurma&#160;da olsa, bir açıklama yapmayarak kabalık ettiğini fark etmişti. Bir lokantada buluştular, kadın biraz geç geldi, hemen&#160;masaya oturdu ve annesinden dolayı geciktiğini söyleyerek&#160;özür diledi, uzaktan bakınca sevgili olduklarını söylemek&#160;güçtü, yeni ayrıldıkları ve karşılıklı ilgisizliğe veya birbirleriy-le ilgilenmiyormuş gibi görünmeye alışmakta zorluk çektikleri söylenebilirdi. Nezaket icabı birkaç şey konuştular, Nasılsın, Neler yaptın, Çok çalışıyorum, Ben de, ve Tertuliano&#160;Maximo Afonso yine konuşmayı hangi yöne çekmesi gerektiğine karar veremezken kadın ondan önce davrandı ve konuya balıklama daldı, Mektuptan memnun kaldın mı, diye&#160;sordu, sana lazım olan tüm bilgileri vermişler mi, Evet, dedi&#160;adam, cevabının hem yalan hem doğru olduğunun bilincinde, Mektubu elime aldığımda ben pek öyle olacağını düşünmemiştim, Neden, Biraz daha hacimli olacağını sanıyordum,&#160;Anlayamadım, Hatırladığım kadarıyla sana lazım olan bilgiler öyle çoklardı ve öylesine ayrıntılılardı ki tek bir sayfaya&#160;sığmaları mümkün değildi, zarfın içinde de en fazla bir sayfa vardı, Nereden biliyorsun, zarfı mı açtın, diye sordu Tertuliano Mâximo Afonso sesi aniden sertleşerek, bu gereksiz&#160;kışkırtmaya gelecek cevabı daha sözcükler ağzından çıkarken bilmesine rağmen. Maria da Paz gözlerini adamınkilere&#160;dikti ve sakince, Hayır, açmadım, bunu sen de gayet iyi biliyorsun, dedi, Beni affet lütfen, düşünmeden konuştum, dedi&#160;adam, Senin için önemliyse affederim, ama korkarım daha&#160;öteye gidemem, Nasıl daha öteye, Mesela benim sana yazılmış bir mektubu açabileceğimi düşünmeni unutacak kadar&#160;öteye, Aslında böyle düşünmediğimi sen de biliyorsun, As-</p>
<p>lında senin benim hakkımda hiçbir şey bilmediğini biliyorum, Sana güvenmeseydim mektubu senin adına göndermeyi rica etmezdim, Benim adımı sadece bir maske olarak, kendi admı, kendini gizleyen bir maske olarak kullandın, Böyle yapmamızın neden daha doğru olacağını düşündüğümü sana açıklamıştım, Evet, açıklamıştın, Sen de bana hak vermiştin, Evet, hak vermiştim, Madem öyle, sorun nedir, Madem&#160;öyle, bugünden itibaren, eline geçtiğini söylediğin bilgileri&#160;bana göstermeni bekliyorum, ilgimi çektiğinden değil, bunun senin sorumluluğun olduğunu düşündüğüm için, Şimdi&#160;de sen bana güvenmiyorsun, Evet, ama bütün o istediğin bilgilerin tek bir sayfaya nasıl sığdığını açıklarsan güvenmemekten vazgeçerim, Bana bütün bilgileri vermediler, Ya, demek sana bütün bilgileri vermediler, Ben de aynı şeyi söyledim, Öyleyse bana bilgilerin verdikleri kadarını göstermelisin. Yemekleri tabaklarında soğumakta, etlerinin sosu katılaşmakta, şarapları kadehlerinde unutulmuş halde uyumaktaydı ve Maria da Paz’ın gözleri yaşlarla dolmuştu. Tertulia-no Mâximo Afonso bir an için tüm hikâyeyi başından itibaren anlatırsa, bu tuhaf, korkunç ve eşi benzeri görülmemiş&#160;kopyalanmış adam vakasını, hayal bile edilemeyecek bir olayın gerçeğe dönüştüğünü, saçmalığın mantığa büründüğünü, böylece Tanrı’nın huzurunda hiçbir şeyin imkânsız olmadığının kanıtlandığını ve birilerinin söylediği gibi, yüzyılımızın biliminin kof olduğunu anlatırsa içinin rahatlayacağını&#160;düşündü. Böyle yapsaydı, dürüst davransaydı, Maria da&#160;Paz’a karşı sergilediği sert, kaba ve vefasız tutum, ya da tek&#160;kelimeyle özetlemek gerekirse, nahoş tutum dahil, önceki&#160;tüm şüpheli hareketleri kendi kendine açıklanmış olacaktı.&#160;Böylece yeniden huzura kavuşulacak, hatalar ve eksiklikler&#160;kayıtsız şartsız affedilecek, Maria da Paz ona, Bu çılgınlığa&#160;bir son ver, diye yalvaracak, bu işin sonunun hayırlı olmadığını söyleyecek, adam da, Annem gibi konuşuyorsun, diye&#160;karşılık verecek ve kadın, Ona da anlattın mı, diye soracak,</p>
<p>adam da, Başımda birkaç sorun olduğundan bahsettim, o kadar, diyecek ve kadın, Artık bana açılmış olduğuna göre&#160;bu sorunları birlikte çözelim, diyecekti. Lokantanın sadece&#160;birkaç masası dolu, onların masasıysa uzak bir köşede ve&#160;kimse tarafından rahatsız edilmeleri söz konusu değil, duygusal veya aile içi anlaşmazlıklarını et ve balık yemekleri arasında, veya daha da fenası, anlaşmazlıklar iyice uzun sürdüğü için, aperitifler ile hesap ödenmesi arasında açığa çıkaran&#160;çiftlere özgü bu tip durumlar, gerek lokantalarda gerek kafeteryalarda olsunlar, hizmet sektörünün ayrılmaz bir parçası&#160;haline gelmişlerdir. Tertuliano Mâximo Afonso’nun bu iyi&#160;niyetli düşüncesi geldiği gibi gitti, garson, yemeklerinin bitip&#160;bitmediğini görmek için yanlarına geldi ve tabaklarını aldı,&#160;Maria da Paz’ın gözleri neredeyse tamamen kurumuştu, dökülen sütün arkasından ağlamanın nafile olduğu bin kere&#160;söylendi zaten, fakat olan, sütü taşıyan testiye oldu, parçalanıp dört bir yana dağıldı. Garsonun Tertuliano Maximo&#160;Afonso’nun istemiş olduğu kahveyi ve hesabı getirmesinden&#160;birkaç dakika sonra adam ve kadın arabaya binmişlerdi. Seni evine bırakırım, demişti adam lokantadalarken, Tamam,&#160;zahmet olmaz umarım, diye karşılık vermişti kadın. Maria&#160;da Paz’m sokağına girene dek konuşmadılar. Kadının önünde ineceği apartmana yanaşmadan önce Tertuliano Mâximo&#160;Afonso arabayı kenara çekti ve motoru kapadı. Kadın bu&#160;beklenmedik hareket karşısında şaşırmıştı, dik dik adama&#160;baktı, fakat bir şey söylemedi. Adam kadma dönmeden, ona&#160;bakmadan konuştu, sesi kararlı ama gergindi, Son haftalarda sana söylediğim her şey, biraz önce lokantada söylediklerim dahil, yalandı, ama neyin doğru olduğunu bana hiç sorma, çünkü sana cevap veremem, Demek film şirketinden istediğin bilgilerin de istatistikle alakası yoktu, Aynen öyle,&#160;Herhalde bunu neden yaptığını sana sormamın da bir anlamı yoktur, Haklısın, Evindeki video kasetlerle bir alakası olduğunu tahmin ediyorum, Söylediklerimle yetin, soru sor-</p>
<p>mayı ve fikir yürütmeyi bırak, Soru sormayacağıma dair söz verebilirim, fakat istediğim kadar fikir yürütmeye hakkım&#160;var, bu fikirleri saçma bulman beni bağlamaz, Hiç şaşırmamış olman çok tuhaf, Neye şaşıracakmışım, Neyi kastettiğimi biliyorsun, tekrar ettirme, Eninde sonunda bunları bana&#160;söylemek zorunda kalacaktın, ama bugün söylemeni beklemiyordum, Peki neden sana söylemek zorunda kalacakmışım, Çünkü sandığından daha dürüstsün, Yine de sana gerçekleri anlatacak kadar dürüst değilim, Bunun sebebinin dürüstlük eksikliği olduğunu zannetmiyorum, ağzını mühürleyen şey başka, Neymiş, Bir şüphe, bir endişe, bir korku, Bunu da nereden çıkardın, Suratından okumuştum, sözlerinden anlamıştım, Sözlerimin yalan olduğunu biraz önce söyledim, İçerikleri yalan olabilir, ama tınıları yalan değildi, Politikacıların hep söyledikleri bir lafı kullanayım, bunu ne kabul, ne de inkâr edebilirim, Bu bayağı retorik numaralarına&#160;artık kimse kanmıyor, Neden, Çünkü bu cümlenin inkârdan&#160;çok kabule eğilimli olduğunu artık herkes biliyor, Bunu hiç&#160;fark etmemiştim, Ben de öyle, şimdi fark ettim, senin sayende, Ben ne korkuyu, ne endişeyi, ne de şüpheyi kabul ettim,&#160;Evet, ama onları inkâr da etmedin, Şimdi kelime oyunlarının&#160;sırası değil, Kelime oyunlarını bir lokanta masasındaki gözyaşlarına tercih ederim, Özür dilerim, Bu kez seni affetmem&#160;için hiçbir sebep yok, bilmem gereken şeylerin yarısını zaten&#160;biliyorum, şikâyet edecek değilim, Sadece sana söylediklerimin yalan olduğunu itiraf ettim, Benim bildiğim yarı da bu&#160;zaten, artık rahat uyurum, Diğer yarısını bilseydin belki de&#160;uykun kaçardı, Lütfen beni korkutma, Korkacak bir şey&#160;yok, için rahat olsun, kimse ölmüş değil, Beni korkutma, Sakin ol, annemin hep dediği gibi, her şey öyle ya da böyle çözümlenir, Kendine dikkat edeceksin değil mi, söz ver bana,&#160;Söz veriyorum, Çok dikkat edeceksin, Evet, Ve benim hayal&#160;bile edemeyeceğim bu sırlardan herhangi birini bana söylemek ihtiyacı duyarsan, sana önemsiz görünse bile, çekinme-</p>
<p>den söyle, Söz veriyorum, ama bu durumda ya hepsini söylerim ya da hiçbirini söylemem, Olsun, ben bekleyeceğim. Maria da Paz eğilip adamın yanağına acele bir öpücük kondurdu ve arabadan çıkmak için diğer yana döndü. Adam elini kadının koluna koyup onu durdurdu, Dur, bana gidelim.&#160;Kadm nazikçe adamın elinden sıyrıldı ve, Bugün olmaz, dedi, bugün bana bundan fazla sır veremezsin, Ya geri kalan&#160;her şeyi anlatırsam, Hayır, bunu hayatta yapmazsın. Kapıyı&#160;açtı, veda etmek için bir kez daha başını çevirip gülümsedi&#160;ve dışarı çıktı. Tertuliano Mâximo Afonso motoru çalıştırdı,&#160;kadının apartmana girmesini bekledi, sonra da arabayı yorgun argın harekete geçirdi ve evine gitti, sabırlı, gücünden&#160;emin yalnızlık, orada kendisini bekliyordu.</p>
<p>Ertesi gün, sabahleyin, Daniel Santa-Clara’nın karısıyla yaşadığı, bilinmeyen topraklara ilk keşif seferini düzenledi.&#160;Takma sakalını yüzüne özenle takmış, gözlerine koruyucu&#160;bir gölge düşürsün diye başına bir kasket geçirmişti, gözlerini kara gözlüklerin ardında gizlemekten son anda vazgeçmişti, çünkü kılığının geri kalanına gözlükleri de ekleyince&#160;kanun kaçağına benziyordu ve bu görüntüsüyle semt sakinlerinde şüphe uyandırırsa polisler peşine düşer ve sonunda&#160;yakalanıp kimliği açığa çıkınca rezil rüsva olurdu. Bu seferin&#160;sonucunda önemli bilgiler edinmeyi beklemiyordu, sadece&#160;dış görünümler, mekânların topografik özellikleri, sokak,&#160;apartman falan hakkında bir şeyler öğrenecekti. Daniel San-ta-Clara’nın, yüzünde makyaj kalıntılarıyla ve bir saat önce&#160;oynamış olduğu rolden sıyrılmakta zorluk çeken birinin ikircimli, şaşkın ifadesiyle apartmana girdiğini görürse müthiş&#160;bir rastlantı olurdu. Gerçek yaşam rastlantılar konusunda&#160;bizlere hep romanlardan ve başka kurgulardan daha tutumlu davranır, tabii rastlantı prensibinin dünyaya hükmeden&#160;yegâne güç olduğunu kabul edersek durum değişir, böyle&#160;olursa yaşanılan rastlantılara da en az yazılı olanlar kadar&#160;değer vermeliyiz, tam tersi de geçerlidir. Tertuliano Mâximo</p>
<p>Afonso orada bulunduğu yarım saat boyunca, vitrinlere bakınır, bir gazete satın alır ve apartmanın yanı başındaki bir kafenin önündeki masalara oturup gazeteyi okurken Daniel&#160;Santa-Clara’nın apartmana girip çıktığı görülmedi. Belki sıcak yuvasının huzurlu ortamında karısıyla, ve eğer varsa çocuklarıyla dinleniyordur veya belki de önceki gün olduğu gibi çekimlerle meşguldür ya da belki şu anda evde kimse yoktur, çocuklar tatilde dedelerine gitmişlerdir, çocukların annesiyse, nice anne gibi, ya gerçek veya sözde bir kişisel bağımsızlık elde etmek için ya da maddi katkısı olmadan ev giderlerini karşılamak mümkün olmadığı için işe gitmiştir, çünkü&#160;aslında her ne kadar küçük rollerden başka küçük rollere&#160;sıçrıyor olsalar, her ne kadar sözleşme yaptıkları film şirketleri tarafından önemsiz de olsa çok sayıda işe çağrılıyor da&#160;olsalar, ikincil oyuncularm arz-talebe göre titizlikle hesaplanarak ödenen maaşları bu kişilerin temel ihtiyaçlarına değil,&#160;sözde veya sahici yeteneklerine, kendi isteğiyle de sergilese,&#160;sergilemese de kendisine atfedilen, fakat daima yüzeysel olarak irdelenen ve hiçbir zaman doğru düzgün sınanmayan&#160;hünerlerine bağlıdır. Yani eğer zeki ve riske girmeyi seven,&#160;arada bir ikinci veya üçüncü sınıf yıldızları parlatmak amacıyla birinci sınıf yıldızları harcamaktan çekinmeyen bir yapımcı tarafından fark edilecek kadar şanslı olsaydı Daniel&#160;Santa-Clara da büyük bir yıldız olabilirdi. İşleri zamana bırakmanın eskilerden beri her derde deva olduğu söylenir,&#160;Daniel Santa-Clara halen genç, iyi huylu, eli yüzü düzgün ve&#160;yorum yeteneği tartışılmaz bir adamdır, hayatının geri kalanını resepsiyon görevlisi ve benzeri rollerde oynayarak geçirmesi hiç adil olmaz. Kısa bir süre önce onu Sahnenin Tanrıçasında bir tiyatro emprezaryosu rolünde görmüştük, ismi,&#160;filmin başındaki yazılarda hakkıyla yer almaktaydı, belki bu&#160;da onun artık fark edilmeye başlandığının bir göstergesiydi.&#160;Gelecek, nerede olursa olsun beklemektedir ve bu eskiden&#160;beri bilinir. Tertuliano Mâximo Afonso’nun ise beklemekten</p>
<p>vazgeçmesi yerinde olacaktır, çünkü rahatsız edici derecede karanlık görünümünün kafedeki garsonların fotoğrafik hafızalarına kazınmasından korkmaktadır, bu arada üzerinde&#160;siyah takım elbisesinin olduğunu ve güneşin göz alıcı ışığından korunmak için biraz önce kara gözlüklerini taktığını&#160;söylemeyi unuttuk. Garsonu çağırması gerekmesin diye parayı masaya bıraktı ve hızlı adımlarla karşı kaldırımdaki telefon kulübesine gitti. Ceketinin üst cebinden üzerinde Dani-el Santa-Clara’nın telefon numarasının yazılı olduğu bir kâğıt çıkardı ve numarayı çevirdi. Konuşmak değil, telefona cevap verilip verilmeyeceğini, verilirse de karşısına kimin çıkacağını öğrenmek istiyordu. Bu kez telefonu ne evin öteki&#160;ucundan koşup gelen bir kadın açtı, ne, Annem evde değil,&#160;diyen bir çocuk, ne de Tertuliano Mâximo Afonso’nunkinin&#160;aynısı bir sesle, Alo, diyen bir adam. Kadın işe gitmiş olsa gerek, diye düşündü, adam da kesin çekimde, trafik polisi veya bayındırlık işleri memuru rolündedir. Telefon kulübesinden çıktı ve saatine baktı. Öğle yemeği vakti yaklaşmaktaydı, İkisi de eve gelmeyecekler, dedi ve tam o anda yanından&#160;bir kadın geçti, ama kadının yüzünü göremedi, kadın karşıdan karşıya geçmiş, kafeye yönelmişti, dışarıdaki masalardan birine oturacak gibi görünüyordu, fakat öyle olmadı,&#160;yürümeye devam etti, birkaç adım daha attı ve Daniel San-ta-Clara’nın apartmanına girdi. Tertuliano Mâximo Afonso&#160;bariz bir biçimde hüsrana uğramıştı, Kesinlikle oydu, diye&#160;mırıldandı, bu adamın en büyük zaafı, en azından onu tanıdığımızdan beri fark ettiğimiz kadarıyla, hayal gücünün aşırılığıdır, bu halini gören kimse onun yalnızca gerçeklere ilgi&#160;duyan bir Tarih öğretmeni olduğuna inanmaz, yanından geçen kadını sadece arkadan görmüş olmasına rağmen kadına&#160;şimdiden bin türlü kimlik yakıştırdı, üstüne üstlük kadını ta-nımışlığı, önceden arkadan veya önden görmüşlüğü de yok.&#160;Yine de Tertuliano Mâximo Afonso’nun hakkını vermek gerek, çünkü hayal gücüne kapılmaya meyilli olmasına rağ-</p>
<p>men önemli anlarda, en çetin borsa simsarlarını bile kıskançlıktan çatlatacak kadar hesapçı ve soğukkanlı bir tavır takınmayı beceriyor. Aslında apartmana giren kadının gittiği yerin Daniel Santa-Clara’nın evi olup olmadığını bilmenin basit, hatta kolay bir yolu var, çünkü her konuda olduğu gibi, insanın aklına öncelikle bir fikir gelmesi lazımdır, tek yapması gereken birkaç dakika bekleyip asansörün Antonio Cla-ro’nun oturduğu kata çıkmasına vakit tanımak, kadın kapıyı açıp içeri girene kadar biraz daha beklemek, çantasını kanepeye koyması ve soluklanması için iki dakika daha vermek, onu önceki günkü gibi koşturup nefes nefese bırakmak&#160;hiç doğru olmaz. Telefon çaldı, çaldı, çaldı ve çalmaya devam etti, ama kimse cevap vermedi. Demek ki o değilmiş,&#160;dedi Tertuliano Mâximo Afonso telefonu kaparken. Burada&#160;artık yapacağı bir şey kalmamıştı, yakınlaşmadan önceki hazırlığın bu son hamlesi de tamamlanmıştı, önceki hamlelerin&#160;çoğu, operasyonun başarıya ulaşması için vazgeçilmez nitelikteydi, birkaçıysa yaptığına değmemişti, boşuna vakit kaybetmişti, fakat böylelikle hiç olmazsa şüphelerini, acılarını ve&#160;korkularını oyalamış, adım atmak ilerlemeye, geri çekilmek&#160;de düşünüp taşınmaya eşittir diyerek kendini kandırmıştı.&#160;Arabasını birkaç sokak ötede bırakmıştı ve oraya gidiyordu,&#160;casusluk görevi sona ermişti, en azından biz öyle düşünüyorduk, oysa Tertuliano Mâximo Afonso yanından geçen bütün&#160;kadınlara adeta tutkulu bir merakla gözlerini dikiyordu,&#160;acaba onlar ne düşünüyorlardı, aslında bütün kadınlara&#160;bakmıyordu, otuz sekiz yaşındaki bir adamla evli olabilmek&#160;için fazlaca yaşlı veya genç olan kadınları değerlendirmeye&#160;almıyordu, Ben otuz sekiz yaşında olduğuma göre o da bu&#160;yaşta olmalı, bu noktada, Tertuliano Mâximo Afonso’nun&#160;düşüncelerinin iki ayrı yola saptıkları söylenebilir, bir kısmı&#160;evlilik ve benzeri sivil birlikteliklerde yaş farkı olmamasını&#160;ima etmesinin ayrımcı bir fikir olduğunu, dolayısıyla da doğru ve yanlış kavramlarının doğduğu, tartışmaya açık olsalar</p>
<p>da derin köklere sahip toplumsal önyargıları irdeliyorlar, bir kısım düşüncelerse yeni ortaya çıkan bir olasılığı, yani birbirlerinin etten kemikten birer sureti oldukları videografik kanıtlar sayesinde kanıtlanmış olan Tarih öğretmeni ile aktörün yaşlarının da tamı tamına aynı olup olmadığını sorguluyorlar. İlk kısım düşüncelerle ilgili olarak Tertuliano Mâxi-mo Afonso’nun, tartışılmaz ve kişiye özel ahlaki engeller göz&#160;önünde bulundurulmazsa, her insanın, karşı taraf da aynı şeyi istediği sürece, istediği kişiyle, istediği yerde ve istediği şekilde birlikte olabileceğini kabul etmekten başka bir çaresi&#160;yoktu. İkinci kısım düşüncelerse Tertuliano Maximo Afonso’nun aklına aniden, ve artık daha sağlam sebeplerle, rahatsız edici bir soruyu getirdi, kim kimin kopyasıydı, tabii böy-lece aynı anda, sadece aynı günde değil, aynı saatte, aynı dakikada ve aynı saniye diliminde doğmuş oldukları, dolayısıyla da ışığı aynı anda görmelerinin yanı sıra hayattaki ilk ağlamalarının da aynı anda gerçekleşmiş olması gerekirdi ve&#160;Tertuliano Mâximo Afonso bu varsayımı şiddetle reddediyordu. Tesadüfleri, ancak sağduyu tarafından talep edilen&#160;asgari olasılık seviyesinde oldukları sürece kabul edebilirdi.&#160;Şimdi Tertuliano Maximo Afonso’yu tedirgin eden şeyse ikisi arasında genç olanın kendisi olma ihtimaliydi, böylece asıl&#160;kişi öteki olacak, kendininse önemsiz ve değersiz bir tekrardan farkı kalmayacaktı. Belli ki Tertuliano Mâximo Afonso’nun var olmayan kehanet güçleri, geleceğin pusunun içinde bir şeyler görmek için yeterli değil, zaten bu pusun ardının kimse tarafından görülemeyeceğine inanmak için de yeterince sebebimiz var, fakat artık aşina olduğumuz bu doğaüstü mucizeyi keşfedenin kendisi olduğu gerçeğinin fark ettirmeden zihninde doğurduğu, dünyaya ilk gelenin daha fazla hakka sahip olduğu hissi, içinde bulunduğu tehdide karşı,&#160;hırslı bir gayrimeşru ağabey tarafından tahtından edilecekmiş gibi başkaldırmakta. Bu derin düşünceler kafasını meşgul eder ve bu sinsi endişeler içini kemirirken, Tertuliano</p>
<p>Mâximo Afonso, takma sakalını çıkarmayı unutarak, herkes tarafından tanındığı kendi sokağına girdi ve sokaktaki birinin aniden, Öğretmen beyin arabasını çalıyorlar, diye bağırarak arabasının önüne atlaması veya hakikatli bir komşunun, arabasını kendininkinin önüne sürmesi tehlikesiyle karşı karşıya kaldı. Fakat dayanışma kavramının eski erdemlerinin günümüzde hiç kalmadığına şükretmek lazım, çünkü&#160;Tertuliano Mâximo Afonso durdurulmadan, kendisi veya&#160;arabası kimse tarafından tanınmadan yoluna devam edebildi, semtten iyice uzaklaştı ve son günlerde zorunluluktan sıklıkla gittiği alışveriş merkezlerinin ilk önüne çıkanına girdi.&#160;On dakika sonra yeniden dışarıdaydı, sabahtan beri azıcık&#160;uzamış olan gerçek sakalını saymazsak yüzü pırıl pırıldı. Eve&#160;döndüğünde telesekreterde Maria da Paz’ın bir mesajı vardı,&#160;önemli bir şey değildi, sadece nasıl olduğunu sormak için&#160;aramıştı. İyiyim, diye homurdandı, gerçekten çok iyiyim.&#160;Akşamleyin kadını arayacağına dair kendi kendine söz verdi, ama sonraki adımı atmaya karar verirse büyük olasılıkla&#160;aramazdı ve bu adımı bir sayfa daha ertelemesi mümkün değil, Daniel Santa-Clara’yı araması lazım.</p><div>
<p></p></div><div><div><img src="main-13.jpg" alt=""/></div></div><div>
<p></p></div><div>
<p></p></div><div>
<p></p></div>
<p>Daniel Santa-Clara Bey ile görüşebilir miyim, diye sordu Tertuliano Maximo Afonso, telefona adamın karısı cevap&#160;verince, Sanırım geçen gün arayanla aynı kişisiniz, sesinizden&#160;tanıdım, dedi kadın, Evet, benim, Adınızı söyler misiniz, lütfen, Buna hiç gerek olduğunu sanmıyorum, kocanız beni tanımıyor, Siz de onu tanımıyorsunuz, ama adını biliyorsunuz,&#160;Bu çok doğal, o bir aktör, dolayısıyla tanınmış bir kişi, Hepimiz birilerini tanıyoruz, yani hepimiz az çok tanınmış sayılırız, tek fark izleyici sayısı, Adını Mâximo Afonso, Bekleyin lütfen. Ahize masaya bırakıldı, biraz sonra yeniden kaldırıldı, sesleri, karşı karşıya konmuş aynalar gibi birbirini&#160;tekrar edecekti, Ben Antönio Claro, kiminle görüşüyorum,&#160;Benim adım Tertuliano Mâximo Afonso ve bir lisede Tarih&#160;öğretmeniyim, Karım adınızın Maximo Afonso olduğunu&#160;söylemişti, Kısaltmak için öyle dedim, tam ismim az önce&#160;söylediğim gibi, Pekâlâ, ne istiyorsunuz, Herhalde seslerimizin aynı olduklarını fark etmişinizdir, Evet, Tıpatıp aynı, Öyle, Bunu birçok kez doğrulama fırsatım oldu, Nasıl, Son yıllarda oynamış olduğunuz filmlerden birkaçını seyrettim, ilki&#160;Arayan Bulur adlı eski sayılabilecek bir komediydi, sonuncusuysa Sahnenin Tanrıçası, hesaplarıma göre toplam sekiz&#160;on filminizi izlemiş olmalıyım, Gururumu okşadığınızı itiraf&#160;etmeliyim, birkaç yıl boyunca mecburen rol almış olduğum&#160;filmlerin bir Tarih öğretmeninin böylesine ilgisini çekebileceği hiç aklıma gelmezdi, yine de artık epey farklı rollerde oynadığımı belirtmem gerek, Bahsettiğim filmleri izlemek için</p>
<p>iyi bir sebebim vardı ve tam da bu sebepten dolayı sizinle yüz yüze görüşmem lazım, Neden yüz yüze, Aynı olan sadece&#160;seslerimiz değil, Ne demek istiyorsunuz, Bizi yan yana görenler ikiz olduğumuza dair hayatları üzerine yemin edebilirler, İkiz mi, İkizden de öte, aynıyız, Aynı mıyız, nasıl yani,&#160;Aynıyız, basbayağı aynı, Bakın beyefendi, sizi tanımıyorum,&#160;bana gerçek adınızı söyleyip söylemediğiniz, mesleğinizin&#160;gerçekten tarihçilik olup olmadığını da bilmiyorum, Ben tarihçi değilim, sadece Tarih öğretmeniyim, ismimse hep buydu, biz öğretmenler takma isim kullanmayız, mesleğimizi elimizden geldiğince yüzümüz açık icra ederiz, Bu söyledikleriniz beni ikna etmeye yetmiyor, konuşmamızı burada sonlan-dıralım, şu anda meşgulüm, Demek bana inanmıyorsunuz,&#160;Hayır, ben olanaksızlıklara inanmam, Sağ kolunuzda, dirseğinizle eliniz arasında, kolunuza paralel, yan yana iki beni-niz var mı, Evet var, Benim de var, Bu hiçbir şeyi kanıtlamaz,&#160;Sol dizkapağınızın altında bir yara izi var mı, Evet, Benim de&#160;var, Şimdiye kadar hiç karşılaşmadıysak tüm bunları nereden biliyorsunuz, Bunları öğrenmem hiç zor olmadı, sizi bir&#160;plaj sahnesinde gördüm, hangi filmdeydi şimdi hatırlamıyorum, yakından çekilmiştiniz, Peki bu benlerin ve yara izinin&#160;aynılarının sizde de olduğunu nereden bileceğim, Bu size&#160;bağlı, Bir tesadüfün olanaksızlıkları sonsuzdur, Olasılıkları&#160;da, benlerimiz elbette doğuştan gelmiş veya sonradan oluşmuş olabilirler, fakat yara izleri daima bedenin bir parçasının geçirdiği bir kaza yüzünden oluşurlar, bu kazayı ikimiz&#160;de geçirmişiz ve büyük olasılıkla aynı şekilde geçirmişiz,&#160;Böylesi kesin bir benzerliğin var olabileceğini kabul etsem bile, bunu sadece bir varsayım olarak kabul ettiğime dikkatinizi çekerim, buluşmamız için herhangi bir sebep göremiyorum, bana neden telefon ettiğinizi de anlamıyorum, Merakımdan, yalnızca merakımdan, insan birbirinin tıpatıp aynısı iki kişiye her gün rastlamıyor, Hayatım boyunca bunu bilmeden yaşadım ve eksikliğini hiç hissetmedim, Ama artık bi-</p>
<p>liyorsunuz, Bilmiyormuş gibi davranacağım, Benim yaşadığım şey sizin de başmıza gelecek, aynaya her baktığınızda gördüğünüz şeyin kendi sanal görüntünüz mü yoksa benim&#160;gerçek görüntüm mü olduğuna emin olamayacaksınız, Sizin&#160;delirmiş olduğunuzu düşünmeye başlıyorum, Yara izini hatırlayın, ben delirmiş olsaydım, büyük olasılıkla ikimiz de&#160;delirirdik, Polisi arayacağım, Polislerin bu konuya pek ilgi&#160;göstereceklerini zannetmiyorum, alt tarafı size iki kez telefon&#160;edip aktör Daniel Santa-Clara’yı sordum, ne bir tehditte bulundum, ne hakaret ettim, ne de herhangi bir zarar verdim,&#160;suçum nedir acaba, Karımı ve beni rahatsız ettiniz, bu yüzden artık yeter, telefonu kapayacağım, Benimle buluşmak istemediğinize emin misiniz, azıcık da olsa meraka kapılmadınız mı, Meraka kapılmadım, sizinle buluşmak da istemiyorum, Son sözünüz bu mu, İlk ve son sözüm budur, Madem&#160;öyle, sizden özür dilerim, kötü bir niyetim yoktu, Bir daha&#160;aramayacağınıza dair bana söz verin, Söz veriyorum, Herkesin huzurlu kalmaya, evinde kendi hayatını sürdürmeye hakkı var, Doğru, Bana hak vermenize sevindim, Yine de size&#160;son bir şey söylememe izin verin, tek bir sorum var, Neymiş,&#160;Birbirimizin aynıysak acaba ölümümüz de aynı anda mı olacak, Her gün aynı anda ne birbirinin aynı olan, ne de aynı&#160;şehirde yaşayan bir sürü insan ölüyor, Onlar tesadüften ibaret, basit ve yavan bir tesadüften, Konuşmamız sona erdi,&#160;söyleyecek başka bir şeyimiz yok, artık terbiyeli davranıp sözünüzü tutacağınızı ümit ediyorum, Evinize telefon etmeyeceğime söz verdim ve sözümü tutacağım, Pekâlâ, Yeniden&#160;özrümü kabul etmenizi rica ediyorum, Özrünüz kabul edildi, İyi akşamlar, İyi akşamlar. Tertuliano Mâximo Afon-so’nun sükûneti oldukça tuhaf, oysa doğal ve mantıklı davranan her insan, sırasıyla, ahizeyi çarparak kapatır, anlaşılır&#160;öfkesini yatıştırmak için yumruğunu masaya indirir ve, Bu&#160;kadar çaba bir hiç içinmiş, diye kederle haykırırdı. Demek ki&#160;haftalarca stratejiler kurmak, taktikler geliştirmek, her adımı</p>
<p>hesaplamak, önceki adımın etkilerine kafa patlatmak, nereden geldikleri belli olmayan yardımcı rüzgârlardan faydalanmak için yelkenleri çevirmeye uğraşmak, tüm bunlar yolun sonuna varınca kuzu kuzu özür dilemek ve haylazlık yaparken yakalanmış bir çocuk gibi, bir daha yapmayacağına dair söz vermek uğrunaymış. Tüm beklentileri boşa çıkmış olsa da Tertuliano Mâximo Afonso tatmin olmuş durumda.&#160;Bunun birinci sebebi, konuşma boyunca durumu iyi idare ettiğini, hiç altta kalmadığını, fikirlerini başarıyla savunduğunu, başabaş mücadele verdiğini, hatta fırsat buldukça inceden hücuma geçebildiğini düşünmesiydi. İkinci sebebiyse, işlerin burada son bulabilmesinin mümkün olmadığına inanmasıydı, bu elbette onun kişisel görüşüydü, fakat başından&#160;geçmiş olayların, merakın kuvvetiyle uygulamaya konmaları gerekirken sonraya bırakılarak ebediyen unutulmaya&#160;mahkûm olmalarının bıraktığı etki de bu görüşünü sağlamlaştırıyordu. Öğrenmiş olduğu şeylerin Daniel Santa-Clara&#160;üzerinde Tertuliano Mâximo Afonso’da bıraktığı kadar etki&#160;bırakmamış olduğunu varsaysak bile Antonio Claro’nun gelecek günlerde, yüzünü ötekinin yüzüyle ve yara izini ötekinin yara iziyle karşılaştırmak için açık veya gizli herhangi bir&#160;hamlede bulunmaması imkânsızdı. Ne yapacağımı hiç bilmiyorum, dedi Antonio Claro karısına, konuşmanın diğer adamın ağzından çıkan ve kadının duymamış olduğu kısmını&#160;ona aktardıktan sonra, herif öylesine kendinden emin bir tavırla konuşuyor ki anlattığı hikâyenin doğru olup olmadığını merak etmemek mümkün değil, Ben senin yerinde olsaydım bu konuyu aklımdan çıkarır, dünyada birbirinin tıpatıp&#160;aynı iki kişinin olmayacağını günde yüz defa tekrarlardım,&#160;sonunda da ikna olur ve tüm bunları unuturdum, Peki onunla iletişime geçmek için hiçbir girişimde bulunmaz miydin,&#160;Sanırım bulunmazdım, Neden, Bilmem ki, korktuğum için&#160;herhalde, Bu olanların hiç normal olmadığı kesin, ama bence korkulacak bir durum da yok, Geçen gün telefonun diğer</p>
<p>ucundaki sesin sana ait olmadığını öğrendiğimde neredeyse düşüp bayılacaktım, Bunu ben de fark ettim, sesi benimkiyle aynı, İlk düşündüğüm şey, hayır, düşünce değil, daha ziyade bir histi, kalbimi sıkıştıran, tüylerimi diken diken eden bir&#160;panik oldu, sesleriniz aynı olduğuna göre geriye kalan her şeyinizin de aynı olacağını hissettim, Böyle olacak diye bir şart&#160;yok, illa ki tıpatıp aynı olacak değiliz, O öyle olduğunuzu&#160;söyledi, Bunu kendi gözlerimizle görmemiz gerekir, Bunu nasıl yapacağız peki, onu buraya mı çağıracağız, karşılıklı soyunacak mısınız, aynı olup olmadığınıza ben mi karar vereceğim, belki de tıpatıp aynı olduğunuzu görünce dilim tutulur, kararımı bile söyleyemem, ya bir de odadan çıkar ve&#160;döndüğümde hanginizin hanginiz olduğunu bilemezsem, ikinizden biri çıkıp gider, öteki yanımda kalırsa ben kiminle&#160;kaldığımı nereden bileceğim, söyler misin, onunla mı, seninle mi, Bizi kıyafetlerimize bakarak ayırabilirsin, Evet, kıyafetlerinizi değişmediyseniz tabii, Sakin ol, sadece sohbet ediyoruz, bunların hiçbiri olmayacak, Olsun, içinize değil dışınıza göre karar verdiğimi düşünebiliyor musun, Sakinleş biraz, Şimdi aklıma bir de adamın aynı anda ölmeniz hakkında söylediği şey takılıyor, ne demek istedi ki acaba, Bunu illa öyle olacakmış gibi söylemedi, sadece bir şüphesini, bir&#160;varsayımını, yüksek sesle düşünürmüş gibi aktardı, Yine de&#160;durduk yerde böyle bir şeyi söylemeye neden gerek duyduğunu anlamıyorum, Beni etkilemek için söylemiştir, Kim bu&#160;adam, bizden ne istiyor, Ben de seninle aynı durumdayım,&#160;hiçbir fikrim yok, kim olduğunu da ne istediğini de bilmiyorum, Tarih öğretmeni olduğunu söyledi, Doğru söylüyordur,&#160;böyle bir şeyi uydurmasının anlamı yok, en azından bana&#160;eğitimli biri gibi geldi, bize telefon etmiş olmasına gelince,&#160;herhalde benzerliğimizi keşfeden o değil de ben olsaydım,&#160;ben de aynı şeyi yapardım, Peki bundan böyle nasıl yaşayacağız, evimize bir hayalet dadandı sanki, sana her baktığımda onu gördüğümü düşüneceğim, Halen şok halindeyiz, şaş-</p>
<p>kınız, yarın her şey gözümüze daha basit görünecek, bunu da her gün karşımıza çıkan nice tuhaflıktan biri gibi göreceğiz, neticede bu iki başlı kedi veya beş bacaklı buzağı gibi bir&#160;durum değil, alt tarafı birbirinden ayrı doğmuş Siyam ikizleri gibiyiz, Biraz önce korktuğumu, paniğe kapıldığımı söylemiştim, ama şimdi bunun farklı bir şey olduğunu hissediyorum, Nasıl yani, Nasıl anlatacağımı bilmiyorum, önsezi gibi&#160;bir şey, İyi bir his mi, kötü bir his mi, Sadece bir önsezi, kapalı bir kapının ardındaki başka bir kapalı kapı gibi, Titriyorsun, Evet, titriyorum. Helena, kadının adı bu ve bunu&#160;şimdi öğreniyoruz, kocasının kucaklamasını karşılıksız bıraktı, sonra da kanepenin bir köşesinde büzüldü ve gözlerini kapadı. Antönio Claro kadını bu nahoş düşüncelerden&#160;kurtarmak, şakalaşarak onun dikkatini başka yöne çekmek&#160;istiyordu, Bir gün ben birinci sınıf bir aktör olursam bu Ter-tuliano denen adam dublörüm olabilir, tehlikeli ve sıkıcı sahneleri ona yaptırır, kendim de evde kalırım, benim yerimde&#160;başkasının olduğunu kimsecikler fark etmez. Kadın gözlerini açtı, baygın baygın gülümsedi ve konuştu, Dublörlük&#160;eden bir Tarih öğretmenini görmek pek eğlenceli olurdu, fakat sinema dublörleri yalnızca çağrıldıklarında gelirler, buysa evimizi işgal etti, Bunları düşünme artık, kitap oku, televizyon seyret, eğlen biraz, Canım kitap okumak da televizyon seyretmek de istemiyor, uzanacağım. Antönio Claro bir&#160;saat sonra yatağa gittiğinde Helena uyuyormuş gibi görünüyordu. Adam kadının numarasına inanmış gibi davrandı ve&#160;ışığı kapadı, kendisinin uyumakta zorlanacağını gayet iyi biliyordu. İşgalciyle arasında geçen konuşmayı yeniden aklında canlandırdı, duymuş olduğu cümleleri ve sözcükleri zihninde evirip çevirip gizli anlamlar bulmaya çalıştı, sonunda&#160;bu sözcükler de kendisi gibi bitkin düştüler ve yavanlaşmaya, anlamlarını kaybetmeye başladılar, kendilerini sessizce,&#160;çaresizce tekrar edip duran adamın düşünsel dünyasıyla hiçbir alakaları kalmamıştı sanki, Bir rastlantının olasılıklarının</p>
<p>sınırsızlığı, Aynı olanlar birlikte ölürler, demişti adam, demişti ki, Aynada kendisine bakan adamın sanal görüntüsü, Aynadan kendisine bakan gerçek adamın görüntüsü, sonra karısıyla yaptığı konuşmayı, kadının önsezilerini, korkusunu düşündü ve kendi kendine bir karar aldı, bu meselenin iyi ya&#160;da kötü, artık nasıl olursa, hızla çözülmesi lazımdı, Gidip&#160;onunla konuşacağım. Aldığı karar aklını çeldi, bedeninin&#160;gergin kaslarını kandırdı ve uyku, ortamı boş bularak, usulca sokuldu ve adam uykuya daldı. Bedenindeki tüm sinirler&#160;karşı çıkmasına rağmen kendini hareketsizliğe zorlayan He-lena da sonunda bitkin düşmüş ve uyumuştu, böylece iki saat boyunca kocası Antonio Claro’nun yanında, ikisinin arasına hiç kimse girmemiş gibi dinlenmeyi başardı, kendi rüyası tarafından sıçrayarak uyandırılmasa herhalde şafak sökene kadar da uyuyacaktı. Gözlerini açtı ve odaya kasvetli bir&#160;karanlığın çökmüş olduğunu gördü, kocasının ağır ve düzenli bir biçimde nefes alıp verdiğini duydu ve aniden evin&#160;içinde başka bir kişinin daha nefes alıp verdiğini fark etti, eve&#160;birisi girmişti, odanın dışında, belki oturma odasında, belki&#160;mutfakta, koridora açılan kapının hemen arkasındaydı, her&#160;yerde olabilirdi, belki de yanı başındaydı. Korkudan tir tir&#160;titreyen Helena kocasını uyandırmak için kolunu uzattı,&#160;ama son anda, mantıklı davranması gerektiğini düşünerek&#160;kendini tuttu. Hiç kimse yok, diye düşündü, orada birinin&#160;olması mümkün değil, bunlar hayal gücümün ürünü, bazen&#160;rüyalar görüldükleri beyinden dışarı çıkıverirler, biz de onlara hayal adını veririz, serap, önsezi, kehanet, diğer taraftan&#160;gelen haberler deriz, nefes alıp vererek evde dolanan, biraz&#160;önce kanepeme oturan, pencereyle perde arasına saklanan&#160;kişi o adam değil, kafamın içindeki hayalin ta kendisi, doğrudan üzerime gelen, yanımda uyuyan şu diğer adamınkinin&#160;aynısı ellerle bana dokunan, aynısı gözlerle bana bakan, aynısı dudaklarla beni öpecek olan, aynısı sözcülerle, ve başka&#160;sözcüklerle, ve sonraları mahrem sözcüklerle bana seslene-</p>
<p>cek olan kişi bir hayal, çılgın bir hayalden ibaret, gece vakti kapılman endişelerden doğmuş bir düşünce, yarın her şey&#160;normale dönecek, kötü ruhları kovmak için bir horozun ötmesine gerek kalmayacak, çalar saatin çalması yetecek, insanları uyandırmak için makinelerin üretildiği bir dünyada&#160;hiç kimsenin bir başkasının tıpatıp aynısı olmadığını herkes&#160;bilir. Varılan bu karar sağduyuyu ve mantığa duyulan basit&#160;saygıyı incitmiş olabilir, fakat gece boyunca şekil ve yön değiştirip duran hareketli sis kitlelerinden oluşan karanlık düşüncelerle boğuşan bu kadın için bu sonucu reddetmek ve&#160;çürütmek mümkün değildi. Saçma sapan mantık yürütmelerin sonucu olsalar bile acı gecenin ortasında içimizi yalancıktan da olsa bir nebze ferahlatan ve bizlere uykunun kapısını&#160;nihayet, şüpheyle de olsa, açmamızı sağlayacak anahtarı veren düşüncelere teşekkür etmeliyiz. Helena çalar saatin çalması gereken saatten önce gözlerini açtı, kocası uyanmasın&#160;diye saatin zilini kapadı ve sırtüstü yatıp gözlerini tavana dikerek karmakarışık fikirlerinin yavaş yavaş düzene girmelerine ve mantıklı, tutarlı, açıklaması olmayan hayaletlerden&#160;ve açıklaması son derece basit hayallerden uzak bir düşünceye dönüşmelerine izin verdi. Gerçek ve mitolojik, ağızlarından alev kusan ve başları aslan başı, kuyrukları ejderha kuyruğu ve bedenleri keçi bedeni şeklinde olan kimeralara rağmen, çünkü uykusuzluğunun ürünü akışkan yaratıklar da&#160;ona böyle görünüyorlardı, fiziksel olarak, tepeden tırnağa&#160;nasıl olduğunu görmek için soymaya gerek duymadığı, ahlaksızdan ziyade uçarı diye tanımlanabilecek bir dürtüyü andıran bir görüntünün kendisine acı çektirebileceğine bir türlü inanamıyordu, çünkü bu adamın aynısı zaten yanı başında yatmaktaydı. Düşüncelerinden utanmıyordu, çünkü bu&#160;fikirler aslında kendine ait değildiler, şiddetli ve olağandışı&#160;bir his tarafından silkelenince rayından çıkan bir hayal gücünün sahte meyveleriydiler, asıl önemli olansa artık uyandığı&#160;ve tetikte olduğuydu, düşüncelerinin ve tutkularının efendi-</p>
<p>siydi artık, gecenin yarattığı sanrılar, etten de olsalar, hayal ürünü de olsalar, sabahın ilk ışıklarıyla birlikte dağılıp yok&#160;olurlardı, bu ışıklar dünyayı yeniden düzene sokar ve her zamanki yörüngesine oturturlar, kuralları her seferinde en baştan yazarlardı. Uyanma vakti geldi çattı, kadının çalıştığı seyahat acentesi şehrin öteki ucunda bulunuyor, kadın her sabah işe giderken şehir merkezindeki ofislerden birine tayin&#160;edilmesinin harika olacağını düşünüyor, o saatteki lanet olası trafik de, bilinmeyen birisi tarafından, kim bilir ne zaman&#160;ve nerede, şans eseri icat edilen, cehennem gibi, ifadesini fazlasıyla hak ediyor. Kocası bir iki saat daha uyuyacak, bugün&#160;çekime gitmesi gerekmiyor ve görünüşe bakılırsa çalıştığı&#160;proje sonlanmak üzere. Helena, kendine doğal gelse de, ilgili ve fedakâr bir eş olarak geçirdiği on sene boyunca mükemmelliğe ulaştırdığı zarif bir hareketle yataktan dışarı süzüldü,&#160;çıt çıkarmadan dolaptan aldığı sabahlığını giyinip koridora&#160;çıktı. Dün geceki ziyaretçileri işte buradan geçmiş, içeri girip&#160;perdenin arkasına saklanmadan önce şu kapının eşiğinde&#160;durarak nefes alıp vermişti, hayır, korkacak bir şey yok, bu&#160;yalnızca Helena’nın hayal gücünün yaptığı yeni bir saldırı,&#160;kadın kendi dürtüleriyle dalga geçiyor, neticede abartmış olduğunu odayı dolduran pembemsi ışıkta açıkça görebiliyor,&#160;bu ışık, önceki gece çocuk masallarındaki bir ormanda yalnız başına kalmış küçük bir kız gibi korktuğu oturma odasındaki bir pencereden geliyor. Ziyaretçinin oturduğu kanepe orada, oturabileceği onca yer varken o kanepeye oturmuş&#160;olması bir tesadüf değil, ziyaretçi ne istediğini gayet iyi biliyormuş ve istediğini yapmış, Helena’nın kanepesine oturmuştu, onu kadınla paylaşmak veya kendinin kılmak istemişti sanki. Hayallerimizi ne kadar kovmaya uğraşırsak onların zırhımızın bilinçli veya bilinçsizce savunmasız bıraktığımız noktalarına saldırarak eğlendiklerine inanmak için birçok sebebimiz vardır. Helena adlı, aceleyle hareket eden ve&#160;belli bir saatte işyerinde olması gereken bu kadın, neden ken-</p>
</body>
</html>