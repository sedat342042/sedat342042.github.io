<?xml version="1.0" encoding="UTF-8"?>

<html xmlns="http://www.w3.org/1999/xhtml">
<head><meta name="charset" content="UTF-8"/><title></title><link rel="stylesheet" href="main.css" type="text/css"/>
</head>
<body>
<p>Ertesi sabah sekizi birkaç dakika geçe arabasını Maria da Paz’ın çıkmasını beklediği kapının önüne, yolun hemen karşı tarafına park etti. Dedektiflerin azizi sanki gece boyunca&#160;bu boş park yerini kendisi için tutmuştu. Dükkânların çoğu&#160;henüz kapalıydı, bir iki tanesiyse, kapılarında asılı kâğıtlara&#160;bakılırsa tatildeydi, etrafta pek kimseler yoktu, birkaç kişi&#160;kısa bir kuyruk oluşturmuş, otobüsü bekliyordu. Antonio&#160;Claro, Maria da Paz’ı gözetlemek için uygun bir yer bulmak&#160;uğruna hem vakit kaybetmiş hem de boşuna emek vermiş olduğunu fark etmekte gecikmedi. Arabasının içinde gazete&#160;okumak, dikkatleri üzerine çekmemenin en güvenli yoluydu,&#160;birisini bekliyormuş gibi gözüküyordu, aslında bu gayet&#160;doğruydu, fakat telaffuz edilmesi mümkün değildi. Çoğu erkek olmak üzere birkaç kişi, arada bir gözlem altındaki&#160;apartmandan çıkıyordu, fakat çıkan kadınların hiçbiri&#160;Antonio Claro’nun aklındaki görüntüye uymuyordu, kendisi farkında olmasa da, rol almış olduğu filmlerdeki birkaç&#160;kadın karakteri birleştirerek kafasında bir imge oluşturmuştu. Saat tam sekiz buçukta apartmanın kapısı açıldı ve genç&#160;ve güzel, tepeden tırnağa insanın gözlerine ziyafet çeken bir&#160;kadın, yanında yaşlı bir kadınla birlikte dışarı çıktı. İşte onlar, diye düşündü adam. Gazeteyi kenara koydu, motoru çalıştırdı ve bekledi, başlama atışının yapılmasını beklerken&#160;durduğu yerde huzursuzlanan bir yarış atı gibiydi. İki kadın&#160;ağır adımlarla kaldırımın sağ tarafında yürümeye başladılar,&#160;genç kadın yaşlının koluna girmişti, anne-kız oldukları kesindi ve büyük ihtimalle yalnız yaşıyorlardı, Dün telefona cevap veren yaşlı kadın buydu, yürüyüşüne bakılırsa hastalıktan yeni kalkmış, diğer kadınınsa meşhur Maria da Paz olduğuna her şeyim üstüne bahse girerim, vücudu da hiç fena&#160;değilmiş hani, Tarih öğretmeni ağzının tadını biliyormuş. İki&#160;kadın yavaşça uzaklaşıyorlardı ve Antonio Claro ne yapacağını bilmiyordu. Yürüyerek onların peşinden gidebilir ve&#160;arabaya binerlerse kendi arabasına dönebilirdi, ama ya onları gözden kaybederse. Ne yapacağım, kalsam mı, gitsem&#160;mi, nereye gidiyor bu karılar, sinirleri gerildiği için böyle kaba bir ifade kullanmıştı, yoksa böyle laflar etmek Antonio&#160;Claro’nun huyu değildir, ağzından kaçırıverdi. Gözünü karartıp arabadan çıktı ve iki kadının peşinden seğirtti. Otuz&#160;metre kadar arkalarına gelince adımlarını yavaşlattı ve onların hızma uymaya çalıştı. Maria da Paz’ın annesi öyle ağır&#160;yürüyordu ki, fazla yaklaşmamak için adamın arada bir durup vitrinlere bakıyormuş gibi davranması gerekiyordu. Yavaşlığın sinirine dokunmaya başladığını şaşırarak fark etti,&#160;galiba bu yavaşlığın gelecekteki eylemlerine köstek olabileceğini düşünüyordu, bu eylemleri kafasında henüz tasarlamış&#160;olmasa da engellere kesinlikle tahammülü yoktu. Takma sakal suratını kaşındırıyordu, yürüyüş uzadıkça uzuyordu, aslında pek bir mesafe de kat etmemişlerdi, hepitopu üç yüz&#160;metre gitmişlerdi, yolculukları sonraki köşede son buldu,&#160;Maria da Paz annesinin kilisenin basamaklarını çıkmasına&#160;yardım ettikten sonra kadınla öpüşüp vedalaştı, şimdi geldiği yoldan geri dönüyor, dans edercesine yürüyen kadınlarına&#160;özgü, çevik adımlar atıyor. Antönio Claro yolun karşı tarafına geçti, Maria da Paz’ın narin bedeninin biraz sonra camından yansıyacağı bir vitrinin önünde durdu. Şimdi çok&#160;dikkatli olması lazım, en ufak bir kararsızlık her şeyi kaybetmesine sebep olabilir, kadın şu arabalardan birine girer ve&#160;adam kendininkine vaktinde dönemezse titizlikle tasarladığı&#160;tüm planlar ikinci güne kalır. Antönio Claro, Maria da&#160;Paz’ın arabası olmadığını, kendisini çalıştığı bankanın yakınına kadar götürecek otobüsü sakince bekleyeceğini bilmiyor, demek ki bu şehirdeki beş milyon kişiden kimilerinin taşıt sahibi olmadıkları gerçeğini dedektifin en güncel teknolojilerle donatılmış elkitabına koymayı unutmuşlar. Otobüs&#160;kuyruğu pek uzamamıştı, Maria da Paz kuyruğa girdi,&#160;Antönio Claro da kadına fazla yaklaşmamak için önüne üç&#160;kişinin geçmesini bekleyip kuyruğa girdi, takma sakal suratını örtse de gözleri, burnu, kaşları, başı, saçı ve kulakları&#160;açıktaydı. Ezoterik doktrinler konusunda eğitimli kişiler sakalın örtmediği şeyler listesine ruhu da ekleyebilirler, ama biz&#160;şimdilik bu konuda bir şey söylemeyelim, ezelden beridir süregelen ve daha uzun süre devam edecek olan bir tartışmayı&#160;durduk yerde alevlendirmeyelim. Otobüs geldi, Maria da&#160;Paz boş bir koltuk bulup oturdu, Antönio Claro ise arka tarafta ayakta duracak. Çok iyi oldu, diye düşündü, böylece&#160;birlikte yolculuk edeceğiz.</p><div><img src="main-18.jpg" alt=""/></div>
<p>Tertuliano Mâximo Afonso annesine biriyle, bir adamla tanıştığını anlattı, birbirlerine öyle benziyorlardı ki ikisini ya-kinen tanımayan kişiler tarafından karıştırılmaları işten bile&#160;değildi, bu adamla buluşmuş ve böyle bir şey yaptığına pişman olmuştu, insanın ikiz kardeşine benzemesi doğaldı,&#160;ufak birkaç fark haricinde tıpatıp aynı olabilirlerdi, neticede&#160;aynı ailedendiler, ancak hayatında hiç görmediği bir yabancıyla karşılaşıp kimin kim olduğunu şaşırmak olacak iş değildi, Sizin bile, en azından ilk bakışta, hangimizin oğlunuz&#160;olduğunu tahmin edemeyeceğinize eminim, anneciğim, etseniz de tamamen tesadüf eseri olur, Önüme senin tıpatıp benzerin, aynı kıyafetli on adam getirilse bile hangisinin sen olduğunu şıp diye buluveririm, annelik içgüdüsü asla yanılmaz, Annelik içgüdüsü diye bir şeyin varlığı tartışılır, mesela, diyelim ki bizi doğumumda ayırdılar ve sizi yirmi yıl görmedim, beni yine tanıyabilir miydiniz, Tanımak biraz zor&#160;olur tabii, sonuçta yeni doğmuş bir bebeğin küçücük buruşuk yüzü, yirmi yaşındaki bir delikanlının yüzüne benzemez,&#160;ama içimden bir hissin sana iki kez bakmamı sağlayacağına&#160;bahse girerim, Üçüncü kez bakmaz başınızı başka tarafa mı&#160;çevirirdiniz yani, Evet, olabilir, ama o andan itibaren yüreğime bir sancı girebilir, Peki ya ben, ben size iki kez bakar mıydım, diye sordu Tertuliano Mâximo Afonso, Bakmazdın&#160;herhalde, dedi annesi, ama bu senin suçun değil, ebeveynlerine nankörlük etmek çocukların doğasında vardır. Gülüştüler, Kafana bu kadar takılan konu bu muydu, Evet, benim&#160;için büyük bir darbeydi, böyle bir şeyin başıma geldiğine halen inanamıyorum, bu olanlar genetik bilimine de aykırı olsa gerek, ilk başlarda her gece kâbus görüyordum, başka şey&#160;düşünemiyordum, Peki ya şimdi nasılsın, Neyse ki sağduyum ortaya çıktı ve o güne kadar birbirimizin farkına varmadan yaşayıp gitmiş olmamızın boşuna olmadığım bize&#160;gösterdi, buluştuktan sonra bir daha görüşmemizin söz konusu olamayacağını anladık, arkadaş olmak şöyle dursun,&#160;aynı mekânda bulunmaya bile katlanamıyorduk, Demek ki&#160;düşman oldunuz, Bu bir ara benim aklıma da geldi, ama&#160;günler geçtikçe her şey normale döndü ve geriye tatsız bir rüya gibi bir anıdan başka bir şey kalmadı, o da zamanla silinip gider, Bir daha hortlamayacağını umalım. Tomarctus&#160;Carolina Hanım’m ayağının dibine uzanmıştı, kafasını üst&#160;üste attığı patilerinin üstünde dinlendirecek şekilde boynunu&#160;öne doğru uzatmış, uyukluyordu. Tertuliano Mâximo Afon-so birkaç saniye köpeği izledikten sonra konuştu, Acaba bu&#160;hayvan o adamla beni yan yana görse ne yapar, hangimizi&#160;sahibi olarak görür, Seni kokundan tanır, Kokularımız aynı&#160;değilse belki tanır, ama farklı koktuğumuzu da pek sanmıyorum, İlla ki bir farkınız vardır, Olabilir, İnsanların yüzleri birbirine çok benzeyebilir, ama vücutları benzemez, çırılçıplak&#160;ayna karşısına geçip vücutlarınızı tepeden tırnağa karşılaştırmadınız herhalde, Tabii ki karşılaştırmadık, anneciğim, dedi&#160;Tertuliano Mâximo Afonso çabucak, aslında yalan söylüyor&#160;sayılmazdı, Antönio Claro ile ayna karşısına geçmemişlerdi.&#160;Köpek gözlerini açtı, kapadı, yeniden açtı, galiba bahçeye çıkıp sardunyalarla biberiyeler geçen seferden beri büyümüş&#160;mü diye bakmasının vaktinin geldiğini düşünmüştü. Önce&#160;ön, sonraysa arka patilerini uzatarak gerindi ve kapıya doğru gitti. Nereye gidiyorsun, Tomarctus, diye sordu sahiplerinden nadiren eve geleni. Köpek kapının eşiğinde durdu,&#160;kafasını çevirip anlayabileceği bir emrin verilmesini bekledi&#160;ve emir gelmeyince dışarı çıktı. Peki ya Maria da Paz, bu&#160;olup bitenlerden ona bahsettin mi, diye sordu Carolina Hanım, Hayır, benim bile zor katlandığım endişeler ona da yük&#160;olsun istemedim, Anlıyorum, ama bahsetmiş olsan da anlayışla karşılardım, Böylesinin daha iyi olacağını düşündüm,&#160;Artık her şey geçtiğine göre bahsetmeyecek misin, Hiç gerek&#160;yok, beni iyice kaygılı gördüğü bir gün ona başımdan geçenleri anlatacağıma söz vermiş, ama o gün değil, başka zaman&#160;anlatacağımı söylemiştim, Görünüşe bakılırsa o gün asla gelmeyecek, Her şeyi olduğu gibi bırakmayı tercih ediyorum,&#160;Bazı durumlarda en kötü şey, her şeyi olduğu gibi bırakmaktır, dertleri daha da güçlü kılar, Dertleri yorgun düşürüp bizi&#160;rahat bırakmalarını da sağlayabilir, Maria da Paz’dan hoş-lansaydın ona her şeyi anlatırdın, Hoşlanmasına hoşlanıyorum, Hoşlanıyorsun, ama yeterince değil, bir kadınla aynı&#160;yatakta uyuyup hâlâ ona açılmıyorsan onunla ne işin var, sorarım sana, Onu öyle bir savunuyorsunuz ki gören de tanıştığınızı sanacak, Onu hiç görmemiş olsam da tanıyorum, Bir&#160;tek benim anlattığım kadarıyla tanıyorsunuz, ki ben de fazla bir şey anlatmadım, Bana yazdığın ve ondan söz ettiğin iki&#160;mektup ve birkaç telefon konuşmasında söylediklerin yetti&#160;de arttı, Onun, benim için doğru kadın olduğuna karar vermeye mi yetti, Senin de onun için doğru erkek olduğunu söyleyebiliyor olsaydım böyle diyebilirdim, Öyle olduğumu düşünmüyor musunuz yani, Düşünüyorum diyemem, O halde&#160;en doğru ve en basit çözüm bu ilişkiyi bitirmek olacaktır, Bunu söyleyen sensin, ben değilim, Mantıklı olalım, anneciğim,&#160;o bana uygunsa ve ben ona uygun değilsem niçin bizi evlendirmeye bu kadar heveslisiniz, Sen uyandığında onun hâlâ&#160;yanında olacağını bildiğim için, Uyuyor değilim, uyurgezer&#160;hiç değilim, kendi hayatım, bir işim var, Bir tarafın var ki&#160;doğduğun günden beri uyuyor, bir gün sarsılarak uyanmak&#160;zorunda kalacaksın, işte ondan korkuyorum, Kassandra gibisiniz anneciğim, Neymiş o, Neymiş o değil, kimmiş o diye&#160;sormanız gerekir, Öyleyse öğret bana, bilmeyene bir şey öğretmek sevaptır, Kassandra Troya Kralı Priamos’un kızıymış,&#160;Yunanlılar tahtadan atı şehrin kapılarına koyduklarında&#160;Kassandra at içeri sokulursa şehrin yok olacağını haykırmaya başlamış, tüm bunlar Homeros’un îlyada şiirinde ayrıntısıyla anlatılıyor, Îlyada’yı önceden de duymuştum, sonra ne&#160;olmuş, Troyalılar Kassandra’nın deli olduğunu düşünmüşler&#160;ve kehanetlerini ciddiye almamışlar, Sonra ne olmuş, Sonra&#160;şehir saldırıya uğramış, yağmalanmış ve yakılıp kül edilmiş,&#160;Demek ki bu Kassandra denen kız haklıymış, Tarih bana&#160;Kassandra’nın daima haklı olduğunu öğretmiştir, Yani sen&#160;benim de Kassandra gibi olduğumu mu söylüyorsun, Aynen&#160;öyle diyorum ve cadaloz annesini çok seven bir oğlun tüm&#160;şefkatiyle aynı şeyi tekrarlamaktan hiç çekinmem, O halde&#160;sen de Kassandra’nın sözlerine inanmadıkları için Troya’nm&#160;yanmasına sebep olan Troyalılardan birisin, Şimdiki durumda ortada yakılacak bir Troya falan yok, İlkinden sonra başka isimli ve başka yerlerde kim bilir kaç tane Troya yakılmıştır, Saymakla bitmez, Sen de onlardan biri olmak istemiyorsun, değil mi, Benim kapımın önünde tahtadan bir at yok,&#160;Ama olursa bu ihtiyar Kassandra’nın sözünü dinle ve onu&#160;sakın içeri alma, Tamam, kişnemelere kulak kabartırım, Senden tek isteğim, bir daha bu adamla buluşmaman, bana söz&#160;ver, Söz veriyorum. Köpek Tomarctus içeri dönme vaktinin&#160;geldiğine karar vermişti, bahçedeki biberiyeleri ve sardunyaları koklamıştı, ama doğrudan oturma odasına gelmemişti.&#160;Önce Tertuliano Mâximo Afonso’nun odasına uğramıştı,&#160;yatağın üstünde adamın açık bavulunu görmüştü ve bunun&#160;ne anlama geldiğini bilecek kadar yaşam tecrübesi vardı, işte bu yüzden oturma odasına dönünce evden asla ayrılmayan sahibesinin değil, yakında evden gidecek olan diğer sahibinin ayağının dibine uzandı.</p>
<p>Annesine mutlak ikizinden, veya, daha sert ve amiyane bir tabirle, hık demiş burnundan düşmüş benzerinden bahsetmek için kapılmış olduğu bin türlü endişenin ardından</p>
<p>Tertuliano Mâximo Afonso arkasında ciddi kaygılar bırakmadan oradan ayrıldığına inanıyordu. Maria da Paz meselesinin yeniden ortaya çıkmasını engelleyememiş olsa da konuşma sırasında gerçekleşen bir olayı hatırlayınca çok&#160;şaşırdı, en doğru şeyin ilişkiyi bitirmek olacağını söylediği&#160;sırada, bu affedilmez cümleyi telaffuz eder etmez, içinde&#160;bitkinliği, sorumluluktan kaçma özlemini andıran bir şey&#160;hissetmişti, sanki içinden bir ses, tüm bu inadın sebebinin,&#160;koşulsuz teslimiyetini temsil edecek olan beyaz bayrağı sallama arzusunu bastırmak olduğunu söylemeye çalışıyordu.&#160;Eğer böyleyse, diye düşündü, bu konuyu ciddi ciddi irdelemek zorundayım, önceki evliliğimden kalma korkularımı&#160;ve kararsızlıklarımı gözden geçirmeli, en önemlisi de, kendi&#160;iyiliğim için, bir insandan onunla yaşamayı arzulayacak kadar çok hoşlanmanın ne anlama geldiğini çözmeliyim, çünkü aslını söylemek gerekirse evlendiğimde bunu hiç düşünmemiştim, ve yine aslını söylemek gerekirse, artık itiraf etmem gerekir ki, beni asıl korkutan şey yeniden başarısızlığa uğrama olasılığı. Övgüye layık bu kararlar Tertuliano&#160;Mâximo Afonso’nun zihnini dönüş yolu boyunca meşgul&#160;ettiler, bazen araya çabucak Antonio Claro’nun görüntüsü&#160;giriyordu, fakat Tertuliano Mâximo Afonso’nun düşüncelerinde, nedense, adam ona gerçekte olduğu kadar benzemiyordu, sanki tüm somut kanıtlara rağmen adamın varlığını reddediyordu. Ayrıca adamla konuşmuş olduğu birkaç&#160;şeyi, özellikle de kır evinde konuştuklarını hatırlayıp duruyordu, fakat bu hatıralara sanki kendine ait değillermiş, bir&#160;zamanlar okuyup kenara bıraktığı bir kitaptan farksızlarmış gibi tuhaf bir mesafe ve kayıtsızlık hâkimdi. Annesine&#160;Antonio Claro ile bir daha buluşmayacağına dair söz vermişti ve sözünü tutacaktı, yarın kimse bu konuda ondan&#160;hesap soramayacaktı. Yaşamı değişecekti. Eve varır varmaz&#160;Maria da Paz’a telefon edecekti, Yola çıkmadan onu aramalıydım, büyük bir düşüncesizlik ettim, en azından arayıp&#160;annesinin sağlığını sormalıydım, bunu yapmam gerekirdi,&#160;özellikle de kadıncağızın kayınvalidem olma ihtimali varken. Tertuliano Mâximo Afonso bu ihtimali düşününce gülümsedi, yirmi dört saat önce aynı şeyi düşünmüş olsa sinirleri altüst olurdu, belli ki tatile çıkmak bedenine ve ruhuna&#160;iyi gelmiş, düşüncelerini berraklaştırmış, onu yepyeni bir&#160;adama dönüştürmüştü. Akşama doğru şehre vardı, arabasını apartman kapısının önüne park eni, sonra da çevik,&#160;kıvrak ve neşeli adımlarla, biraz önce durmadan dört yüz&#160;kilometre yol kat eden kendisi değilmiş gibi, bir delikanlı&#160;edasıyla merdivenleri çıktı, dönüşünde, doğal olarak, gider-kenkinden daha ağırlaşmış olan bavulunun ağırlığını bile&#160;hissetmiyordu, evine girerken bir dans etmediği kaldı. Roman adı verilen ve daha uygun bir isim verilene dek öyle&#160;anılmaya devam edilecek olan edebi türün geleneksel kurallarına göre, basit bir olay sırası şeklinde düzenlenen ve bilinçli olarak tek bir olumsuzluğa yer verilmeyen bu neşe dolu tasvir, okuyucuyu sonrasında gelecek bir karşıtlığa hazırlar, bu karşıtlık, yazarın amaçlarına göre, dramatik de olabilir, vahşetli de, dehşetli de, mesela, kendi bedeninden akmış bir kan havuzunun içinde yerde yatmakta olan bir ceset, öte dünyalardan gelmiş ruhların yaptığı bir toplantı, bir&#160;Tarih öğretmenini kraliçe arı zanneden bir kovan dolusu kızışmış arı, ya da, en kötüsü, tüm bunların tek bir kâbusta&#160;birleşmesi, çünkü, Batı romancısının hayal gücünün sınırsız&#160;olduğunu, en azından önceden sözünü ettiğimiz Home-ros’tan beri görmekten artık bıkmışızdır, ki aslında o da Batı romancılarının ilki sayılır. Tertuliano Mâximo Afon-so’nun evi de kollarını bir anne gibi açıp havanın sesiyle mırıldandı, Gel, evladım, seni bekliyorum, ben senin kalen ve&#160;hisarınım, bana hiçbir güç işlemez, çünkü sen burada olma-san da ben şeninim, ve ben yıkılıp gitsem de sana ait olduğumu bileceksin. Tertuliano Mâximo Afonso bavulunu yere koydu ve ışığı açtı. Oturma odası derli topluydu, mobilyaların üzerinde tek bir toz zerreciği bile yoktu, yalnız yaşayan erkeklerin dahi kendilerini kadınlardan tamamen&#160;ayırmayı beceremedikleri büyük ve acı bir gerçektir, böyle&#160;düşünmemizin sebebi, her ne kadar şahsi ve şüpheli sebepler dolayısıyla buna uygun olsa da Maria da Paz değil, dün&#160;öğlene kadar burayı kendi eviymiş gibi özenle ve dikkatle&#160;temizlemeye uğraşmış olan üst kattaki komşu kadın. Telesekreterin ışığı yanıp sönmekte, Tertuliano Mâximo Afon-so mesajları dinlemek için oturuyor. İlk mesaj okul müdüründen, iyi tatiller dilemiş ve bakanlığa verilecek önergenin&#160;nasıl gittiğini sormuş, Tabii bu önergeyi hazırlamak uzun&#160;bir öğretim yılının ardından fazlasıyla hak ettiğiniz tatilin&#160;önüne geçmemeli, demiş, ikinci mesajda Matematik öğretmeninin yavaş konuşan, babacan sesi duyuluyor, önemli bir&#160;şey yokmuş, sadece sıkıntısının nasıl olduğunu sormak için&#160;aramış, sevdiği biriyle uzun ve keyifli bir tatil yaptığı takdirde bütün dertlerinin sona erebileceğini söylemiş, üçüncüsü&#160;önceki gün Antonio Claro’nun bıraktığı, İyi akşamlar, ben&#160;Antonio Claro, herhalde aramamı beklemiyordunuz, diye&#160;başlayan mesaj, bu sesin o ana kadar gayet huzurlu olan&#160;oturma odasında yankılanmasıyla, romanın biraz önce sözü edilen geleneksel kurallarının neticede hayal gücü zayıf&#160;anlatıcılar tarafından başvurulan beylik bir yöntem değil,&#160;görkemli kozmik dengenin edebi bir sonucu olduğu kanıtlanmış oluyor, çünkü evren, her ne kadar başlangıcından&#160;beri düzenleyici bir zekâdan yoksun gözükse de, sonsuz defa tekrarlanan kendi tecrübelerinden fazlasıyla ders almış&#160;ve hayat denen ebedi gösteriden de anlaşılacağı üzere, çarklarındaki küçük aksamaların asıl önemli konulara hiçbir etki etmediğini ve bir dakika, bir saat, bir yıl veya bir asır&#160;beklemenin hiçbir fark yaratmadığını kanıtlamaya hazır,&#160;kusursuz bir mekanizma ortaya çıkarmıştır. Tertuliano&#160;Mâximo Afonso’nun eve girdiğindeki neşeli ruh halini hatırlayalım, romanın geleneksel kurallarına ve biraz önce gayet sağlam temelli bir ithafta bulunduğumuz evrensel mekanizmaya göre, adamımızın mutluluğunun derhal yok&#160;edilmesi gerektiğini ve onun, çaresizliğin, acının, korkunun,&#160;kısacası bilinmeyen bir sokağa saparken veya bir anahtarı&#160;kapıya sokarken karşılaşılabilecek türden duyguların derinliklerine itilmesi gerektiğini hatırlayalım. Tasvir ettiğimiz bu&#160;dehşetengiz korkular önemsiz birer örnekten ibaretti, bundan çok daha kötüsüyle de karşılaşılabilirdi, fakat hiçbir&#160;şey olmamıştı, ev, sahibini anaç bir tavırla kucaklamış,&#160;onun kulağına evlerin söylemeyi bildiği fakat ev sahiplerinin çoğunlukla duymayı bilmediği türden tatlı sözcükler fısıldamıştı, uzun lafın kısası, Tertuliano Mâximo Afon-so’nun yuvasına dönmekten duyduğu mutluluğu hiçbir şey&#160;bozamazmış gibi gözüküyordu. Aman ne büyük bir hayal&#160;kırıklığı, ne büyük bir hüsran, ne büyük bir hayal. Kozmik&#160;makinenin çarkları, telesekreterin elektronik iç organlarına&#160;yerleşmiş, bir parmağın gelip aletin düğmesine basmasını&#160;bekliyorlardı, böylece canavarların sonuncusu ve en korkuncunun kafesi açılmış olacaktı, yerde yatan kanlı ceset,&#160;ruhlar toplantısı, gürültücü ve azgın arı sürüsü değil,&#160;Antonio Claro’nun ısrarcı sesi, bitmek bilmez yakarışlarıydı bu, lütfen, yine buluşabilir miyiz, lütfen, birbirimize söyleyeceğimiz çok şey var, oysa bu tarafta bulunan bizler, daha dün bu saatte, Tertuliano Mâximo Afonso’nun, annesine bu adamla hiçbir alakası kalmadığına dair söz verdiğine&#160;tanık olmuştuk, onunla ne buluşacak, ne de telefon açıp,&#160;Lütfen yeter artık, diyerek kendisini rahat bırakmasını rica&#160;edecekti. Bu kararı coşkuyla alkışlamıştık, ancak bir an duralım ve kendimizi onun yerine koyalım, telefondaki mesajın ardından sinirleri altüst olan zavallı Tertuliano Mâximo&#160;Afonso’yu anlamaya çalışalım, alm yine ter içinde kalmış,&#160;elleri yine titriyor, üstelik yeni bir his olarak bir de tavan her&#160;an tepesine yıkılacakmış gibi hissetmeye başlamış. Telesekreterin ışığı halen yanıp sönmekte, demek ki bir iki tane da-</p>
<p>/</p>
<p>ha yeni mesaj var. Antonio Claro’nun mesajım duyunca şaşkına dönen Tertuliano Mâximo Afonso telesekreterin&#160;kaset mekanizmasını durdurmuştu, şimdi de aynı sesi duymaktan korktuğu için diğer mesajları dinlemeye çekiniyor,&#160;ya adam ondan cevap falan beklemeden yeniden buluşacakları günü, saati ve yeri haber vermek için aradıysa.&#160;Oturduğu yerden kalktı ve üzerine çökmüş olan kederi&#160;unutmaya çalıştı, üstünü değiştirmek için yatak odasına gitti, ama son anda vazgeçti, esas ihtiyacı olan şey buz gibi bir&#160;duştu, böylece iyice irkilip kendine gelecekti, tepesindeki&#160;karabulutlar aklım öylesine bulanıklaştırmıştı ki, diğer mesajlardan en azından birinin Maria da Paz’dan olabileceğini hiç düşünmemişti. Bu fikir ancak şimdi aklına geldi, duş&#160;adeta gecikmiş bir takdis etkisi yaratmıştı, suyla değil ışıkla yıkanıyordu sanki, balkonlarında güneşlenen üç çıplak&#160;kadın değil, kendini güvenli evine kilitlemiş bu yalnız adamın yaptığı banyo, tepesinden ışık yerine su ve sabun akıyor olsa da, bedenini kirden, ruhunuysa korkulardan arındırıyordu. Dünyayı dolaşırken son uğradığı limanı hatırlayan bir gemi gibi hasret dolu bir huzurla Maria da Paz’ı düşündü. Yıkanıp kurulandıktan, dinçleşip temiz kıyafetler&#160;giydikten sonra kalan mesajları dinlemek için oturma odasına döndü. Öncelikle okul müdürünün ve Matematik öğretmeninin mesajlarını sildi, saklamaya değmezlerdi, sonra&#160;kaşlarını çatarak yeniden Antonio Claro’nun mesajını dinledi ve onu da gerekli düğmeye basarak sildi, artık sıradaki&#160;mesajları dinlemeye hazırdı. Dördüncü mesaj, konuşmak&#160;istemeyen biri tarafından bırakılmıştı, sonsuzluk gibi süren&#160;otuz saniye boyunca karşı taraftan en ufak bir fısıltı duyulmuyordu, arka planda çalınan bir müzik, istemeden çıkarılan bir nefes sesi veya filmlerde izleyicileri germek için kullanılana benzer, kasıtlı olarak çıkarılan ağır bir nefes sesi bile yoktu. Yine aynı herif olmasın da, diye düşündü Tertuliano Mâximo Afonso öfkeyle, telefonun kapatılmasını bek-</p>
<p>lerken. O değildi, olamazdı, bir önceki mesajda gayet eksiksiz bir konuşma yapan birinin yeniden telefon açıp sessiz kalması saçma olurdu. Beşinci ve son mesaj Maria da&#160;Paz’dandı, Benim, diyordu, dünyada, Benim, diyebilecek&#160;kendinden başka kimse yokmuş gibi, kim olduğunun anlaşılacağından emin bir tavırla, Bugünlerde eve döneceğini&#160;tahmin ediyorum, umarım iyice dinlenmişsindir, beni annenin evinden ararsın sanıştım, ama senden böyle bir şey beklememem gerektiğini bilmeliydim, neyse, önemi yok, dostane bir hoş geldin mesajı bırakmak istedim, beni ne zaman&#160;istersen arayabilirsin, ama seni beni aramaya zorladığımı&#160;sanma, bunu zorla yaparsan ikimiz için de kötü olur, bazen&#160;bana öylesine, susayıp bir bardak su içmek isteyen birisi gibi telefon etsen ne kadar harika olacağını düşünmekten&#160;kendimi alamıyorum, ama böyle bir şeyi senden istersem&#160;aşırıya kaçmış olacağımı biliyorum, öyle olmadığın halde&#160;bana susamışsın gibi davranmamalısın, özür dilerim, böyle&#160;demek istemedim, umarım eve sağ salim varmışsındır, bu&#160;arada annem neredeyse tamamen iyileşti, yine kiliseye gidebiliyor ve alışverişini kendi yapıyor, birkaç güne kalmaz eskisi gibi olur, seni öpüyorum, bir daha öpüyorum, bir daha&#160;öpüyorum. Tertuliano Mâximo Afonso kasedi başa sarıp&#160;yeniden dinledi, başta, aldığı övgüleri ve iltifatları hak ettiğine şüphesi olmayan birisi gibi gülümsüyordu, fakat yavaş&#160;yavaş ifadesi ciddileşti, sonra dalgınlaştı, sonra da huzursuz&#160;bir hal aldı, annesinin söylemiş olduğu bir şeyi anımsamış-tı, İnşallah sen uyandığında o hâlâ yanında olur, işte bu sözcükler adamın zihninde, dinlenmemekten bıkmış Kassan-dra’nm son bir uyarısı gibi çınlayıp duruyordu. Saatine&#160;baktı, Maria da Paz bankadan dönmüş olmalıydı. Çeyrek&#160;saat daha bekledikten sonra kadını aradı. Alo, dedi kadın,&#160;Benim, dedi adam, Nihayet, Geleli bir saat olmadı bile, çabucak bir banyo yaptım, sonra da eve dönüş saatinde arayayım diye biraz bekledim, Mesajımı dinledin mi, Dinledim, Sanırım gereksiz birkaç laf etmiştim, Ne gibi, Şimdi&#160;tam hatırlayamıyorum, ama bilmem kaçıncı kez ilgini çekmeye çalışıyordum sanırım, her seferinde bir daha yapmayacağım diyorum, sonra yine yapıp kendimi küçük düşürüyorum, Öyle deme, kendine haksızlık ediyorsun, hatta bana da, İstediğini diyebilirsin, ama ben artık bu durumun devam edemeyeceğini düşünüyorum, ettiği takdirde zaten azıcık kalmış olan kendime saygımı da kaybedeceğim, Devam&#160;edecek, Ne, anlaşmazlıklarımız aynen devam mı edecekler&#160;yani, bana söylediklerimin yankısını bile vermeyen bir duvara konuşarak kendimi aşağılamaya devam mı edeceğimi&#160;söylüyorsun, Seni sevdiğimi söylüyorum, Bu sözcükleri daha önce de söyledin, özellikle de yatakta, sevişmeden önce,&#160;sevişirken, ama asla seviştikten sonra değil, Ama doğruyu&#160;söylüyorum, seni seviyorum, Lütfen, lütfen, bana daha fazla acı çektirme, Beni dinle, Dinliyorum, hayatta en çok istediğim şey seni dinlemek, Hayatımız değişecek, Buna inanmıyorum, İnan, inanmak zorundasın, Ayrıca söylediklerine&#160;dikkat etsen iyi olur, beni sonradan arkasında duramayacağın veya durmak istemeyeceğin ümitlerle doldurma, Geleceğin neler getireceğini ikimiz de bilmiyoruz, işte bu yüzden, bugün, bana güvenmeni rica ediyorum, Ben sana zaten hep güvendim, bunu niçin özellikle bugün rica ediyorsun, Seninle yaşamak için, birlikte yaşamamız için, Rüya&#160;görüyor olmalıyım, az önce duyduğum şey gerçek olamaz,&#160;Dilersen seve seve tekrarlarım, Kelimesi kelimesine tekrarlayacaksan olur, Seninle yaşamak için, birlikte yaşamamız&#160;için, İnanamıyorum, insanlar böyle aniden değişemezler,&#160;aklından veya kalbinden ne geçti de bana seninle yaşamamı teklif ediyorsun, bugüne kadar böyle bir şeyi kesinlikle&#160;düşünmediğini ve boş yere ümit beslememin yanlış olduğunu bana söyleyip durmuştun, İnsanlar aniden değişseler de&#160;aynı kişi olmaya devam edebilirler, Yani gerçekten birlikte&#160;yaşamamızı istiyor musun, Evet, Yani Maria da Paz’ı onunla yaşamayı isteyecek kadar seviyor musun, Evet, Bir daha&#160;söyle, Evet, evet, evet, Yeter, nefessiz kaldım, beni öldüreceksin, Aman dikkat et, seni sapasağlam istiyorum, Anneme müjdeyi verebilir miyim, hayatı boyunca bu mutlu anı&#160;beklemişti, Elbette verebilirsin, ama o bana pek bayılmaz,&#160;Kadıncağızın kendince haklı sebepleri vardı, beni oyalayıp&#160;durdun, bir türlü karar veremedin, annem kızının mutlu olmasını istiyordu ve ben hiç mutlu değildim, anneler böyle-dir, Dün annem ne dedi biliyor musun, bir ara senden bahsediyorduk, Ne dedi, İnşallah sen uyandığında o hâlâ yanında olur, dedi, Galiba senin bu sözcükleri duymaya ihtiyacın varmış, Aynen öyle, Uyandın ve ben hâlâ yanındaydım, ne kadar daha yanında olurdum bilmiyordum, ama&#160;yanındaydım, Annene bundan böyle rahat bir uyku çekebileceğini söyleyebilirsin, Artık uykuları kaçacak olan benim,&#160;Ne zaman görüşeceğiz, Yarın bankadan çıkar çıkmaz bir&#160;taksiye atlayıp oraya gelirim, Çabucak gelecek misin, Hemencecik kollarına atılacağım. Tertuliano Mâximo Afonso&#160;ahizeyi yerine koydu, gözlerini kapadı ve Maria da Paz’ın&#160;kahkahalarıyla çığlıklarını duyar gibi oldu, Anneciğim, anneciğim, sonra iki kadının kucaklaştıklarını gözünün önünde canlandırdı ve çığlıklar yerlerini mırıldanmalara, kahkahalar yerlerini gözyaşlarına bıraktılar, bazen mutluluğun&#160;neden bu kadar geciktiğini, neden daha erken gelmediğini&#160;merak ederiz, fakat mutluluk, şimdi olduğu gibi, aniden,&#160;ümitler kesildiğinde ortaya çıktığında ne yapacağımızı bilemeyiz ve kahkahalarla gözyaşları arasında bir seçim yapmanın ötesinde, içimiz nasıl karşılayacağımızı bilemediğimiz gizemli bir kaygıyla dolar. Tertuliano Mâximo Afonso&#160;unutulmuş alışkanlıklarına dönerek mutfağa gitti ve yiyecek bir şeyler arandı. Yine konserve, hep konserve, diye düşündü. Buzdolabının kapısında bir not vardı, rahatça okunsun diye iri, kırmızı harflerle yazılmıştı, Buzdolabında çorba var, notu üst kattaki komşu yazmıştı, ömrü uzun olsun,&#160;konserveler bu seferlik bekleyeceklerdi. Tertuliano Maximo&#160;Afonso yolculuk dolayısıyla bitkin, yaşadığı heyecanlar dolayısıyla yorgun halde yatağına çekildiğinde saat daha on&#160;bir olmamıştı. Mezopotamya uygarlıkları kitabından bir&#160;sayfa okumaya çalıştı, fakat kitap iki kez elinden kayıp düşünce uyumaya karar verdi ve ışığı kapadı. Yavaşça uykuya dalarken Maria da Paz yanma gelip kulağına şöyle fısıldadı, Beni öylesine aramış olman harika. Herhalde cümlenin devamı da gelecekti, fakat adam aniden ayaklandı, pijamasının üstüne sabahlığını geçirdi ve telefona sarıldı. Maria da Paz, Sen misin, diyerek telefonu açtı ve adam, Benim,&#160;dedi, susadım ve bir bardak su istemek için aradım.</p><div><img src="main-19.jpg" alt=""/></div>
<p>Genel kanının aksine, karar vermek, dünyadaki en kolay kararlardan biridir, bunun ne kadar doğru olduğu, gün içinde alıp durduğumuz kararlardan da bellidir, ancak meselenin can alıcı kısmı da işte buradadır, çünkü bu kararlar daima sonradan ufak tefek sorunlarla bize dönerler veya, daha&#160;açık bir ifadeyle, biraz yontulmaları gerekir, bu sorunların ilki kararlarımızın arkasında durabilmemiz, ikinciyse onları&#160;sonuna kadar savunabilmemizdir. Tertuliano Mâximo&#160;Afonso Maria da Paz ile ilişkisinde bu sorunların ikisini de&#160;yaşıyor, yine de bizler son birkaç saattir bu durumun, günümüzde sıklıkla denildiği üzere, büyük bir niteliksel değişime&#160;uğradığına tanık olduk. Adam kadınla birlikte yaşamaya&#160;karar verdi ve kararının arkasında durdu, bu kararının henüz somutlaşmamış ve eyleme dökülmemiş olmasının tek&#160;sebebiyse, yine günümüzde denildiği üzere, sözden eyleme&#160;geçişin de kendine has zorlukları, yontulması gereken kısımları olmasından dolayıdır, örneğin ruhun yeterli gücü toplayıp üşengeç bedeni gerekeni yapmak üzere harekete geçirmesi hayati önem taşır, çözülmesi zaman alan, sıkıcı taşınma konularını da unutmamak gerekir, örneğin, kimin dairesinde oturulacaktır, Maria da Paz mı sevdiceğinin mütevazı&#160;yuvasına taşınacaktır, yoksa Tertuliano Mâximo Afonso mu&#160;sevdiceğinin geniş mi geniş evine taşınacaktır. Nişanlı çiftin&#160;kanepede birbirlerine sokulmuş veya yatakta yan yana&#160;uzanmış halde yapacakları bir fikir alışverişi, ikisinin de alışık oldukları korunaklı yuvayı terk etme konusundaki doğal</p>
<p>dirençlerine rağmen, ikinci seçeneğe yaklaşılmasıyla sonla-nacaktır, çünkü Maria da Paz’ın evinde Tertuliano Mâximo Afonso’nun kitapları için fazlasıyla yer varken Tertuliano&#160;Mâximo Afonso’nun evinde Maria da Paz’ın annesi için yeterince yer bulunmamaktadır. Bu açıdan her şey harika gözükmektedir. İşin fenası, Tertuliano Mâximo Afonso tüm&#160;getirilere ve götürülere kafa patlattıktan sonra annesine&#160;kopyalanmış adamların olağanüstü vakasından bahsedince,&#160;her ne kadar olayı epey yumuşatıp yontarak aktarmış da olsa, adamın film şirketine gönderdiği mektubu yazma sebebi&#160;hakkında yalan söylemiş olmasını Maria da Paz’a itiraf&#160;ederken verdiği sözün yerinde yeller esmektedir, kadına halen hiçbir açıklama yapmadığı için itirafı yarım yamalak&#160;kalmış ve inandırıcılığını kaybetmiştir. Bu konuda adam bir&#160;şey söylememiş, kadın da bir şey sormamıştır, böylece, Hatırlıyor musun, sevgilim, sana bir yalan söylemiştim, Hatırlıyor musun, sevgilim, bana bir yalan söylemiştin, şeklinde&#160;bu son kapıyı açacak sözcükler telaffuz edilememiştir, oysa&#160;adamın ve kadının bu sancılı olayı sonlandırabilecek kadar&#160;bol vakitleri olsaydı, herhalde bu mutlu saatleri kötülükle ve&#160;genetik sapkınlıklarla dolu bir hikâyeyle bozmak istemeyerek sessiz kalırlardı. İkinci Dünya Savaşı’ndan kalma bir&#160;bombayı, patlamayacak kadar eski olduğunu düşünerek&#160;toprağın altında bırakmanın doğuracağı vahim sonuçları&#160;çok geçmeden göreceğiz. Kassandra boşuna uyarmadı, Yunanlılar Troya’yı yakacaklar.</p>
<p>Tertuliano Mâximo Afonso, okul müdürünün, eğitim bakanlığına verilmek üzere hazırlanmasını talep ettiği önergeyi bir an önce tamamlayıp teslim etmeye karar verdiği için iki&#160;gündür çalışma masasının başından neredeyse hiç kalkmıyor.&#160;Maria da Paz’ın evine hangi gün taşınacağı henüz kararlaştırılmamış olmasına rağmen yeni konutuna yerleştiğinde başının ağrımasını istemediği için işi bir an önce bitirip kurtulmak istiyor, çünkü taşındıktan sonra zaten bir sürü kâğıdı ve</p>
<p>kitabı düzenleyip toparlaması gerekecek. Dikkati dağılmasın diye Maria da Paz ona hiç telefon etmedi, adam da bundan&#160;hoşnut, bir anlamda önceki yaşamına, yalnızlığına, dairesinin, daktilo gürültüsünün nedense bozmadığı huzuruna ve&#160;mahremiyetine veda ediyor. Öğle yemeğini her zamanki lokantada yedi ve hemen geri geldi, iki üç gün içinde önergeyi&#160;yazmayı bitirecek ve geriye bir tek gerekli düzeltmeleri yapmak ve temize çekmek kalacak, yani her şeyi baştan aşağı bir&#160;daha yazacak, eninde sonunda kendisinin de tüm meslektaşları gibi bir bilgisayar ve yazıcı almak zorunda kalacağına&#160;emin, çevresindeki herkes son model sabanlar ve pulluklarla&#160;toprağı sürerken kendisinin toprağı hâlâ eski bir kürekle eşeliyor olmasından utanç duyuyor. Maria da Paz bilgisayarların gizemli dünyasında ona rehberlik edecek, o bu konuda&#160;eğitim aldığı için konuya hâkim, çalıştığı bankadaki tüm masaların üstünde bir bilgisayar var, eski nüfus daireleri gibi&#160;köhne değil. Kapı çalındı. Bu saatte kim ki acaba, diye düşündü, işi bölündüğü için kızarak, üst kattaki komşusu temizliğe başka gün geliyor, postacı mektupları aşağıdaki posta kutusuna bırakıyor, su, doğalgaz ve elektrik idaresi görevlileri daha birkaç gün önce sayaçlarını kontrol ettiler, belki de&#160;kelerbalığı hakkında bilgiler içeren bir ansiklopedi satmak&#160;için gelen genç bir pazarlamacıdır. Kapı yeniden çalındı. Ter-tuliano Mâximo Afonso gidip kapıyı açtı, karşısında sakallı&#160;bir adam vardı ve adam şöyle dedi, Benim, gerçi kendime&#160;pek benzemiyorum, ama olsun, Benden ne istiyorsunuz, diye sordu Tertuliano Mâximo Afonso gergin ve alçak bir sesle, Sadece sizinle konuşmak istiyorum, diye cevapladı&#160;Antönio Claro, tatilden döndüğünüzde bana telefon etmenizi rica etmiştim, ama etmediniz, Birbirimize söyleyeceğimiz&#160;her şeyi zaten söyledik, Olabilir, ama benim size söyleyeceğim bir şey daha var, Anlayamadım, Anlamamanız çok doğal, fakat bu şeyi size böyle ayakta dikilirken, kapınızın&#160;önünde söylememi beklemiyorsunuz herhalde, komşularınız&#160;duyabilir, Söyleyecekleriniz beni ilgilendirmiyor, Aksine, söyleyeceklerimin oldukça ilginizi çekeceğine eminim, hanım arkadaşınızla ilgili, sanırım ismi Maria da Paz, Ne olmuş ona,&#160;Şimdilik hiçbir şey olmadı, mesele de bu zaten, Hiçbir şey olmadıysa ortada mesele de yok demektir, Şimdilik kelimesine&#160;dikkatinizi çekerim. Tertuliano Mâximo Afonso kapıyı daha&#160;fazla açtı ve kenara çekildi, İçeri girin, dedi. Antönio Claro&#160;içeri girdi ve diğer adamm hâlâ aynı yerde dikildiğini görünce, Oturmam mümkün değil mi, diye sordu, oturursak daha&#160;rahat konuşacağımızı sanıyorum. Tertuliano Mâximo Afonso duyduğu hoşnutsuzluğu gizlemeye çalışmadan ve tek kelime etmeden çalışma odası olarak kullandığı oturma odasına girdi. Antönio Claro da onu takip etti, uygun bir yer seçmek istermiş gibi etrafına bakındı ve tekli koltukta karar kılıp oturduktan sonra takma sakalı dikkatle suratından çıkararak konuştu, Herhalde beni ilk gördüğünüzde tam burada&#160;oturuyordunuz. Tertuliano Mâximo Afonso karşılık vermedi. Halen ayaktaydı, bedeni, Ne diyeceksen de, sonra da ortadan kaybol, dercesine kaskatı kesilmişti, fakat Antönio&#160;Claro’nun acelesi yoktu, Oturmazsanız, dedi, ben de ayağa&#160;kalkmak zorunda kalacağım ve bunu hiç canım istemiyor.&#160;Sakin bir tavırla etrafa göz gezdirdi, kitapları, duvarlarda asılı gravürleri, daktiloyu, çalışma masasmın üstüne saçılmış&#160;kâğıtları, telefonu inceledikten sonra konuştu, Görünüşe bakılırsa çalışıyormuşsunuz, sizinle konuşmaya gelmek için&#160;yanlış bir zaman seçmişim, fakat buraya gelmeme sebep olan&#160;şeyin aciliyetini göz önünde bulundurunca başka seçeneğim&#160;olmadığını anlayacaksınız, Peki sizi evime böyle davetsiz bir&#160;biçimde getiren nedir, İçeri girmeden önce söylemiştim, konu, hanım arkadaşmız, Maria da Paz ile ne alakanız var, Tahmin edebileceğinizden çok daha fazla alakam var, ama bunun nasıl, neden ve ne kadar olduğunu açıklamadan önce&#160;lütfen size şunu göstermeme izin verin. Ceketinin iç cebinden&#160;dörde katlanmış bir kâğıt çıkardı, kâğıdı açtı ve elinden düşürmek üzereymiş gibi parmaklarınm ucunda tutarak diğer&#160;adama uzattı, Bu mektubu derhal alıp okumanızı tavsiye&#160;ederim, dedi, aksi takdirde kabalık edip onu yere atmak zorunda kalacağım, aslmda bu mektuba zaten aşinasınız, kır&#160;evimde buluştuğumuzda bana sözünü ettiğinizi hatırlıyorsu-nuzdur, ancak o sırada bana mektubun sizin tarafınızdan yazıldığını söylemiştiniz, oysa altındaki imza arkadaşınıza ait.&#160;Tertuliano Mâximo Afonso kâğıda çabucak göz attıktan&#160;sonra adama geri verdi, Bu nasıl elinize geçti, diye sordu, otururken, Antonio Claro, Bulana kadar epey uğraştım, ama&#160;uğraştığıma değdi, diye cevapladı ve ekledi, Her açıdan değdi, Neden, Film şirketinin arşivlerine gitme sebebimin pek&#160;önemli olmadığını kabul etmeliyim, biraz kibirlendim, narsislik ettim desem abartmış olmam, her neyse, beni konu&#160;alan bu mektupta ikincil aktörler konusunda yazdıklarınızı&#160;okumak istedim, Fakat bunu yalnızca bir mazeret olarak&#160;yazmıştım, asıl amacım gerçek adınızı öğrenmekti, o kadar,&#160;Ve bunu başardmız, Keşke bana hiç cevap vermeselerdi, Buna hayıflanmak için artık çok geç, sevgili dostum, artık çok&#160;geç, Pandora’nın kutusunu açtığınıza göre sonuçlarına da&#160;katlanacaksınız, başka çaresi yok, Hiçbir şeye katlanmak zorunda değilim, bu konu kapandı ve unutuldu, Size öyle geliyor, Nedenmiş, Arkadaşınızın imzasını unutuyorsunuz,&#160;Onun bir açıklaması var, Neymiş, Kendimi gizli tutmamın&#160;daha doğru olacağını düşündüm, Nedenmiş diye sorma sırası bana geldi, Son ana kadar gizli kalmak, sonra aniden ortaya çıkmak istedim, Başarılı da oldunuz, sayenizde Helena&#160;o günden beri bambaşka birine dönüştü, onu şaşkına çevirdiniz, şehirde kocasına tıpatıp benzeyen başka birisinin olduğunu bilmek sinirlerini altüst etti, şimdi sakinleştiriciler sayesinde biraz toparlandı, ama hâlâ kötü durumda, Çok üzgünüm, böyle bir şeye sebep olabileceğimi hiç düşünmemiştim,&#160;Kendinizi benim yerime koysaydınız bunu kolaylıkla tahmin&#160;edebilirdiniz, Evli olduğunuzu bilmiyordum, Fark etmez, bir&#160;düşünün, mesela ben buradan çıkıp arkadaşınız Maria da&#160;Paz’a sizin, yani Tertuliano Mâximo Afonso’nun, ve benim,&#160;yani Antönio Claro’nun, tıpatıp benzediğimizi, penisimizin&#160;boyuna kadar aynı olduğumuzu söylesem kim bilir kadıncağız ne büyük bir şaşkınlık yaşar, Böyle bir şeyi aklınızdan bile geçirmeyin, Sakin olun, böyle bir şeyi ona ne söyledim, ne&#160;de söyleyeceğim. Tertuliano Maximo Afonso ayağa fırladı,&#160;Ne demek bu, ne söyledim, ne söyleyeceğim, ne demek istiyorsunuz, Sorduğunuz soru çok anlamsız, retorik bir soru,&#160;ne diyeceğinizi bilmediğiniz için vakit kazanmaya çalışıyorsunuz, Saçmalamayın ve sorumu cevaplayın, Şiddet isteğinizi daha sonraya saklayın, ama şimdiden uyarayım, sizi beş&#160;saniyede yere yıkacak kadar karate biliyorum, son zamanlarda pek antrenman yapmamış olsam da sizin gibi birini rahatlıkla alt edebilirim, tıpatıp benzeşmemiz ve penislerimizin aynı boyda olması gücümüzün de aynı olduğu anlamına gelmez, Derhal evimden çıkın, yoksa polisi arayacağım, Televizyon kanallarını, fotoğrafçıları, gazetecileri de arayın, birkaç&#160;dakika içinde bütün dünyanın ilgi odağı haline gelelim, Bu&#160;olay gün ışığına çıkarsa kariyerinizin zedeleneceğini size hatırlatırım, diyerek kendini savundu Tertuliano Mâximo&#160;Afonso, Olabilir, fakat ikincil aktörlerin kariyerlerini kendileri dışında düşünen yoktur, Konuyu kapatmamız için bu sebep yeter de artar, buradan gidin ve tüm bu olanları unutun,&#160;ben de aynısını yapmaya çalışacağım, Haklısınız, fakat&#160;Unutma Operasyonu diye adlandırabileceğimiz bu operasyon ancak yirmi dört saat sonra başlayacak, Nedenmiş, Maria da Paz yüzünden, birkaç saniye önce horozlanmanızın sebebi olan ve şimdi de adını bir daha anmayalım diye hasıral-tı etmeye çalıştığınız Maria da Paz’ın ta kendisi yüzünden,&#160;Maria da Paz bu konunun tamamen dışında, Evet, öylesine&#160;dışında ki varlığımdan habersiz olduğuna dair her şeyim üstüne bahse girebilirim, Bunu nereden biliyorsunuz, Emin değilim, sadece öyle varsayıyorum, ama siz de bunu inkâr et-</p>
<p>iniyorsunuz, Böylesinin daha iyi olacağını düşünmüştüm, karınızın yaşadıklarını onun da yaşamasını istemem, Gerçekten altından bir kalbiniz varmış, bunu engellemek de sizin elinizde, Anlayamadım, Lafı daha fazla dolandırmayalım, bana bir soru sordunuz ve cevabımı dinlememek için lafı çevirip duruyorsunuz, Defolun, Niyetim burada kalmak&#160;değil, Derhal defolun, Pekâlâ, ben de gidip hanım arkadaşınıza kendimi tanıtır ve cesaret edemediğinizden veya kendinize sakladığınız başka bir sebepten dolayı ona söylemediğiniz şeyi söyleyiveririm, Elimde bir silah olsa sizi şuracıkta öldürürdüm, Olabilir, ama bir filmde yaşamıyoruz, sevgili dostum, gerçek hayatta olaylar çok daha basittir, katiller ve katledilenler dahil, Çıkarın ağzınızdaki baklayı, onunla konuştunuz mu, cevap verin, Evet, konuştum, telefonda, Ona ne&#160;söylediniz, Kiralık bir kır evini gezmek üzere bugün benimle&#160;buluşmaya davet ettim, Sizin kır evinizi mi, Doğru bildiniz,&#160;benim kır evimi, ama içiniz rahat olsun, arkadaşınız Maria&#160;da Paz ile telefonda konuşan kişi Antonio Claro değil Tertu-liano Mdximo Afonso idi, Siz delirmişsiniz, ne tür bir şeytanlığın peşindesiniz, niyetiniz nedir, Bunu anlatmamı gerçekten&#160;istiyor musunuz, Evet, kesinlikle, Niyetim geceyi onunla geçirmek, o kadarcık. Tertuliano Mâximo Afonso yumruklarını sıkarak Antonio Claro’nun üzerine atıldı, fakat aralarında&#160;duran sehpaya takılıp tökezledi ve diğer adam tarafmdan yakalanarak yere düşmekten son anda kurtuldu. Debelendi,&#160;çırpındı, fakat Antonio Claro çevik bir hamleyle adamın kolunu büktü ve onu hareketsiz bıraktı, Sizi kolayca alt edebileceğimi iyice kafanıza sokmazsanız canınız yanacak, dedi.&#160;Adamı itip kanepeye devirdi ve yeniden yerine oturdu. Tertuliano Mâximo Afonso adamı öfkeyle süzerken bir yandan&#160;da sızlamakta olan kolunu ovaladı. Amacım sizi incitmek değildi, dedi Antonio Claro, fakat bir kadın uğruna dövüşen iki&#160;erkek gibi kaşarlanmış ve gülünç bir sahneden kaçınmak için&#160;başka çarem yoktu, Ben Maria da Paz ile evleneceğim, dedi</p>
<p>Tertuliano Mâximo Afonso, ortaya çürütülmesi imkânsız bir sav atıyormuşçasına, Buna hiç şaşırmadım, onunla konuştuğumda ilişkinizin gerçekten ciddi olduğunu hissetmiştim, tabii konuşmada doğru bir ton yakalayabilmek için aktörlük&#160;tecrübemi kullanmam gerekmişti, sizinle konuştuğuna bir&#160;saniye olsun şüphe etmediğine emin olabilirsiniz, kır evini&#160;görme davetimi neden böylesine neşeyle karşılamış olduğunu da ancak şimdi anlayabiliyorum, orada geçireceği günleri hayal edermiş gibi heveslenmişti, Annesi hastaydı, onu yalnız bırakacağını hiç zannetmiyorum, İnanır mısınız, bana&#160;bundan da bahsetti, ama kendi kendini ikna etmekte hiç gecikmedi, annesini bir gececik yalnız bıraksa bir şey olmazmış. Tertuliano Mdximo Afonso oturduğu yerde huzursuzca&#160;kıpırdandı, son sözleriyle Antonio Claro’nun gerçekten de istediğini yapabileceğini kabul etmiş gibi göründüğü için kendine kızmıştı. Bunu neden yapıyorsunuz, diye sordu, boyun&#160;eğdiğini yeniden belli ettiğini hissetti, ama yine geç kalmıştı,&#160;Açıklaması pek kolay değil, ama deneyeyim, dedi Antonio&#160;Claro, belki ortaya çıkmış olmanız evliliğimi sarstığı ve siz&#160;bunu aklınıza bile getiremediğiniz için intikam almak istiyo-rumdur, belki donjuanvari bir çapkınlık ederek kadınları&#160;kullanmak istiyorumdur, belki de, ki bence en akla yatkın sebep bu, bunu saf bir kin yüzünden yapıyorumdur, Kin mi,&#160;Evet, kin, daha birkaç dakika önce elinizde bir silah olsa beni öldüreceğinizi söylediniz, dünyanın ikimize dar olduğunu&#160;böyle ifade ettiniz, bu konuda size tamamen katılıyorum,&#160;dünya ikimize dar, kesinlikle öyle, buluşmamıza getirdiğim&#160;tabanca dolu olsaydı ve ben onu ateşleyecek cesareti bulabil-seydim bu mesele çoktan çözülmüştü, ama bizler iyi insanlarız, hapishaneye düşmekten korkarız, işte bu yüzden, sizi ellerimle öldürmeyi beceremediğime göre, sizi başka bir şekilde öldüreceğim, karınızı becereceğim, işin fenası o bunu asla&#160;bilmeyecek, ben onu becerirken o sizinle seviştiğini sanacak,&#160;bana söyleyeceği tüm tatlı ve tutkulu sözler aslında Antonio</p>
<p>Claro’ya değil Tertuliano Mâximo Afonso’ya söylenmiş olacak, en azından bunu düşünerek avunabilirsiniz. Tertuliano Mâximo Afonso karşılık vermedi, aklından geçiveren düşüncenin gözlerinden okunmasından çekiniyormuş gibi, hızla&#160;bakışlarını kaçırdı. Aniden kendini bir satranç oyunundaymış gibi görmeye başlamıştı, Antönio Claro’nun bir sonraki&#160;hamlesini bekliyordu. Yenilgiye uğramış gibi omuzlarını indirdiği sırada diğer adam saatine bakarak, Gitme vaktim geldi, daha Maria da Paz’ı evinden alacağım, dedi ve ekledi, Tabii bu kılıkta gitmem mümkün değil, sizin kıyafetlerinize ve&#160;arabanıza ihtiyacım var, sizin yerinize geçeceksem her şeyim&#160;tam olmalı, Tertuliano Mâximo Afonso bu sözleri duyunca&#160;içi yeni bir güçle dolmuş gibi doğruldu, Anlayamadım, dedi&#160;şaşkın bir ifade takınarak, ve hemen ekledi, Ah, tabii ya, üzerinizdeki kıyafeti veya öyle lüks bir arabayı alacak parayı nereden bulduğunuzu sorarsa hoş olmaz, Çok doğru, Demek&#160;ki size kıyafetlerimi ve arabamı ödünç vermemi istiyorsunuz,&#160;Biraz önce aynen bunu dile getirdim, Peki bunu kabul etmezsem ne yapacaksınız, Çok basit, buradan Maria da Paz’a telefon edip her şeyi anlatacağım, beni engellemek talihsizliğine düşerseniz sizi göz açıp kapayana dek bayıltacağıma emin&#160;olabilirsiniz, yani dikkatli olun, şiddete başvurmadan buraya kadar gelmeyi başardık, ama gerektiği takdirde güç kullanmaktan kaçınmam, Pekâlâ, dedi Tertuliano Mâximo&#160;Afonso, ne tip kıyafetler istiyorsunuz, takım elbise kravat mı,&#160;yoksa üstünüzdekiler gibi yazlık bir şeyler mi, Hafif giysiler&#160;olsun, üstümdekiler tarzında. Tertuliano Mâximo Afonso&#160;odadan çıktı, yatak odasına gitti, dolabını açtı, çekmecelerini karıştırdı ve daha beş dakika bile geçmeden elinde bir&#160;gömlek, bir pantolon, bir hırka, çoraplar ve ayakkabılarla&#160;oturma odasına döndü. Banyoda giyinin, dedi. Antönio Cla-ro oturma odasına dönünce sehpanın üstünde bir kol saati,&#160;bir cüzdan ve birkaç kimlik belgesi gördü, Arabanın ruhsatı&#160;torpido gözünde, dedi Tertuliano Mâximo Afonso, arabanın</p>
<p>anahtarları bunlar, evin anahtarları da bunlar, kendi giysilerinizi giymeye geldiğinizde evde olmazsam diye onları da veriyorum, evinize dönmeden önce yine kendi giysilerinizi giyeceğinizi varsayıyorum, Tabii, sabaha dönerim, karıma öğleden önce evde olacağıma söz verdim, dedi Antönio Claro, Herhalde geceyi neden dışarıda geçirdiğinize dair ona iyi bir&#160;bahane sunmuşsunuzdur, İşim var dedim, daha önce de olmuştu, ve aniden Antönio Claro’nun kafası karıştı, buraya&#160;girdiği andan itibaren yetkinliği elinden bırakmamış ve olaya tamamen hâkim olmuşken ne diye böyle açıklamalar yapıyordu ki. Kimliğinizi, kol saatinizi, ev ve araba anahtarlarınızı yanınızda götürmemelisiniz, dedi Tertuliano Mâximo&#160;Afonso, üzerinizde hiçbir kişisel eşya olmamalı, yoksa kimliğiniz açığa çıkar, doğaları gereği meraklı yaratıklar oldukları söylenen kadınlar ayrıntılara çok dikkat ederler, Peki ya siz&#160;ev anahtarlarınız olmadan ne yapacaksınız, Anahtarlarım&#160;sizde kalabilir, hiç merak etmeyin, üst kattaki komşumda birer kopyaları var, veya eşleri, hangi sözcüğü tercih ederseniz&#160;artık, evimin temizliğini komşum yapıyor, Tamam o zaman.&#160;Antönio Claro bu iç daraltıcı sohbeti daha biraz önce dilediği gibi, soğukkanlı ve kendinden emin bir tavırla yönlendirirken şimdi aniden içini saran huzursuzluktan bir türlü kurtu-lamıyordu. Amacına ulaşmış olmasına rağmen konuşmanın&#160;bir kısmında dikkati dağılmış ve daha ne olduğunu anlayamadan adeta yolun dışına itilmişti. Maria da Paz’ı evinden&#160;alması gereken saat yaklaşmaktaydı, geç kalacağını düşünerek telaşa kapılmaya başlamıştı, fakat başka bir şey vardı ki,&#160;içini daha da büyük bir telaşla dolduruyordu, Git artık, dışarı çık, diye düşündü, insan büyük bir zafer kazanmış olsa bile savaş meydanını vaktinde terk etmesini bilmeliydi. Kimlik&#160;belgelerini, evinin ve arabasının anahtarlarını, kol saatini, alyansını, üzerinde isminin baş harfleri bulunan bir mendili ve&#160;bir cep tarağını acele hareketlerle sehpaya dizdi, arabanın&#160;ruhsatının torpido gözünde olduğunu, gerek olmasa da, ek-</p>
<p>ledi ve, Arabamın hangisi olduğunu biliyor musunuz, diye sordu, apartman kapısının hemen yakınına park ettim, Ter-tuliano Mâximo Afonso’nun cevabı olumluydu, Buluştuğumuzda kır evinin önünde görmüştüm, Sizinki nerede peki,&#160;Hemen sokağın köşesinde, apartmandan çıkınca solda, tek&#160;kapılı mavi bir araba, dedi Tertuliano Mâximo Afonso, karışıklığa mahal vermemek için arabanın markasını ve plaka&#160;numarasını da söyledi. Sakal Antonio Claro’nun oturmuş olduğu koltuğun kolçağında duruyordu. Sakalı götürmeyecek&#160;misiniz, diye sordu Tertuliano Mâximo Afonso, Siz satın aldığınıza göre sizde kalsın, şimdi çıkarkenki görünümümle&#160;yarın kıyafetlerimi değiştirmek için geldiğimdeki görünümüm aynı olmalı, dedi Antonio Claro, güveni az da olsa yerine gelmişti, alaycı bir tavırla ekledi, Bir dahaki görüşmemize dek Tarih öğretmeni Tertuliano Mâximo Afonso ben olacağım. Birkaç saniye bakıştılar, evet, Tertuliano Mâximo&#160;Afonso evine gelen Antonio Claro’ya, Birbirimize söyleyeceğimiz her şeyi zaten söyledik, derken doğruyu söylemişti ve&#160;bu sözler ebediyen doğru kalacaklardı. Tertuliano Mâximo&#160;Afonso ses çıkarmadan dairenin kapısını açtı, konuğu dışarı&#160;çıksın diye kenara çekildi ve adamm ardından kapıyı yine yavaşça ve dikkatle kapadı. Komşularının fesat meraklarını körüklememek için böyle davrandığı samlabilirdi, fakat Kas-sandra burada olsaydı, insanların tabutları kaparken de aynen böyle hareket ettiklerini bize hatırlatırdı. Tertuliano&#160;Mâximo Afonso oturma odasına döndü, kanepeye oturdu&#160;ve gözlerini kapayıp arkasına yaslandı. Bir saat boyunca hiç&#160;kımıldamadı, fakat uyumuyordu, yalnızca külüstür arabası&#160;şehirden çıkana dek vakit geçiriyordu. İçinde herhangi bir acı&#160;hissetmeden, uzaklaşıp gözden kaybolan birine bakarmış gibi Maria da Paz’ı düşündü, Antonio Claro’nun ilk çarpışmayı kazanan, fakat, eğer dünyada biraz olsun adalet kaldıysa,&#160;ikinci çarpışmayı kaybedecek olan bir düşmana benzediğini&#160;düşündü. Akşamüstünün ışığı yerini karanlığa bırakmaktay-</p>
<p>dı, arabası otoyoldan çıkmış ve köyün etrafından dolanan kestirme yoldan geçmiş olsa gerek, şu anda kır evinin önüne&#160;park ediyor, Antönio Claro cebinden bir anahtar çıkardı,&#160;onu Tertuliano Mâximo Afonso’nun evinde bırakması&#160;mümkün değildi, Maria da Paz’a bu anahtarı kır evinin sahibinden aldığını söyleyecek, ama, tabii, evin sahibi geceyi&#160;burada geçireceklerini bilmiyor, Okuldan arkadaşım olur,&#160;güvenilir biridir, ama ona kişisel sırlarımı açacak kadar da&#160;güvenmem, sen biraz burada bekle, ben içerde her şey derli&#160;toplu mu bir göz atıp geliyorum. Maria da Paz kiralık bir kır&#160;evinin zaten dağınık olamayacağını düşünecekken Tertuliano Mâximo Afonso tarafmdan tutkulu ve şehvetli bir biçimde öpülünce dikkati dağıldı, sonra da, adamın evi kolaçan ettiği süre boyunca, manzaranın güzelliğine dalıp gitti, vadi,&#160;nehir yatağı boyunca koyu renkli bir çizgi gibi uzanan dilbu-dak ve akkavaklar, geride yükselen dağlar, dağların tepesini&#160;adeta okşayıp geçen güneş, her şey ne kadar büyüleyiciydi.&#160;Tertuliano Mâximo Afonso kanepen kalktı ve Antönio Cla-ro’nun kır evinin içinde neler yaptığını hayal etmeye başladı,&#160;kendini eleverebilecek eşyalara karşı gözünü dört açmış etrafa bakıyor, birkaç film afişi görüyor; ama zararlı değiller, kaldırmaya gerek yok, öğretmenler de sinemaya ilgi duyabilirler, asıl tehlike şu fotoğrafta, Helena ile birlikte çekilmiş bir&#160;fotoğraf holdeki masanın üstünde duruyor. Adam nihayet&#160;evin kapısından kadına seslendi, Artık gelebilirsin, yere düşmüş eski bir perde yüzünden içerisi savaş alanı gibiydi. Kadın arabadan çıktı, girişteki basamakları neşeyle tırmanıverdi ve içeri girince evin kapısı gürültüyle çarparak kapandı, ilk&#160;bakışta bunun küçük bir kabalık olduğu düşünülebilir, fakat&#160;kır evinin tenha bir yerde bulunduğunu, ne yakında, ne de&#160;uzakta komşusunun olduğunu unutmamak gerekir, ayrıca&#160;biraz anlayışlı olmamız lazım, biraz önce eve kapanmış olan&#160;iki kişinin, çarpan bir kapının çıkardığı gürültüden çok daha&#160;mühim işleri var.</p>
<p>Tertuliano Mâximo Afonso, Antonio Claro’nun getirdiği mektup fotokopisini düşmüş olduğu yerden kaldırdıktan sonra çalışma masasının çekmecesini açtı, film şirketinden&#160;gelen cevap da buradaydı, iki kâğıdı sakallı olarak çektirdiği fotoğrafla birlikte eline alıp mutfağa gitti. Elindekileri eviyeye koydu, üzerlerine yanmakta olan bir kibrit attı ve kâğıtlar çabucak tutuştular, alevler kâğıtları çiğneyip yutuyor,&#160;sonra da kül olarak tükürüyorlardı, alevler dindikten sonra&#160;bile kararmış kâğıtların kenarları köz halinde parıldayarak&#160;titreşti. Adam külleri eşeleyerek közleri söndürüp musluğu&#160;açtı ve son kül parçacığı da gözden kaybolana dek suyu akıtmaya devam etti. Sonra yatak odasına gitti, video kasetleri&#160;dolabında sakladığı yerden çıkardı ve oturma odasına döndü. Antonio Claro’nun banyoda üstünü değiştirdikten sonra getirdiği kıyafetler katlanmış halde tekli koltuğun üstünde duruyordu. Tertuliano Mâximo Afonso tepeden tırnağa&#160;soyundu. Diğer adamın üstünden çıkmış olan iç çamaşırını&#160;giyerken tiksintiyle yüzünü buruşturdu, ama başka çaresi&#160;yoktu, bunu yapmak zorundaydı, işte bazen kader böyle kılık değiştirip zorunluluk adını alır. Artık Tertuliano Mâximo&#160;Afonso’nun benzerine dönüştüğüne göre Antonio Claro’nun&#160;geride bırakmış olduğu Antonio Claro kimliğine bürünmekten başka çıkar yolu yoktu. Antonio Claro da yarın giysilerini almak için dönerken sokakta Tertuliano Mâximo Afonso olarak yürüyecek ve burada veya başka bir yerde bıraktığı kıyafetleri kendisini yeniden Antonio Claro kimliğine kavuşturana dek Tertuliano Mâximo Afonso olarak kalmaya&#160;devam edecekti. Hoşumuza gitse de gitmese de, insanı insan&#160;yapan şey giysileridir. Tertuliano Mâximo Afonso Antonio&#160;Claro’nun kişisel eşyalarını bırakmış olduğu sehpaya yaklaştı ve dönüşümünü düzenli bir biçimde tamamladı. İlk olarak&#160;kol saatini taktı, alyansı sol elinin yüzükparmağına geçirdi,&#160;tarağı ve üzerine AC harfleri işlenmiş mendili pantolonun&#160;bir cebine, evle arabanın anahtarlarını da diğer cebine, herhangi bir şüpheye düşülmesi durumunda Antonio Claro olduğunu kanıdamaya yarayacak kimlik belgelerini de arka&#160;cebine koydu. Son bir rötuşu da tamamlayınca dışarı çıkmaya hazır olacak, Antonio Claro’nun gelirken yanında getirdiği takma sakal, adam buna ihtiyaç duyulacağını düşündüğünü söylemişti, fakat duyulmamıştı, sakal öylece bir kenarda durmuştu, tesadüfler bazen meydana gelmekte yıllarca&#160;gecikirler, bazense öylesine arka arkaya gelirler ki adeta birbirlerinin tepesine çıkarlar. Tertuliano Mâximo Afonso sakalı takmak için banyoya gitti, sakal habire çıkarılıp takılmaktan, surattan surata gezmekten yapışkanlığını kaybetmiş, şahin gözlü kanun adamlarını veya evhamlı vatandaşları şüpheye düşürmesi işten bile değil. Nihayet cildine iyi&#160;kötü yapıştı, Tertuliano Maximo Afonso tenha bir köşede&#160;bir çöp tenekesi bulana dek yapıştığı yerde kalması yeterli.&#160;Takma sakalın kısa ve hareketli yaşamı böylece son bulacak,&#160;video kasetler de aynı çöplüğün leş kokulu derinliklerine gömülecekler. Tertuliano Maximo Afonso oturma odasına&#160;döndü, geride bir şey unutmamak için diye etrafa bakındı,&#160;sonra yatak odasına gitti, antik Mezopotamya uygarlıkları&#160;hakkındaki kitap başucu sehpasında duruyordu, onu yanına alması için hiçbir sebep yoktu, ama yine de alacaktı, insan aklını anlamak mümkün değil, Tertuliano Mâximo&#160;Afonso yirmi dört saatten kısa bir süre içinde eve dönüp&#160;Asurlulara ve Amurrulara kavuşacaksa kitabı yanında götürmesinin ne anlamı var. Alea jacta est, diye mırıldandı, ok&#160;yaydan çıktı, bir şeyin olacağı varsa zaten olacaktır, kaçarı&#160;yok. Rubikon bu kapanan kapıdır, inmekte olduğu bu merdivenlerdir, onu arabasına götüren adımlardır, arabanın kapısını açan anahtardır, kendisini sokaktan dışarı çıkaran motorun hafif hırıltısıdır, zarlar atıldı, gerisine tanrılar karar verecek. Aylardan ağustos, günlerden cuma, yollarda fazla araba ve insan yok, gitmekte olduğu sokak daha biraz önce&#160;uzaktaydı, şimdiyse yakınlaşıverdi. Hava yaklaşık yarım saat önce karardı. Tertuliano Mâximo Afonso arabasını apartmanın önüne park etti. Dışarı çıkmadan önce pencerelere&#160;göz attı ve içerde ışık görmedi. Tereddüt etti, Şimdi ne olacak, ne yapacağım, diye sordu kendi kendine, mantığı hemen cevap yetiştirdi, Yapma ama, bu kararsızlık niye, dilediğin gibi Antonio Claro’ya dönüştüğüne göre tek yapman&#160;gereken sakince evine çıkmak, ışıklar kapalıysa elbet bir sebebi vardır, dikkat edersen apartmanda ışıkları kapalı başka&#160;daireler de var, sen de karanlıkta görme yeteneğine sahip bir&#160;kedi olmadığına göre gidip ışıkları yakacaksın, tabii bilmediğimiz bir sebepten ötürü birinin seni beklemediğini varsayarsak, ayrıca bildiğimiz üzere karına işin olduğunu ve bu&#160;geceyi dışarıda geçireceğini söylemiştin, dolayısıyla şimdi yeni bir şeyler uydurmalısın. Tertuliano Mâximo Afonso, Mezopotamya ile ilgili kitap koltuğunun altında, karşıdan karşıya geçti, apartmanın kapısını açtı, asansöre bindi ve yalnız&#160;olmadığını fark etti, İyi akşamlar, ben de seni bekliyordum,&#160;dedi sağduyusu, Ortaya çıkmasan olmazdı zaten, Burada ne&#160;işin var, Masum ayağına yatma, niye geldiğimi sen de benim&#160;kadar iyi biliyorsun, İntikam almak, misilleme yapmak, düşmanın karısıyla yatmak için geldin, ne de olsa senin karın şu&#160;anda onunla birlikte, İyi bildin, Peki ya sonra, Sonra hiçbir&#160;şey olmayacak, Maria da Paz başka bir adamla yattığını asla bilmeyecek, Peki ya diğer iki kişi, Diğerleri bu trajikomik&#160;olayın en kötü kısmını yaşamak zorunda kalacaklar, Neden,&#160;Sağduyu olduğuna göre nedenini biliyor olman lazım, Asansörlerde pek iyi işlemiyorum, Antonio Claro yarın eve dönünce karısına aynı anda hem onunla yattığını hem de iş için&#160;şehir dışında bulunduğunu açıklamakta epey zorlanacak, Bu&#160;kadarını senden hiç beklemezdim, bu düpedüz şeytani bir&#160;plan, İnsani bir plan, sevgili dostum, gayet insani, şeytan&#160;plan falan yapmaz, hatta insanlar iyi kalpli varlıklar olsalardı şeytan diye bir şey var olamazdı bile, Yarın ne yapacaksın, Bir mazeret uyduracak ve erkenden çıkıp gideceğim, Şu</p>
<p>kitabı niye yanında taşıyorsun, Bilmiyorum, belki de bir hatıra olarak burada bırakırım. Asansör beşinci katta durdu, Tertuliano Mâximo Afonso, Benimle geliyor musun, diye&#160;sordu, Ben sağduyuyum, içerde bana yer yok, Öyleyse daha&#160;sonra görüşürüz, Pek sanmıyorum.</p>
<p>Tertuliano Maximo Afonso kulağını dairenin kapısına dayadı. İçerden hiçbir ses gelmiyordu. Evin sahibiymiş gibi&#160;doğal davranması gerekliydi, fakat kalbi öylesine büyük bir&#160;şiddetle atıyordu ki tüm vücudu sarsılıyordu. Daha ileri gitmeye cesareti yoktu. Aniden asansör inmeye başladı, Kim&#160;çağırdı acaba, diye düşündü korkuyla, ve daha fazla tereddüt etmeden anahtarı deliğe sokup içeri girdi. Ev karanlıktı,&#160;fakat pencereden içeri giren belli belirsiz bir aydınlık yavaşça eşyaların dış hatlarını belirginleştirdi ve onları seçilebilir&#160;kıldı. Tertuliano Mâximo Afonso elini kapının yanındaki&#160;duvarda gezdirdi ve sonunda ışık düğmesini buldu. Evde hiçbir kıpırtı yoktu, Hiç kimse yok, diye düşündü, her şeyi görebilirim, evet, ev belki de gece boyunca kendisine, yalnızca&#160;kendisine ait olacaktı, belki de evde yalnız olacaktı, belki&#160;Helena’nm ailesi şehirde yaşıyordu ve kadın kocasının yokluğunu fırsat bilerek onları ziyarete gitmişti, belki de ancak&#160;yarın dönecekti, durum böyleyse sağduyunun şeytani diye sınıflandırdığı plan yavan bir şaka gibi havaya karışacak, bir&#160;çocuk tarafından üflenip devrilen iskambil kâğıtlarından bir&#160;ev gibi yıkılıp gidecekti. Derler ya, hayat kaderin cilveleriyle&#160;doludur, oysa havat dünyadaki en aptal şeylerden biridir, bi-risi bir gün hayata, Aynen devam et, durmadan ilerle, yoldan&#160;n^^n^^dem^oteaİıdır ve hayat o günden beri aptallaşmış, bize vermekle övündüğü de rs!e rden hiçbir şey öğrenememiş, kendisine verilen emri körlemesine yerine getirmek-ten başka bir sey yapamamış, önüne gıkanjıerjevideyirin&#160;geçmiş, geride bıraktığı zarara hiç aldırmamış, bizden bir kez&#160;olsun özür dilememiştir. Tertuliano Mâximo Afonso evi baştanbaşa gezTg'TŞiklâfT'yakıp söndürdü, kapıları, dolapları,&#160;çekmeceleri açıp kapadı, erkek giysilerini, mahrem ve iç gı-cıklayıcı kadın çamaşırlarını, tabancayı gördü, fakat hiçbir&#160;şeye dokunmadı, tek istediği neye bulaştığını anlamak, evin&#160;odalarını inceleyerek evde yaşayanların huylarını algılamaktı, tıpkı insana nereye gitmesi gerektiğini söyleyen ama oraya varacağını garanti etmeyen haritalar gibi. İncelemesi sona&#160;erince, evi gözleri kapalı dolaşabilmeye başlayınca, Antonio&#160;Claro’nun koltuğu olduğunu tahmin ettiği tekli koltuğa&#160;oturdu ve beklemeye başladı. Helena’nm gelmesini istiyordu, tek arzusu buydu, Helena şu kapıdan girsin ve beni görsün, buraya gelmeye cüret ettiğime tanık olunsun, asıl istediği buydu işte, bir tanık istiyordu. Saat on biri biraz geçe kadın eve geldi. Işıkların yandığını görünce daha kapıdan içeri&#160;girmeden, Sen misin, diye sordu, Evet, benim, dedi Tertulia-no Mâximo Afonso, ağzı kupkuru. Kadm hemencecik oturma odasında belirdi, Ne oldu, seni yarından önce beklemiyordum, soruyla cevap arasında çabucak öpüştüler, Tertulia-no Mâximo Afonso, İş ertelendi, dedi ve hemen oturduğu&#160;yere dönmek zorunda kaldı, çünkü bacakları titriyordu, galiba sinirleri bozulmuştu, öpücük yüzünden olmalıydı. Kadının söylediklerini yarım yamalak duydu, Bizimkileri görmeye gittim, Nasıllar, diye sormayı başardı, İyiler, cevabını aldı&#160;ve daha kendine gelemeden, Yemek yedin mi, sorusuyla karşı karşıya kaldı, Evet, merak etme, Çok yorgunum, yatmaya&#160;gidiyorum, bu kitap nereden çıktı, Rol alma ihtimalim olan&#160;tarihi bir film dolayısıyla aldım, İkinci el almışsın, üstünde&#160;notlar var, Sahaftan aldım. Helena oturma odasından çıktı,&#160;birkaç dakika içinde etraf yine sessizliğe gömüldü. Tertulia-no Mâximo Afonso yatak odasına gittiğinde saat iyice geç&#160;olmuştu. Helena uyuyordu, adamın giymesi gereken pijama&#160;yandaki yastığın üstünde duruyordu. İki saat sonra adam&#160;halen uyanıktı. Cinsel organı tepkisizdi. Kadın gözlerini açtı, Uyumuyor musun, diye sordu, Hayır, Neden, Bilmiyorum. Bunun üstüne kadın adama döndü ve sarıldı.</p><div><img src="main-20.jpg" alt=""/></div>
<p>İlk uyanan Tertuliano Mâximo Afonso oldu. Çıplaktı. Yatak örtüsüyle yorgan adamın yattığı taraftan yere doğru&#160;kaymış, Helena’nın memelerinden biri açığa çıkmıştı. Görünüşe bakılırsa kadm derin bir uyku çekmekteydi. Kalın perdelerin pek engelleyemediği sabah güneşi, odanın tamamını&#160;parlak bir ışıkla dolduruyordu. Dışarısı şimdiden kaynıyor&#160;olmalıydı. Tertuliano Mâximo Afonso organının sertleştiğini hissetti, halen adamakıllı tatmin olmamıştı. Tam bu sırada Maria da Paz’ı hatırladı. Başka bir odayı, başka bir yatağı hayal etti, kadının karış karış bildiği bedeni yatakta yatıyordu, Antonio Claro’nun kendininkinin tıpatıp aynısı olan&#160;bedeni de kadınınkinin yanındaydı, aniden yolun sonuna&#160;geldiğini düşündü, önünde koca bir duvar yükseliyor, duvarın üstünde, Uçurum, Geçilmez, yazıyordu, derken geriye de&#160;dönemediğini, gelmiş olduğu yolun ortadan kaybolduğunu,&#160;geride yalnızca ayaklarını bastığı ufacık bir zeminin kaldığını fark etti. Rüya görüyordu ve bunu bilmiyordu. Duvar&#160;parçalanmaya başladı ve duvarın kolları, ki aslında hayatta&#160;kolları çıkan bir duvardan çok daha korkutucu şeyler vardır,&#160;onu yakalayıp uçurumun kenarına çekerken içindeki ıstırap&#160;aniden dehşete dönüştü ve şiddetle sıçrayarak uyandı. Hele-na elinden tutmuş onu yatıştırmaya çalışıyordu, Sakin ol,&#160;kâbus görüyordun, geçti, artık buradasm. Adam, ciğerleri&#160;düşüş yüzünden havasız kalmış gibi nefes nefese çırpınıyordu. Sakin ol, sakin ol, diye tekrarladı Helena. Dirseği üzerinde doğrulmuştu, memeleri açıktaydı, beliyle kalçalarının kıv-</p>
<p>rımlarını belli eden ince yatak örtüsü ve ağzından çıkan sözcükler acılar içindeki adamın bedenine, insanın cildini okşayan ve ıslak bir öpücüğü andıran incecik yağmur damlaları gibi dökülüyordu. Tertuliano Mâximo Afonso’nun dehşete&#160;kapılmış ruhu yavaş yavaş, ilk ortaya çıktığı yere doğru süzülen bir buhar bulutu gibi, bitkin aklına geri döndü, ve He-lena, Kâbusunda ne gördün, anlat bana, dediğinde bu kafası karışık adam, kendi inşa ettiği labirentlerde kaybolan bu&#160;adam, cinsel açıdan aşina olsa da diğer açılardan hiçbir şekilde tanımadığı bir kadının yanında yatmakta olan bu&#160;adam, kadına başlangıcı yok olan yolu anlattı, yolun yapılmış olduğu, anı zamana ve boyutu boşluğa çeviren gizemli&#160;madde, sanki kendi attığı adımlar tarafından tüketilmişti,&#160;kadına duvarı anlattı, sanki hem zamanın hem de boyutun&#160;yolunu kesiyordu, kadına ayaklarının bastığı, iki küçücük&#160;adadan oluşan takımadaları andıran zemini anlattı, ve kadına üzerinde, Uçurum, Geçilmez, yazan işareti anlattı, re-member, seni uyaran kişi, düşmanındır, tıpkı Hamlet’in amcası ve üvey babası Claudius’a söylediği gibi. Kadın hayretler içinde, biraz da kafası karışık halde adamın anlattıklarını dinlemişti, kocasının, düşüncelerini böyle açıkça ifade etmesine hiç alışık değildi, telaffuz ettiği her sözcüğün bir benzeriyle birlikte duyuluyor gibi olmasıysa iyice tuhaftı, sözcükler boş bir mağaradaymış gibi yankılanıyordu, kimin nefes aldığını, kimin bir şeyler mırıldandığını, kimin iç geçirdiğini anlamak imkânsızdı. Helena kendi ayaklarının da adamın anlattığı iki ada gibi olduğunu hayal etti, bu pek hoşuna gitti, kendininkilerin hemen yanında duran iki ayakla bir&#160;araya geldiğinde dört ayaktan oluşan kusursuz takımadalar&#160;oluşturabilirdi, oluştururdu ve oluşturmuştu, tabii dünyada&#160;kusursuzluk diye bir şey mümkünse ve adalar bir okyanusu&#160;andıran şu yatak örtüsüne demir atmayı isterlerse. Daha iyi&#160;misin, diye sordu kadın, Hiç olmadığım kadar iyiyim, dedi&#160;adam, Ne tuhaf, dün gece bambaşka biri gibiydin, içime şefkatle giriyordun ve sonradan bu şefkatin arzu ve gözyaşıyla&#160;ve zevkle, sızı dolu bir iniltiyle, af dileyen bir yakarışla karışık olduğunu hissettim, Öyle hissettiğine göre öyle olmuştur,&#160;Ne yazık ki bazı şeyler hayatta bir kez olur ve bir daha tekrarlanmazlar, Bazı şeyler de olurlar ve olmaya devam ederler, Öyle mi dersin, birisine bir kez gül verirsen, bir daha gülden başka bir şey veremezsin derler, Deneyip görmek gerek,&#160;Şimdi mi, Evet, hazır çıplağız, İşte bu iyi bir sebep, İyi olmasına iyi, ama daha iyileri de var. Dört ada buluştu, takımadalar yeniden kavuştu, dalgalar isyan edercesine sarp kayalıklara çarptı, kayalıkların tepesinden bağırışlar duyuluyorsa&#160;bunun sebebi dalgaların tepesindeki denizkızlarıydı, duyulan&#160;sızıların sebebi acı değildi, af dileyen birisi varsa, dileği ebediyen kabul olmuştu. Kısa bir süre birbirlerinin kollarında&#160;soluklandılar, sonra, son bir öpücüğün ardından, kadın yataktan dışarı süzüldü, Hemen kalkma, biraz daha uyu, kahvaltıyı ben hazırlarım.</p>
<p>Tertuliano Mâximo Afonso uyumadı. Bu evi derhal terk etmeliydi, Antonio Claro eve söylediğinden daha erken gelirse ne yapardı, öğleden önce geleceğini söylemişti, diyelim ki&#160;kır evinde olaylar beklediği gibi gelişmedi ve arabasına atlayıp buraya gelmekte, kendi kendine öfke püskürüyor, hüsranını evinin huzurunda unutmak için acele ediyor, karısına&#160;işin nasıl geçtiğini anlatacak, keyifsizliğini azaltmak için bir&#160;şeyler sallayacak, var olmayan tartışmalar, hiç yaşanmamış&#160;konuşmalar, hiç yapılmamış anlaşmalar uyduracak. Tertuliano Mâximo Afonso’nun yaşadığı zorluk, evden rahatça&#160;çıkamamasından ileri geliyor, Helena’ya kadmın şüphesini&#160;uyandırmayacak bir bahane sunması lazım, kadının dün gece yanında uyuduğu ve kollarında zevklendiği adamın kocası olmadığını halen bilmiyor olduğunu hatırlayalım, durum&#160;böyleyken adam ona ne diyebilir, son ana kadar gizli tuttuğu bir bilgiyi, yaz ortasındaki bir cumartesi sabahı acil bir işi&#160;olduğunu nasıl dile getirebilir, mükemmel bir uyumla zevkin</p>
<p>doruklarına ulaştıklarına biz bile tanık olmuşken yapılabilecek en mantıklı şey yatakta kalıp kısa bir süre için kesilmiş sohbetlerine devam etmektir, kim bilir, bu arada başka ilginç&#160;bir şeyler de yaşanabilir. Birazdan Helena elinde kahvaltı&#160;tepsisiyle odaya dönecek, uzun zamandır baş başa, yatak halen sevişmelerinden kalan tatlı kokularla kaplıyken kahvaltı&#160;etmiyorlardı, kadın belki de bir daha ele geçmeyecek olan&#160;böylesi bir fırsatı kaybetmek istemiyor. Tertuliano Mâximo&#160;Afonso düşünüyor, düşünüyor ve düşünmeye devam ediyor,&#160;insan ruhunun çelişkili enerjisi yüzünden düşünceleri gittikçe coşuyor, düşündükçe de evden ayrılma isteğinin zayıfladığını, tembelleştiğini ve bir yandan da tüm riskleri bir kenara&#160;ittiğini hissediyor, Antonio Claro karşısında elde edeceği&#160;mutlak galibiyete tanık olma arzusu her geçen dakika daha&#160;da güçleniyor. Burada kalmak ve yaptıklarının sonuçlarına&#160;bizzat katlanmak istiyor. Varsın Antonio Claro buraya gelsin ve kendisiyle karşılaşsın, varsın öfkelensin, hiddetlensin,&#160;şiddet kullansın, ne yaparsa yapsın yenilgisi hafiflemeyecek.&#160;Tertuliano Mâximo Afonso’nun elindeki kozun büyüklüğünü Antonio Claro da biliyor, şu lanet olası Tarih öğretmeni&#160;kendisine bu saatte nereden çıktığını sorduğu anda Helena,&#160;nihayet, kollarındaki benlere, dizlerindeki yara izlerine, penis boyutlarına ve, bugünden itibaren, seviştikleri kadınlara&#160;kadar tıpatıp aynı olan iki adamın dâhiyane planlarmm aslında ne kadar alçak olduğunu anlayacak. Tertuliano Mâxi-mo Afonso’nun bedeni kan revan içinde de kalsa, hastanelik&#160;de olsa onu bu hale getirecek olan kişinin yarası asla iyileşmeyecek. Yatakta uzanmış, kahvaltısının getirilmesini bekleyen adamın beyni tarafından üretilen bu intikam düşünceleri burada son bulabilirdi, ancak böyle olsaydı insan ruhunun&#160;biraz önce sözünü ettiğimiz çelişkili enerjisi, ya da başka bir&#160;isim vermemiz gerekirse, görülmemiş bir asalet hissinin aniden ortaya çıkma olasılığı, geçmişte yaşanan tüm iğrençliklere rağmen alkışı hak eden bir beyefendilik, hiçe sayılmış</p>
<p>olurdu. Ne kadar inanılmaz gözükse de, ahlak kurallarından korktuğu ve gerçeğin ortaya çıkmasından ürktüğü için Ma-ria da Paz’ın Antonio Claro’nun kollarına düşmesine göz yuman bu adam, yaşamı boyunca karşısına çıkan en zor görevi sonuna kadar götürmeye ve Helena’yı, kocasının tıpatıp&#160;aynısı bir adam kapıdan içeri girdiğinde yalnız ve korumasız&#160;bırakmamaya kararlı. İnsan ruhu, içinden aniden bir palyaçonun fırlayacağı ve bize nanik yapıp dil çıkaracağı kapalı&#160;bir kutu gibidir, fakat bazı durumlarda bu palyaço bizi kutunun kenarından süzmekle yetinir, ve olur da dürüst ve adil&#160;davrandığımızı görürse, başını beğeniyle sallar ve ümitsiz bir&#160;vaka olmadığımıza karar vererek gözden kaybolur. Biraz önce almış olduğu karar sayesinde Tertuliano Maximo Afonso&#160;sicilinden birkaç ufak hatayı sildirdi, fakat diğer hatalarını&#160;hafıza denen koyu renkli kâğıda işleyen mürekkep solana&#160;dek daha çok acı çekmesi gerekecek. İnsanlar hep, Olayları&#160;zamana bırakmak lazım, derler, ama asıl mesele, yeterli zamanımızın olup olmadığıdır. Tam Tertuliano Mâximo Afonso yataktan kalkarken Helena elinde kahvaltı tepsisiyle içeri&#160;girdi, Yatakta kahvaltı etmek istemiyor musun, diye sordu,&#160;ve adam bunu istemediğini, tepsi mi kaydı, fincan mı devrildi, yorgana tereyağı mı bulaştı, örtünün kıvrımlarının arası&#160;ekmek kırıntısıyla mı doldu, bu kırıntılar cildin en hassas&#160;yerlerine mi battı diye düşünmek zorunda kalmadan rahatça sandalyede oturup kahvaltı etmeyi tercih ettiğini söyledi.&#160;Olabildiğince şakacı ve komik bir tavırla dile getirilmeye çalışılan bu konuşmanın asıl amacı, Tertuliano Mâximo Afon-so’nun zihninde beliren yeni bir kaygıydı ve bu kaygı gittikçe güçleniyordu, Antonio Claro dönerse en azından bizi yatakta kızarmış ekmeklerini kemiren iki günahkâr gibi görmeyecek, diye düşünüyordu, Antonio Claro dönerse en azından yıkanmış, taranmış ve Tanrı’nın buyurduğu gibi giyinmiş olacağız, çünkü görünüm denen şey de ahlaksızlık gibidir, madem onunla kol kolayız ve bundan kaçınamıyor, ama</p>
<p>pek şikâyet de etmiyoruz, o halde bırakalım, sadece şekil itibariyle de olsa, erdemle ahlaksızlık uğraşsın, zaten daha fazlasını beklemek de hata olur.</p>
<p>Saat on buçuk oldu bile. Helena alışverişe çıktı, çıkmadan önce de, Birazdan dönerim, diyerek adamı öptü, birkaç saat önce adamla kadını bir araya getiren ateşli tutkunun halen ılık olan közlerinin bir kalmasıydı bu öpücük. Şimdiyse&#160;Tertuliano Mâximo Afonso antik Mezopotamya uygarlıkları hakkındaki kitap dizleri üstünde açık halde kanepeye&#160;oturmuş, Antonio Claro’nun gelmesini bekliyor ve hayal gücünü zaptetmekte zorluk çeken bir insan olduğundan, adamın kadınla yolda karşılaşmış olduğunu ve karışıklığı bir an&#160;önce açıklığa kavuşturmak amacıyla birlikte yukarı çıktıklarını hayal ediyor, Siz benim kocam değilsiniz, kocam evde,&#160;bakın kanepede oturuyor, siz huzurumuzu bozmak isteyen&#160;Tarih öğretmeni olmalısınız, diye karşı çıkacak Helena&#160;Antonio Claro’ya, Antonio Claro da, Senin kocan benim,&#160;Tarih öğretmeni olan o, okuduğu kitaba baksana, bu adam&#160;tam bir dalavereci, diyerek kadını ikna etmeye çalışacak, kadınsa alaycı bir tavırla adamın lafını kesecek, Tabii, tabii, peki alyansımızın sizin değil onun parmağında olmasını nasıl&#160;açıklayacaksınız. Helena elinde torbalarla tek başına içeri&#160;girdiğinde saat tam on biri gösteriyor. Birazdan, N’oldu,&#160;keyfin mi yok, diye soracak ve adam, Olur mu hiç, nereden&#160;çıkardın, diye cevap verecek, kadın da, Neden saate bakıp&#160;duruyorsun, anlamadım, diyecek, ve adam bilmediğini, öylesine baktığını, belki biraz heyecanlı olduğunu söyleyecek,&#160;Bana Kral Hammurabi rolünü verirlerse oyunculuk kariyerim için müthiş olur. Saat on bir buçuğu geçti, on ikiye çeyrek var ve Antonio Claro hâlâ görünürde yok. Tertuliano&#160;Mâximo Afonso’nun kalbi dört bir yana çifte atan azgm bir&#160;beygir gibi, yerinde duramıyor^ telaş hissi boğazım düğümlü-yor ve ona hâlâ vakti olduğunu haykırıyor, Hazır Helena&#160;öteki odadayken fırsattan yararlan ve kaçıp git, hâlâ on da-</p>
<p>kikan var, ama dikkatli ol, asansörü kullanma, merdivenlerden in ve sokağa çıkmadan önce etrafa iyice göz at. Saat on iki, oturma odasındaki duvar saati Antonio Claro’ya son bir&#160;şans tanımak istercesine, verdiği sözü son ana kadar tutarcasına saniyeleri ağır ağır saydı, ama Tertuliano Mâximo&#160;Afonso zaten kendini kandırmaya dünden razıydı, Şimdiye&#160;kadar gelmediğine göre artık gelmez, diye düşünüyor. Herkes geç kalabilip araba bozulabilir, lastik patlayabilir, böyle&#160;şeyler her gün olabilir, herkesin başına gelebilir. Artık her dakika sancılı geçecek, sonra sıra hayal kırıklığına, şaşkınlığa&#160;gelecek ve adam kaçınılmaz olarak şöyle düşünecek, Pekâlâ,&#160;geç kalmasına kaldınız, ama telefon diye bir şey var, neden&#160;telefon edip diferansiyelin veya vites kutusunun bozulduğunu veya vantilatör kayışının koptuğunu söylemiyorsunuz,&#160;böyle eski ve bakımsız arabalar sürekli bu tip arızalar çıkarırlar. Bir saat daha geçti, Antonio Claro ortalarda yok, ve&#160;Helena oturma odasına girip öğle yemeğinin hazır olduğunu&#160;haber verince Tertuliano Mâximo Afonso karnının aç olmadığını, kadının yemeği yalnız yemesini ve kendisinin mutlaka dışarı çıkması gerektiğini söyledi. Kadın çıkma sebebini&#160;sordu, adam evli olmadıklarını ve ona hiçbir açıklama yapmak zorunda olmadığını söylerse tüm kartlarını masaya açmış olurdu, dolayısıyla dönünce her şeyi anlatacağını söylemekle yetindi, Tertuliano Mâximo Afonso herkese aynı sözü vermekte ve sözünü kısmen ve geç de olsa yerine getirmektedir, bunu annesi de iyi bilir, Maria da Paz da, bu arada ondan da hiç haber yok. Helena adama üstünü değiştirmesini tavsiye etti ve adam kadına hak verdi, Evet, zaten üstümdeki kıyafet de yapacağım iş için hiç uygun değil, gömlek, ceket ve kumaş pantolon giysem çok daha iyi olur, neticede yaz tatiline çıkmış bir turist değilim. On beş dakika sonra evden çıktı, Helena ona asansörün kapısına kadar eşlik etti, kadının gözlerindeki acı parlaklık, birazdan ağlayacağının&#160;habercisiydi, Tertuliano Mâximo Afonso sokağa ayak bas-</p>
<p>madan kadın gözyaşlarına boğulacak ve cevabını halen bulamadığı şu meşhur soruyu kendi kendine tekrarlayacaktı, Neler oluyor, neler oluyor.</p>
<p>Tertuliano Mâximo Afonso arabaya girdi, ilk düşüncesi buradan uzaklaşmaktı, sakin bir yerde durup durumu ciddiyetle gözden geçirecek, yirmi dört saatten beri kafasının içinde dönüp duran karmaşayı düzene sokacak ve son olarak,&#160;ne yapacağına karar verecekti. Arabayı çalıştırdı ve sokaktan çıkar çıkmaz, hiçbir şeyi gözden geçirmesinin gerekmediğini fark etti, tek yapması gereken Maria da Paz’a telefon&#160;etmekti, Bunu neden daha önce düşünemedim ki, o eve tıkı-lı kaldığım ve oradan telefon edemeyeceğim için herhalde.&#160;Yüz metre gittikten sonra bir telefon kulübesi gördü. Arabayı durdurdu, aceleyle telefon kulübesine girdi ve numarayı&#160;çevirdi. Kulübenin içi öyle sıcaktı ki insan nefes almakta zorlanıyordu. Telefonu açıp, Alo, diyen kadının sesi tanıdık değildi, Maria da Paz ile görüşecektim, dedi adam, Evet, ama&#160;kimsiniz, İşyerinden arkadaşıyım, aynı bankada çalışıyoruz,&#160;Maria da Paz bu sabah öldü, araba kazası geçirdi, nişanlısı&#160;da arabadaydı ve ikisi de öldü, gerçek bir facia, tam bir facia. Tertuliano Mâximo Afonso’nun bedeni bir saniye içinde&#160;tepeden tırnağa terden sırılsıklam oldu. Bir şeyler geveledi,&#160;ama karşı taraftaki kadın adamın dediğini anlayamadı, Ne&#160;dediniz, adam ne dediğini hatırlamıyordu ve asla hatırlama-yacaktı, sonsuza dek unutmuştu ve ne yaptığının farkında&#160;olmaksızın, pili aniden tükenen bir makine gibi, ahizeyi elinden düşürdü. Telefon kulübesinin içi bir fırın gibi kavruluyordu, adamın kılı bile kıpırdamıyordu, kulaklarında tek bir&#160;sözcük uğulduyordu, Öldü, fakat çok geçmeden bu sözcük&#160;yerini başka sözcüklere bıraktı, bu sözcükler uğuldamıyor,&#160;adamın kafasının içinde çığlıklar atıyorlardı, Onu öldürdün.&#160;Kadını öldüren şey Antönio Claro’nun arabayı dikkatsizce&#160;sürmesi değildi, kaza bu sebepten meydana geldiyse tabii,&#160;onu öldüren, Tertuliano Mâximo Afonso idi, onu adamın</p>
<p>ahlaki zayıflığı öldürmüştü, onu adamın gözlerini kör eden intikam arzusu öldürmüştü, iki adamdan birinin, aktörün&#160;veya Tarih öğretmeninin bu dünyada fazlalık olduğu söylenmişti, ama sen öyle değildin, Maria da Paz, fazlalık olan sen&#160;değildin, senin annenin yanında kalmanı sağlayacak bir kopyan yoktu, sen eşsizdin, her sıradan insan gibi eşsizdin, gerçekten eşsizdin. İnsanın ancak kendisinden nefret ediyorsa&#160;başkasından da nefret edebileceği söylenir, fakat herhalde&#160;nefretlerin en fenası başkasıyla eşit olmayı kaldıramayanın&#160;duyduğu nefrettir, ve bu eşitlik mutlak benzerlik halinde ortaya çıktığında durum daha da kötüleşebilir. Tertuliano&#160;Mâximo Afonso sarhoşmuş gibi yalpalayarak telefon kulübesinden çıktı, yıkılırcasına, sert bir hareketle arabaya bindi&#160;ve öylece oturdu, gözlerini ileri dikmişti, bakışları boştu, fakat kendini daha fazla tutamadı, gözleri yaşlarla doldu ve&#160;göğsü hıçkırıklarla sarsıldı. Şu anda Maria da Paz’a daha önce hiç olmadığı, gelecekte de hiç olamayacağı kadar çok&#160;âşıktı. Hissettiği acı, kadını kaybetmiş olmaktan ileri geliyordu, içindeki suçluluk duygusu ebediyen irin ve pislik salgılayan cılk bir yara gibi sızlıyordu. Yoldan geçen birkaç kişi,&#160;kimseye zararı veya yararı dokunmayan bayağı ve çaresiz bir&#160;merakla ona baktı, hatta birisi yaklaşıp yapabileceği herhangi bir şey var mı diye sorunca Tertuliano Mâximo Afonso&#160;olumsuz cevap verip teşekkür etti ve teşekkür ettiği için daha da şiddetle ağlamaya başladı, sanki birisi gelip elini omzuna koymuş ve, Sabret, kederin zamanla geçer, demişti, zamanın her şeye derman olduğu doğruydu, fakat bazen acının dinmesi için uzun zaman geçmesi gerekirdi, bazense acı&#160;dinmez, zaman geçmek bilmezdi, neyse ki böyle durumlar&#160;daha nadir görülürdü. Gözyaşları tükenene kadar yerinden&#160;kımıldamadı, sonra zaman yeniden işlemeye başladı ve&#160;adam kendi kendine, Peki ya şimdi nereye gideceksin, diye&#160;sordu, işte böylece Tertuliano Mâximo Afonso, tüm olasılıklar hayatının sonuna kadar Antonio Claro’ya dönüştüğünü</p>
<p>işaret ederken, gidecek hiçbir yerinin olmadığını fark etti. Birincisi, eskiden kendi evi dediği ev Tertuliano Maximo Afon-so’ya aitti ve Tertuliano Mâximo Afonso artık hayatta değildi, İkincisi, eskiden Antönio Claro’ya ait olan eve gidip He-lena’ya kocasının öldüğünü ve artık Antönio Claro’nun kendisi olacağını söyleyemezdi, son olarak, Maria da Paz’ın evine, ki oraya davet bile edilmemişti, ancak annesine kızını kaybetmiş olduğu için kuru bir başsağlığı dilemeye gidebilirdi. Tertuliano Mâximo Afonso’nun bu noktada, doğal olarak, bu üzücü haberi aldığı takdirde kendi annesinin de Maria da Paz’ınki gibi dinmek bilmez gözyaşlarına boğulacağını düşünmesi gerekirdi, fakat bilincinin derinliklerinde kendisinin daima Tertuliano Mâximo Afonso olarak kalacağı&#160;gerçeği yattığından, ve yine bilinci gereğince, kendini halen&#160;hayatta gördüğünden, başka koşullarda ilk aklına gelecek&#160;şey olan bu düşünceyi geçici olarak göz ardı etmiş olmalıydı. Şu anda asıl yapması gereken, biraz önce sorduğu ve havada kalmış olan soruya bir cevap bulmaktı, Peki ya şimdi&#160;nereye gideceksin, aslında bu sorunu çözmek hiç de zor değildi, içinde bulunduğu devasa metropolde her zevke ve keseye uygun bir sürü otel ve pansiyon vardı. İşte böyle bir yere gitmeliydi, ve orada sadece sıcaktan korunup dilediği gibi&#160;ağlayacağı kadar değil, daha uzun süre kalmalıydı. Önceki&#160;geceyi Helena ile geçirmiş olması ayrıydı, o sırada bir oyunun içinde basit bir hamlede bulunmuş gibiydi, sen benim&#160;karımla yatarsan ben de seninkiyle yatarım, aynen böyle, göze göz, dişe diş, kısas yasası böyle buyurur ve bu yasa şimdiye kadar hiçbir yerde bu vakada olduğu kadar başarıyla uygulanmamıştır, çünkü bu yasanın Latince ismi lex talionis&#160;şeklindedir, talionis sözcüğünün yalın hali olan talio sözcüğü, benzer anlamındaki talis sözcüğüyle aynı kökten gelir,&#160;yani işlenen suçlar benzerse, suçu işleyen kişiler de benzerdir.&#160;Biraz önceki cümleyi baştan toparlamamız gerekirse, önceki&#160;geceyi Helena ile geçirmiş olması ayrıydı, çünkü o sırada</p>
<p>kimse ölümün oyuna katılıp şah mat yapacağını tahmin edemezdi, yarınki gazeteler rahmetlinin adını Tertuliano Mâxi-mo Afonso olarak verecek olsalar da, Antonio Claro’nun hayatta olmadığını bilerek, sonraki gece kadının koynuna&#160;girmek ayrıydı, çünkü böyle yaptığı takdirde dalaverenin üstüne bir dalavere daha bindirmiş olacaktı. Biz insanlar, kimimiz daha az, kimimiz daha çok, hayvan olmamıza rağmen,&#160;birkaç iyi hisse de sahibizdir, hatta bazen kendimize saygı&#160;duymaya bile başlar gibi oluruz, Tertuliano Mâximo Afonso adlı bu adamsa, birçok kez bu şiddetli eleştirimizi haklı çıkaracak davranışlar göstermiş olsa da, kendisini sonsuza dek&#160;suçlu bellememize sebep olacak adımı atmaya cüret edemeyecek. Dolayısıyla ilk iş olarak kendine bir otel bulacak ve&#160;gerisine yarın karar verecek. Arabayı çalıştırdı ve şehir merkezinin yolunu tuttu, orada otel seçenekleri daha fazla, mütevazı, iki yıldızlı bir otel istiyor, hem sadece bir gece kalacak, Sadece bir gece kalacağımı da kim söylemiş, diye düşündü, yarın, ondan sonraki ve daha sonraki günler nerede uyuyacağım, hayatında ilk kez gelecekte Tarih öğretmenlerine&#160;ihtiyaç duyulacağını, fakat kendisine ihtiyaç duyulmayacağını düşündü, Daniel Santa-Clara aktörlük kariyerini sonlandırmak zorunda kalacak ve var olmuşlukla var olmaya devam etmek arasında denge kurmaya çalışacaktı, bilincimizin&#160;bize, Kim olduğunu biliyorum, demesi elbette çok rahatlatıcıdır, fakat etrafımızdaki insanlar birbirlerine huzursuzca,&#160;Bu adam da kim, diye sormaya başladıklarında bilincimiz&#160;bile bize ve kendi sözlerine şüpheyle yaklaşabilir. Bu umumi&#160;huzursuzluğu ilk yaşama fırsatını elde eden kişi, otel resepsiyonundaki, Tertuliano Mâximo Afonso’dan bir kimlik belgesi isteyen görevli oldu, şükürler olsun ki ismini sormamıştı, çünkü Tertuliano Mâximo Afonso otuz sekiz yıldır kendisine ait olan, şimdiyse yasalar gereği hiçbir kaza kurbanının kaçamadığı otopsi işlemi yapılana dek bir morgdaki soğutucuda bekleyen ezilmiş cesede ait olan ismi, alışkanlıkla,</p>
<p>ağzından kaçırabilirdi. Görevliye verdiği kimlik belgesinde Antönio Claro’nun ismi yazılı, görevli olur da şüpheye düşüp karşısmda duran adamı dikkatle incelemek isterse göreceği surat, kimlikteki fotoğrafta bulunan suratla aynı. Görevliyi şüpheye düşürecek herhangi bir şey olmuyor ve Ter-tuliano Mâximo Afonso konuk defterini imzalıyor, böyle&#160;durumlarda asıl imzayı andıran rasgele bir karalama yapmak yeterlidir, odanın anahtarını alıyor, bagajı olmadığını&#160;söylüyor ve kendisine hiçbir şey sorulmamış olmasına rağmen bir mazeret uydurmaya karar veriyor, uçağını kaçırdığını, valizlerini havaalanında bıraktığını, bu yüzden de otelde&#160;en fazla bir gece kalacağını söylüyor. Tertuliano Maximo&#160;Afonso ismini değiştirmiş olmasına rağmen halen videocu-dakiyle aynı kişi, gerektiğinden fazla konuşuyor, doğal davranmayı bilmiyor, neyse ki resepsiyon görevlisinin başka işleri var, telefonu çalıyor, otele bir sürü bavul ve sırt çantası&#160;taşıyan bir grup yabancı giriyor. Tertuliano Mâximo Afonso&#160;odasına çıktı, ayakkabılarını çıkardı ve mesanesini rahatlatmak için tuvalete girdi, haline bakılırsa, resepsiyon görevlisine söylemiş olduğu gibi uçağı kaçırmış olmasının haricinde&#160;başka bir derdi yoktu, fakat bu rahat hali ancak dinlenmek&#160;için yatağa uzanana kadar sürdü, hayal gücü derhal harekete geçti ve gözünün önünde hurdaya dönmüş bir otomobil&#160;belirdi, içinde kan revan içinde, ezilmiş iki insan bedeni vardı. Gözyaşları geri geldi, hıçkırıklar geri geldi, karmakarışık&#160;zihni aniden annesini hatırlayarak sarsılmasaydı kim bilir&#160;daha ne kadar böyle devam edecekti. Sıçrayarak doğruldu&#160;ve telefona sarıldı, bir yandan da kendi kendine sövüyordu,&#160;Hayvanın tekiyim, ne kadar aptalım, tam bir geri zekâlıyım,&#160;embesilim, beş para etmez herifin tekiyim, polislerin daireme&#160;gideceklerini ve komşularıma herhangi bir akrabamın olup&#160;olmadığını soracaklarını niye hiç düşünemedim, üst kattaki&#160;komşum polise annemin adresini ve telefonunu verecek, bunu nasıl oldu da göz ardı ettim, olacak iş değil. Karşı taraf</p>
<p>cevap vermiyordu. Telefon çalıp duruyor, fakat kimse açıp da, Alo, demiyordu, oysa telefon açılsa Tertuliano Mâximo&#160;Afonso, Benim, ben hayattayım, polisler hata yapmışlar,&#160;sonra açıklarım, diyebilecekti. Annesi evde değildi ve başka&#160;koşullarda gayet anormal olarak görülebilecek bu durum, şu&#160;anda tek bir anlama gelebilirdi, kadın şehre gitmek üzere yola çıkmıştı, taksiye atlamış olmalıydı, hatta belki de şehre&#160;varmıştı bile, üst kattaki komşudan evin anahtarını almış, şu&#160;dakikalarda ağlayıp dövünüyor olmalıydı, zavallı anneciğim, beni uyarmakta ne kadar da haklıydın. Tertuliano&#160;Mâximo Afonso kendi evinin numarasını çevirdi ve telefon&#160;yine açılmadı. Düşüncelerini toparlamaya, zihnindeki bulanıklığı gidermeye çabaladı, polisler aşırı derecede özenli davranmış olsalar bile soruşturmalarını tamamlamak için zamana ihtiyaçları vardı, beş milyon kişinin yaşadığı bu şehir bir&#160;karınca yuvası gibi kaynamaktadır, dolayısıyla birçok kaza&#160;meydana gelmekte ve bu kazalarda birçok kişi kurban olmaktadır, bu kişilerin kimliklerini tespit edip ailelerine ulaşmak gerekmektedir, yola çıkmadan önce yanına, Kaza geçirdiğim takdirde falanca kişiyi arayın, diye kâğıtlar alan kişilerin sayısı da oldukça az olduğuna göre bu kimlik tespiti işi&#160;hiç de kolay değildir. Neyse ki Tertuliano Mâximo Afonso&#160;yanında böyle kâğıtlar taşıyan azınlığa dahil değil, Maria da&#160;Paz’ın da öyle olduğunu hiç sanmıyoruz, zaten ajandalarının&#160;başındaki, kimlik bilgilerinin yazıldığı sayfada tüm gerekli&#160;bilgiler bulunuyor, ki bu bilgiler genelde kimseye gerekmez.&#160;Suçlular hariç hiç kimse sahte veya çalıntı kimliklerle dolaşmadığına göre, polislerin kurbanlardan birinin üzerinden çıkan kimlikten şüphelenmeleri için hiçbir sebep yoksa diğerinin üzerinden çıkan kimlikten de şüphelenecek halleri yoktur. Tertuliano Mâximo Afonso telefonu yeniden çaldırdı ve&#160;yine cevap veren olmadı. Artık Maria da Paz’ı düşünmüyor,&#160;şu anda asıl bilmek istediği, Carolina Mâximo’nun nerede&#160;olduğu, günümüzde taksiler çok güçlü arabalar, eskisi gibi</p>
<p>tenekeden bozma kıytırık şeyler değiller, ve böylesine dramatik bir durumda şoföre daha hızlı gitmesi için rüşvet vermeye bile gerek yoktur, annesi dört saatten kısa sürede şehre ulaşmış olmalıdır, ayrıca bugün günlerden cumartesi olduğuna ve herkes yaz tatilinde olduğu için yollarda pek trafik olmayacağına göre annesi şimdiye adamın dairesine varmış olmalıdır. Telefonu yeniden çaldırdı ve bu kez, beklenmedik&#160;bir şekilde, telesekreter devreye girdi, Ben Tertuliano Mâxi-mo Afonso, lütfen mesajınızı bırakın, adamın yaşadığı şaşkınlık öyle korkunçtu ki önceki aramasında telesekreterin&#160;devreye girmediğini bile fark edememişti, sanki duyduğu ses&#160;kendisine değil de ölü bir yabancıya aitti ve yarın, yüreği hassas kişiler şaşırıp kalmasınlar diye, hayattaki birinin sesiyle&#160;değiştirilecekti, böyle silme ve değiştirme işlemleri her gün&#160;dünyanın dört bir yanında binlerce kez meydana gelse de&#160;bizler bu konuda düşünmemeyi tercih ederiz. Tertuliano&#160;Mâximo Afonso birkaç saniye duraksayıp düşüncelerini ve&#160;sesini toparladı, sonra da titreyerek konuştu, Anneciğim, size söylediklerine inanmayın, ben hayattayım ve sağlığım yerinde, her şeyi daha sonra açıklayacağım, tekrar ediyorum,&#160;ben hayattayım ve sağlığım yerinde, kalmakta olduğum otelin adresi şudur, oda numaram budur, buranın telefon numarası da şu şekildedir, eve gelir gelmez beni arayın, artık ağlamayın, artık ağlamayın, Tertuliano Mâximo Afonso belki de&#160;bu sözcükleri üçüncü kez tekrarlayacaktı, fakat gözyaşlarına&#160;boğulan kendisi oldu, annesi için, yine aklında beliren Ma-ria da Paz için ve kendi kendine acıdığı için ağlıyordu. Bitkin&#160;halde yatağa devrildi, kendini güçsüz hissediyordu, hasta bir&#160;çocuk gibi çaresizdi, öğle yemeği yemediğini hatırladı ve bu&#160;düşünce kamını acıktıracağı yerde midesini bulandırdı, bulantısı öylesine şiddetliydi ki koşarak banyoya gitti ve bir süre öğürdü, fakat midesinden acı bir köpükten başka bir şey&#160;çıkmadı. Odaya döndü, yatağa oturup başını elleri arasına&#160;aldı, düşünceleri, akıntıya kapılmış ve arada bir kayalara</p>
<p>çarpıp yön değiştiren küçük bir bot gibi başıboş süzülüyordu. Bu yarı baygın dalgınlık sayesinde, annesine söylemeyi unuttuğu bir şeyi hatırlayıverdi. Telesekreterin yine çalışmayacağından endişe duyarak evinin numarasını çevirdi ve telesekreter birkaç saniyelik bir tereddüdün ardından çalışmaya başlayınca rahat bir nefes aldı. Mesajı kısaydı, Otelde&#160;Antönio Claro ismiyle kayıtlıyım, unutmamak için bir kenara yazın, dedi ve söz konusu olan değişken ve istikrarsız kimlikleri açıklığa kavuşturacak bir şifre verircesine, Köpeğin ismi Tomarctus, diye ekledi. Böylece annesi otele geldiğinde&#160;ona babasının, dedelerinin, teyzelerinin ve halalarının isimlerini sayması gerekmeyecekti, incir ağacından düşüp kolunu&#160;nasıl kırdığını, ilk kız arkadaşını, on yaşındayken evlerine&#160;düşen yıldırımın bacayı nasıl yıktığını anlatması gerekmeyecekti. Carolina Afonso’nun karşısındaki kişinin öz oğlu olduğuna emin olması için şu müthiş annelik içgüdüsüne veya&#160;bilimsel, kesin sonuçlar veren DNA testlerine gerek yoktu,&#160;köpeğin ismi yeterli olacaktı.</p>
<p>Yaklaşık bir saat sonra telefon çaldı. Tertuliano Maximo Afonso sıçrayarak yerinden kalktı ve annesinin sesini duymayı bekleyerek telefonu açtı, fakat telefonun diğer ucunda&#160;annesi değil, resepsiyon görevlisi vardı, Carolina Claro Hanım buradalar, Ah, kendisi annem olur, diye kekeledi Tertuliano Maximo Afonso, hemen aşağı iniyorum. Koşarak odadan çıktı, bir yandan da kendi kendine telkinde bulunuyordu, Kendime hâkim olmalıyım, sevgimi gösterirken aşırıya&#160;kaçmamalıyım, ne kadar az gürültü koparırsak o kadar iyidir. Asansörün yavaşlığı da içindeki duygu selini zaptetmesine yardımcı oldu, otelin lobisinde beliren ve yaşlı hanımefendiye sarılan Tertuliano Mâximo Afonso oldukça makul bir&#160;tavır takınmıştı, kadınsa ya içgüdüsel olarak ya da taksiyle&#160;buraya gelirken düşünüp taşındıkları sonucunda, oğlunun&#160;gösterdiği şefkatli ilgiye aşırıya ve bayağılığa kaçmadan, Ah,&#160;benim canım oğlum, benzeri cümleler kurmadan karşılık</p>
<p>verdi, gerçi durumun acıklılığı göz önünde bulundurulduğunda, Vah benim zavallı oğlum, demesi daha uygun olabilirdi. Kucaklaşmalar, ağlaşmalar ve dövünmeler anneyle oğul odaya çıkana, kapıyı arkalarından kapayana ve ölümden dönen oğul, Anneciğim, diyene dek bekledi, kadınsa&#160;şükranla dolu yüreğinden kopan, Bu sensin, bu sensin, sözcüklerinden başka bir şey söyleyemedi. Ancak Carolina&#160;Mâximo kolayca memnun edilen türden kadınlardan değildi, yapılan bir ayıbı bir kucaklaşmayla unutmazdı, şimdiki&#160;durumda ayıp kendisine değil, mantığa, saygıya ve hatta sağduyuya karşı yapılmıştı, çünkü sağduyu bu kopyalanmış&#160;adamlar hikâyesi bir trajediyle sonuçlanmasın diye en başından beri elinden geleni ardına koymamıştı. Carolina Mâxi-mo ise trajedi sözcüğünü kullanmayacak, kısa ve açık konuşacaktı, Ortada iki ölü var, bunun nasıl olduğunu bana başından itibaren anlatmanı istiyorum, benden hiçbir şeyi gizlememeni rica ediyorum, yarım yamalak gerçeklerin vakti&#160;doldu, yarım yamalak yalanların da öyle. Tertuliano Mâxi-mo Afonso annesi otursun diye bir sandalye çekti, kendisi de&#160;yatağın kenarına oturdu ve anlatmaya başladı. Olanları, annesinin rica ettiği gibi, en başmdan itibaren anlattı. Kadın&#160;oğlunun lafını hiç kesmedi, sadece iki defa yüz ifadesi değişti, ilk olarak Antönio Claro’nun Maria da Paz’ı sevişmek&#160;için kır evine götüreceği kısımda, ikinci olaraksa oğlu Hele-na’nın evine neden gittiğini ve orada neler yaşandığını anlattığında. Delirmişsiniz, dercesine dudaklarını oynattı, ama&#160;ağzından hiçbir sözcük çıkmadı. Akşam olmuştu, karanlık&#160;ikisinin de yüzlerini sarmalamıştı. Tertuliano Mâximo Afonso anlatmayı bitirip sustuğunda annesi kaçınılmaz soruyu&#160;sordu, Şimdi ne olacak, Şimdi, anneciğim, eskiden benim bedenimde yaşayan Tertuliano Maximo Afonso adlı kişi öldü&#160;ve diğer kişi halen hayatta kalmayı istiyorsa, Antönio Claro&#160;olmaktan başka seçeneği yok, Peki niçin gerçeği anlatmıyorsun, niçin olanları açığa çıkarmıyorsun, niçin taşları yerine</p>
<p>oturtmuyorsun, Biraz önce anlattıklarımı dinlediniz mi, Evet, n’olmuş, Sizce, anneciğim, bu dört kişinin, ölü veya diri olarak, insanların vahşi merakını gidermek uğruna, keyif&#160;ve eğlence amacıyla halkın önüne sürülmesi doğru olur mu,&#160;bunun kime ne yararı olacak, ölüler hayata dönmeyecekleri&#160;gibi yaşayanlar da yavaş yavaş ölmeye başlayacaklar, O halde ne yapacağız, Siz sahte Tertuliano Mâximo Afonso’nun&#160;cenazesine gidecek ve ölen kişi öz oğlunuzmuş gibi gözyaşı&#160;dökeceksiniz, Helena da orada olacak, ama onun neden orada olduğunu hiç kimse bilmeyecek, Peki ya sen, Söyledim ya,&#160;ben Antönio Claro’yum, birazdan ışığı açtığımızda karşınızda göreceğiniz surat ona ait, bana değil, Sen benim oğlum-sun, Evet, oğlunuzum, ama, mesela, doğduğum şehirdeyken&#160;oğlunuzmuşum gibi davranamayacağım, oranın insanları&#160;benim öldüğümü sanıyorlar, sizinle görüşeceğimiz zaman&#160;Tertuliano Mâximo Afonso adında bir Tarih öğretmenini&#160;hayatlarında hiç duymamış kişilerin bulunduğu bir yerde&#160;buluşacağız, Peki ya Helena, Yarın gidip ondan af dileyeceğim ve bu kol saatiyle alyansı ona teslim edeceğim, İki kişi&#160;bir hiç uğruna öldü, Onları ben öldürdüm ve bir tanesinin&#160;hiçbir suçu yok, tamamıyla masum. Tertuliano Mâximo&#160;Afonso ayağa kalktı ve ışığı yaktı. Annesi ağlıyordu. Birkaç&#160;dakika boyunca sessiz kaldılar, göz göze gelmemeye çalıştılar. Sonra annesi ıslanmış mendiliyle gözkapaklarını silerek&#160;mırıldandı, İhtiyar Kassandra haklıymış, tahta atı asla içeri&#160;almamalıydın, Artık geri dönüşü yok, Evet, artık geri dönüşü yok, gelecekte de olmayacak, hepimiz ölüp gideceğiz. Kısa bir sessizliğin ardından Tertuliano Mâximo Afonso, Polisler size kazanın sebebini söylediler mi, diye sordu, Arabanın&#160;kendi şeridinden çıkıp karşıdan gelen bir tırın altına girdiğini söylediler, ikisi de hemencecik ölmüşler, Çok tuhaf, Tuhaf&#160;olan nedir, Onun iyi bir sürücü olduğunu sanmıştım, Başka&#160;bir sebeptendir, Belki de araba kaymıştır, yola önceden yağ&#160;dökülmüş olabilir, Bana böyle bir şeyden bahsetmediler, sa-</p>
<p>dece arabanın kendi şeridinden çıkıp karşıdan gelen bir tırın altına girdiğini söylediler. Tertuliano Mâximo Afonso yeniden yatağın kenarına oturdu, saatine baktı ve konuştu, Resepsiyonu arayıp size bir oda ayırmalarını söyleyeceğim, akşam yemeğini birlikte yeriz ve bu gece otelde kalırsınız, Eve&#160;gitmeyi tercih ederim, yemekten sonra bana bir taksi çağırırsın, Sizi eve ben bırakırım, kimselere görünmem, Arabanı&#160;adama verdiysen beni neyle bırakacaksın ki, Onun arabası&#160;da bende kaldı. Annesi üzüntüyle başını salladı, Onun arabası, onun karısı, hayatı da sende kalırsa tam olacak, Kendime bundan daha iyi bir hayat bulmam gerekecek, şimdi rica&#160;ediyorum, bir şeyler yiyelim, üzüntüyü bir kenara bırakalım.&#160;Ellerini ileri uzatıp kadının ayağa kalkmasına yardım etti,&#160;sonra da ona sarıldı, Telesekretere bıraktığım mesajları silmeyi unutmayın, olabildiğince temkinli davranmalıyız, yoksa kuyruğu kutunun dışında kalan kedilerden farkımız kalmaz. Akşam yemeğinden sonra annesi ricasını yineledi, Bana bir taksi çağır, Sizi ben bırakırım, Birilerine görünme riskine girdiğine değmez, ayrıca o arabaya girdiğimi düşünmek&#160;bile tüylerimi diken diken ediyor, O zaman taksiye sizinle biner, sizi eve bırakıp buraya dönerim, Yalnız başıma taksiye&#160;binebilecek yaştayım, ısrar etme artık. Vedalaşırken Tertuliano Maximo Afonso, Dinlenmeye çalışın, anneciğim, buna&#160;ihtiyacınız var, dedi ve kadın, Bu gece ikimizin de gözüne uyku gireceğini zannetmiyorum, diye karşılık verdi.</p>
<p>Haklıydı. Tertuliano Mâximo Afonso saatlerce gözünü kırpmadan yattı, arabanın şeritten çıkması ve tırın dev burnuna yaklaşması gözünün önünde canlanıyordu, neden, diye soruyordu kendi kendine, neden böyle yoldan çıktı, belki&#160;de lastiği patlamıştır, hayır, bu mümkün değil, böyle bir şey&#160;olsaydı polisler mutlaka belirtirlerdi, araba epey eskimişti,&#160;yıllardır her gün kullanıyordum, ama daha üç ay önce kapsamlı bir bakımdan geçirmiştim, mekanik ve elektrik akşamında hiçbir soruna rastlanmamıştı. Şafak vakti adam uy-</p>
<p>kuya daldı, fakat fazla uyuyamadı, saat yediyi biraz geçe, acilen yapması gereken bir şey olduğunu hissederek uyanıverdi, herhalde Helena’ya yapacağı ziyareti hatırlamıştı, fakat bunun için henüz çok erkendi, peki neydi aklındaki düşünce, aniden kafasının içi aydınlandı, gazete, gazeteye bakmalıydı, şehrin hemen dışında meydana gelen böyle bir kaza&#160;illa ki haber olurdu. Bir sıçrayışta yataktan kalktı, alelacele&#160;giyindi ve koşarak odadan çıktı. Dün kendisini karşılayan&#160;resepsiyon görevlisinin mesaisi bitmiş, yerini gece vardiyasında çalışan görevliye bırakmıştı, Tertuliano Mâximo Afon-so adamın şüpheli bakışlarını üzerinde hissedince, Gazete almaya çıkıyorum, diye bir açıklama yapma gereği duydu, görevlinin bu telaşlı konuğun otele para ödemeden sıvışacağını&#160;düşünmesini istemiyordu. Pek uzağa gitmesi gerekmedi, hemen sokağın köşesinde bir gazete bayii vardı. Üç gazete satırı aldı, en azından birinde kazayla ilgili bir haber çıkmış olmalıydı, ve çabucak otele döndü. Habere ancak üçüncü gazetede rastladı. Hurdaya dönmüş arabayı gösteren bir fotoğraf vardı. Tertuliano Mâximo Afonso baştan aşağı titreyerek&#160;haberi okumaya başladı, ayrıntıları atlayıp önemli kısımlara&#160;geçti, Dün sabah 9.30 sularında, şehrin hemen dışında meydana gelen kazada bir özel araçla bir tır şiddetli biçimde çarpıştı. Otomobilde bulunan iki yolcunun isimleri, üzerlerinde&#160;bulunan kimlikler sayesinde derhal belirlenebildi. Filanca ve&#160;Falanca isimli iki yolcu, yardım ekipleri olay yerine ulaşmadan önce hayatlarını kaybettiler. Tır şoförü kazayı ellerinde&#160;ve yüzünde hafif yaralarla atlattı. Polis tarafından yapılan&#160;soruşturmada kazada hatası bulunmadığına karar verilen&#160;şoför, otomobili uzaktan, şerit dışına çıkmadan gördüğünü&#160;ve içindeki iki kişinin birbirleriyle boğuşurmuş gibi gözüktüğünü, fakat otomobilin ön camındaki yansımadan dolayı&#160;kesin bir şey söylemesinin mümkün olmadığını belirtti. Kaza sonrasında muhabirlerimiz tarafından yapılan araştırma&#160;sonucunda arabadaki iki talihsiz yolcunun nişanlı oldukları</p>
<p>belirlendi. Tertuliano Mâximo Afonso haberi bir kez daha okudu, kazanın gerçekleştiği anda kendisinin halen Helena&#160;ile yatakta olduğunu düşündü, sonra da, kaçınılmaz olarak,&#160;Antönio Claro’nun sabah saatlerinde arabadaki halini tır şoförünün anlattıklarıyla bağdaştırdı. Niye tartıştılar acaba,&#160;diye sordu kendi kendine, kır evindeyken arabada bile tartışmaya devam etmelerini gerektirecek, hatta boğuşmalarına&#160;yol açacak ne yaşamış olabilirler, evet, kazanın tek tanığı aynen bu kelimeyi kullanmış, arabadakilerin boğuştuklarını&#160;söylemişti. Tertuliano Mâximo Afonso saatine baktı. Birkaç&#160;dakika sonra saat sekiz olacaktı, Helena şimdiye kalkmış olmalıydı, Belki de kalkmamıştır, uyuyabilmek, daha doğrusu,&#160;kaçabilmek için bir hap almıştır herhalde, zavallı Helena, o&#160;da tıpkı Maria da Paz gibi tamamen masum, başına geleceklerden habersiz. Tertuliano Mâximo Afonso otelden çıktığında saat dokuzu gösteriyordu. Resepsiyondan rica ettiği tıraş takımıyla tıraş olmuş, kahvaltısını etmişti, şimdi de kopyalanmış adamlar hikâyesini ebediyen sonlandırmak ve hayatın, her zamanki gibi birkaç kurban verildikten sonra normale dönmesini sağlamak amacıyla Helena ile konuşmaya&#160;gidiyordu. Tertuliano Mâximo Afonso yapmak üzere olduğu şeyin, sebep olacağı darbenin bilincinde olsaydı belki de&#160;hiçbir açıklama veya gerekçe dile getirmeden oradan kaçardı, belki de her şeyi olduğu gibi çürümeye bırakırdı, fakat&#160;zihni bulanıktı, acısını dindiren anestezi, onu iradesinin dışında şeyler yapmaya zorluyordu. Arabayı apartmanın karşısına park etti, binanın olduğu tarafa geçti, apartmana girdi ve asansöre bindi. Gazeteyi katlayıp kolunun altına sıkıştırmıştı, bir uğursuzluk habercisi gibiydi, kaderin sesi ve söz-cüsüydü, Kassandra’ların en kötüsüydü, görevi, Oldu bitti,&#160;demekten ibaretti. Kapıyı cebindeki anahtarla açmak istemedi, artık intikama, misillemelere, karşı saldırılara yer yoktu.&#160;Kelerbalığı hakkında her türlü bilgiyi en ince ayrıntısına kadar içeren ansiklopedilerin kültürel erdemlerini böbürlene-</p>
<p>rek tanıtmaya hevesli bir pazarlamacı gibi zili çaldı, fakat şu anda en büyük isteği, tüm benliğiyle arzuladığı tek şey, kapıyı açan kişinin, yalancıktan olsa bile, İhtiyacım yok, bende&#160;zaten var, demesiydi. Kapı açıldı ve holün loş ışığında Hele-na belirdi. Adama hayretle baktı, onu tekrar karşısında görme ümidini tamamen yitirmiş gibi bir hali vardı, yüzünün&#160;rengi kaçmış, gözlerinin altı morarmıştı, kendinden kaçmak&#160;için aldığı hapın pek etki etmediği açıkça görülüyordu. Neredeydin, dedi kekeleyerek, ne oldu, dün buradan ayrıldığından beri hayat bana zindan oldu. Öne doğru bir adım atıp&#160;adama sarıldı, adam ise kollarını açmadı, ama acıdığı için&#160;kadını itmedi de, sonra birlikte içeri girdiler, kadın hâlâ adama sarılmış haldeydi, adam ise bir kukla gibi beceriksizce ve&#160;sakarca hareket ediyordu. Hiçbir şey söylemedi, kadın kanepeye oturana dek tek kelime etmeyecekti, sonra konuşmaya&#160;başlayacak, sokağın köşesine kadar gidip bir gazete almış gibi olağan bir tavırla, Size haberlerim var, diyecek ve ilgili sayfayı açıp kaza haberini gösterecekti, İşte burada, kadın ise&#160;adamın kendine sen diye hitap etmediğini fark etmeden haberi dikkatle okuyacak, ezilmiş araba fotoğrafına bakınca içi&#160;fena olacak, okuması bitince de kederle, Çok korkunç, diye&#160;mırıldanacaktı, fakat böyle demesinin tek sebebi, hassas bir&#160;kadın olmasıydı, haberdeki kaza aslında onu doğrudan etkilemiyordu, hatta telaffuz ettiği sözcüklerin içtenliğine rağmen sesinde rahatlamaya benzer bir hava vardı, bunu kasten&#160;yapıyor olmasa da sonradan söylediği sözcükler bu rahatlamayı daha da belirginleştiriyordu, Yazık olmuş, bunu öğrendiğime hiç sevinmedim, tam tersi üzüldüm, ama en azından&#160;karmaşa son bulmuş oldu. Tertuliano Mâximo Afonso oturmamıştı, kadının önünde ayakta duruyordu, zaten görev başındaki her haberci böyle davranmalıydı, çünkü verilecek&#160;başka haberler vardı ve bu haberler öncekinden çok daha&#160;kötü olacaktı. Helena’nın gözünde gazete geçmişten kalma&#160;bir şeydi, somut olarak şimdiyi temsil eden şeyse eve dönmüş</p>
<p>olan Antönio Claro isimli kocasıydı, kocası ona dün akşam ve gece neler yaptığını, onu bunca saat habersiz bırakmasına&#160;sebep olan önemli olayları anlatacaktı. Tertuliano Maximo&#160;Afonso bir dakika daha bekleyemeyeceğini fark etti, aksi&#160;takdirde ebediyen susmak zorunda kalacaktı. Ölen adam&#160;Tertuliano Mâximo Afonso değildi, dedi. Kadın huzursuz&#160;bir tavırla adamı süzdü ve pek bir işe yaramayan dört sözcük geveledi, Ne, ne dedin sen, ve adam kadına bakmadan&#160;söylediklerini tekrarladı, Ölen adam Tertuliano Mâximo&#160;Afonso değildi. Helena’nın huzursuzluğu aniden katıksız bir&#160;korkuya dönüştü, Kimdi peki, Kocanızdı. Bunu söylemenin&#160;başka hiçbir yolu yoktu, insanı buna hazırlayabilecek bir giriş cümlesi mevcut değildi, ortada yara yokken pansuman&#160;uygulamaya çalışmak anlamsız ve zalimce olurdu. Helena&#160;tepesine çökmekte olan faciayı çaresizlikten çılgına dönmüş&#160;halde savuşturmaya çabaladı, Ama gazetede cesedin üstünden çıkan kimliğin şu geberesice Tertuliano’ya ait olduğu yazılı. Tertuliano Mâximo Afonso ceketinin cebinden cüzdanını çıkardı, açtı, içinden Antönio Claro’nun kimlik kartını çıkardı ve kadına uzattı. Kadın kartı aldı, üstündeki fotoğrafa&#160;baktı, önünde duran adama baktı ve her şeyi anladı. Gerçekler zihninde merhametsiz bir ışık huzmesiyle aydınlatılırcası-na şekillendi, durumun korkunçluğu karşısında nefesi kesildi, bir an için bayılacak gibi oldu. Tertuliano Mâximo Afonso öne atılıp kadının ellerini kavradı ve kadın devasa birer&#160;gözyaşına dönüşmüş olan gözlerini fal taşı gibi açıp ellerini&#160;kaçırdı, ama sonra, aniden güçsüz düşerek kendini adamın&#160;ellerine bıraktı, ağlayıp dövünmeye başladığı için bayılmaktan kurtuldu, hıçkırıklar göğsünü acımasızca sarsıyordu,&#160;Ben de aynen böyle ağladım, diye düşündü adam, çaresiz kalınca işte böyle ağlarız. Şimdi ne olacak, diye sordu kadın,&#160;boğulmakta olduğu kuyunun derinliklerinden, Hayatınızdan ebediyen çıkacağım, dedi adam, beni bir daha asla görmeyeceksiniz, sizden af dilemeyi isterdim, ama buna cesaret</p>
<p>edemiyorum, sizi yine incitmekten korkuyorum, Bir tek sen suçlu değildin, Evet, ama benim sorumluluğum daha büyük,&#160;suçluyum, çünkü korkaklık ettim ve bu yüzden iki kişi öldü,&#160;Maria da Paz ile gerçekten nişanlı miydin, Evet, Onu seviyor&#160;muydun, Ondan çok hoşlanıyordum, evlenecektik, Buna&#160;rağmen kocamla gitmesine izin mi verdin, Dedim ya, korkaklık ettim, ezik davrandım, Peki buraya intikam almak&#160;için mi gelmiştin, Evet. Tertuliano Mâximo Afonso sırtını&#160;dikleştirdi ve bir adım geriledi. Antonio Claro nun kırk sekiz&#160;saat önce yapmış olduğu hareketleri tekrarlayarak kol saatini çıkarıp sehpanın üstüne koydu, sonra alyansı da çıkarıp&#160;saatin yanına yerleştirdi. Üzerimdeki kıyafeti daha sonra&#160;postayla yollarım, dedi. Helena alyansı eline aldı ve ilk kez&#160;görüyormuş gibi inceledi. Tertuliano Mâximo Afonso dalgın&#160;bir tavırla, geride kalmış olan görünmez bir izi silmek istercesine sol elinin yüzükparmağını sağ elinin işaretparmağı ve&#160;başparmağıyla ovuşturdu. Alyansın Antonio Claro nun par&#160;mağında bulunmayışının doğrudan iki kişinin ölümüne sebep olabileceğini, ki olmuştu da, iki adam da düşünememişti ve düşünmeleri için çok geçti. Dün sabah, kır evinde, Maria da Paz uyandığı sırada Antonio Claro halen uyumaktaydı. Adam yatağın sağ tarafında yatıyordu ve sol eli kadının&#160;başını koyduğu yastığın üzerinde, kadının gözleriyle aynı hizada duruyordu. Maria da Paz’ın kafası karışıktı, bedenindeki tatlı rahatlığın ve zihnindeki sebebi belirsiz huzursuzluğun arasında gidip geliyordu. Ahşap panjurların arasından&#160;içeri giren ışığın yoğunluğu her geçen dakika artıyor ve odayı yavaş yavaş aydınlatıyordu. Maria da Paz iç geçirdi ve başını Tertuliano Mâximo Afonso’nun yattığı yana çevirdi.&#160;Adamın sol eli, suratını neredeyse tamamen örtmekteydi.&#160;Yüzükparmağında, yıllarca alyans takanların ciltlerindekine&#160;benzer, beyazımsı ve dairesel bir iz vardı. Maria da Paz ür-perdi, gözlerine inanamıyordu, kâbusların en beterini görüyor olmalıydı, Tertuliano Mâximo Afonso’nun tıpatıp aynı-</p>
<p>sı olan bu adam Tertuliano Mâximo Afonso değildi, Tertu-liano Maximo Afonso boşandığından beri alyans takmıyordu, parmağındaki iz uzun zaman önce yok olup gitmişti. Adam mışıl mışıl uyuyordu. Maria da Paz dikkatle yataktan&#160;dışarı süzüldü, dört bir yana dağılmış giysilerini topladı ve&#160;odadan çıktı. Holde üstünü giyindi, şaşkınlığını halen üzerinden atamadığı için düşüncelerini toparlayamıyordu, kafasının içinde dönüp duran, Ben deliriyor muyum, sorusuna&#160;bir türlü cevap bulamıyordu. Kendisini buraya getiren ve geceyi birlikte geçirdiği adamın Tertuliano Mâximo Afonso olmadığına emindi, fakat madem o değildi, kimdi, ve dünyada birbirine tıpatıp benzeyen, bedenlerine, hareketlerine, seslerine kadar birbirinin aynı iki insanın olması nasıl mümkün&#160;olabilirdi. Yavaş yavaş, bir yapbozun parçalarını arayan ve&#160;keşfeden biri gibi, olayları ve hareketleri bağdaştırmaya başladı, Tertuliano Mâximo Afonso’nun şüpheli laflarını, kaçamak cevaplarını, film şirketinden gelen mektubu, kendisine&#160;bir gün her şeyi anlatacağına dair söz vermesini hatırladı.&#160;Aklına başka bir şey gelmedi, içerde yatan adamın kim olduğunu, adamın kendisi söylemedikçe öğrenemeyecekti. Odadan Tertuliano Maximo Afonso’nun sesi duyuldu, Maria da&#160;Paz. Kadın karşılık vermedi ve ses ısrarcı, işveli ve cilveli bir&#160;tavırla yeniden konuştu, Henüz çok erken, yatağa gelsene.&#160;Kadın yığılıp kaldığı koltuktan kalktı ve odaya gitti. Odanın&#160;kapısında durdu. Neden giyindin, dedi adam, hadi, üstünü&#160;çıkar da yanıma gel, eğlence daha bitmedi, Kimsiniz siz, diye sordu Maria da Paz, ve adamın karşılık vermesine fırsat&#160;vermeden ekledi, Parmağınızdaki iz hangi yüzüğe ait.&#160;Antonio Claro eline baktı ve, Ah, bu mu, dedi, Evet, o, siz&#160;Tertuliano değilsiniz, Değilim, gerçekten de Tertuliano değilim, Kimsiniz o halde, Kim olmadığımı bilmek şimdilik sana&#160;yetsin, kim olduğumu daha sonra arkadaşına sorarsın, Soracağım zaten, kimin tuzağına düştüğümü bilmek istiyorum,&#160;Öncelikle benim tuzağıma düştün, ama o da yardım etti, aslında zavallıcığın yardım etmemek gibi bir seçeneği yoktu,&#160;nişanlın pek yiğit bir tip sayılmaz. Antonio Claro yataktan&#160;kalktı, çırılçıplaktı, sırıtarak Maria da Paz’ın üstüne yürüdü,&#160;Benim kim olduğum neyi değiştirir ki, soru sormayı bırak da&#160;yatağa gel. Maria da Paz çaresizliğe kapıldı ve, Alçak herif,&#160;diye çığlığı basıp oturma odasına kaçtı. Antonio Claro çok&#160;geçmeden oturma odasında belirdi, üstünü giyinmişti ve çıkmaya hazırdı. Histerik kadınlara hiç tahammülüm yok, dedi kayıtsızca, seni evine götüreceğim, sonra da kal sağlıcakla. Otuz dakika sonra otomobilleri son süratle tırın altına&#160;girdi. Yola önceden yağ falan dökülmemişti. Kazanın tek tanığı polise verdiği ifadede arabanın içindeki iki kişinin birbir-leriyle boğuşurmuş gibi gözüktüğünü, fakat ön camdaki&#160;yansımadan dolayı kesin bir şey söylemesinin mümkün olmadığını belirtmişti.</p>
<p>Tertuliano Mâximo Afonso nihayet sessizliği bozdu, inşallah bir gün beni affedebilirsiniz, Affetmek alt tarafı bir sözcük, diye karşılık verdi Helena, Sözcüklerden başka neyimiz var ki, Şimdi nereye gideceksin, Nereye olursa, enkazdan geriye kalan parçaları toparlayıp yara izlerimi gizlemeye çalışacağım, Antonio Claro olarak mı, Evet, öteki adam&#160;çoktan öldü. Helena hiçbir şey söylemedi, sağ eli gazetenin&#160;üzerindeydi, alyansı sol elinin yüzükparmağında parıldıyordu, bir zamanlar kocasına ait olan yüzükse aynı elinin parmaklarının ucunda duruyordu. Sana hâlâ Tertuliano Mâxi-mo Afonso ismiyle hitap edecek hiç kimse var mı, dedi aniden, Evet, annem var, Şu anda şehirde mi, Evet, Bir kışı daha var, Kimmiş, Ben, Buna fırsatınız olmayacak, bir daha&#160;hiç görüşmeyeceğiz, Bu sana bağlı, Anlayamadım, Sana benimle kalmanı, kocamın yerini almanı söylüyorum, her açıdan ve herkesin gözünde Antonio Claro ol, madem onu öldürdün, onun hayatına sen devam et, Yani burada kalıp sizinle mi yaşayayım, Evet, Ama biz birbirimize âşık değiliz,&#160;Olabilir, Belki benden nefret edersiniz, Olabilir, Belki de ben</p>
<p>sizden nefret ederim, Bu riski almaya hazırım, en kötü ihtimalle eşi benzeri görülmemiş bir vaka daha oluruz, kocasını boşayan bir dul olurum, Kocanızın ailesi ne olacak, annesinin, babasının, kardeşlerinin karşısında ne yapacağım, Ben sana yardım ederim, O aktördü, bense Tarih öğretmeniyim, Toparlaman gereken parçalardan biri de bu işte, ama&#160;her şeyin bir zamanı var, Belki de birbirimize âşık oluruz,&#160;Olabilir, Sizden nefret edebileceğimi sanmıyorum, Ben de&#160;senden nefret edeceğimi sanmıyorum. Helena ayağa kalktı&#160;ve Tertuliano Mâximo Afonso’ya yaklaştı. Adamı öpecek&#160;gibi görünüyordu, ama hayır, olur mu hiç, lütfen biraz saygılı olalım, her şeyin bir zamanı olduğunu unutmayalım.&#160;Adamın sol elini kavradı ve yavaşça, zamana zaman tanımak için, yavaşça alyansı adamın yüzükparmağına taktı.&#160;Tertuliano Mâximo Afonso kadını hafifçe kendine doğru&#160;çekti ve öylece kaldılar, neredeyse sarılacaklardı, neredeyse&#160;birlikteydiler, zamanın kıyısında.</p>
<p>Antönio Claro’nun cenaze töreni üç gün sonra gerçekleşti. Helena ile Tertuliano Mâximo Afonso’nun annesi üzerlerine düşen rolleri oynamak için oradaydılar, biri kendinin olmayan bir oğlun yasını tutuyormuş gibi ağlaşıyor, ötekiyse ölen adamı tanımıyormuş gibi davranıyordu. Tertuliano&#160;Maximo Afonso ise evdeydi, antik Mezopotamya uygarlıkları kitabının Aramiler hakkındaki bölümünü okuyordu. Telefon çaldı. Adam yeni ebeveynlerinin veya kardeşlerinin arıyor olabileceğini aklına getirmeden ahizeyi kaldırıp, Alo, dedi. Telefonun diğer ucunda kendininkinin aynısı bir ses duyuldu, Nihayet. Tertuliano Mâximo Afonso’nun tüyleri diken diken oldu, kendisi buraya telefon ettiği gece Antönio&#160;Claro da aynen bu koltukta oturuyor olmalıydı. Aynı konuşma birazdan tekrarlanacaktı, sanki zaman fikir değiştirmiş&#160;ve geriye dönmüştü. Daniel Santa-Clara ile mi görüşüyorum,&#160;diye sordu karşıdaki ses, Evet, benim, Haftalardır sizi arıyordum ve nihayet buldum, Ne istiyordunuz, Sizinle yüz yüze&#160;görüşmek istiyordum, Niçin, Seslerimizin aynı olduklarını&#160;fark etmiş olmalısınız, Evet, benzerlik benim de dikkatimi&#160;çekti, Benzer değil, aynılar, Nasıl isterseniz öyle deyin, Aynı&#160;olan sadece seslerimiz değil, Anlamadım, Bizi yan yana görenler ikiz olduğumuza dair yemin edebilirler, İkiz mi, İkizden de öte, aynıyız, Aynı mıyız, nasıl yani, Aynıyız, basbayağı aynı, Lütfen bu konuşmayı sonlandıralım, şu anda meşgulüm, Yani bana inanamıyor musunuz, Hayır, ben olanaksızlıklara inanmam, Sağ kolunuzda, dirseğinizle eliniz arasında,</p>
<p>kolunuza paralel, yan yana iki beniniz var mı, Evet var, Benim de var, Bu hiçbir şeyi kanıtlamaz, Sol dizkapağınızın altında bir yara izi var mı, Evet, Benim de var. Tertuliano Mâximo Afonso derin bir nefes aldı ve, Neredesiniz, diye&#160;sordu, Evinizin yakınındaki bir telefon kulübesindeyim, Peki nerede buluşabiliriz, Tenha bir yerde buluşmalıyız, etrafta&#160;hiç kimse olmamalı, Haklısınız, bizler panayırda sergilenen&#160;hilkat garibeleri değiliz. Karşı taraftaki ses şehrin hemen dışındaki bir parkı önerdi ve Tertuliano Mâximo Afonso öneriyi kabul etti, Unutmayın, o parkın içine arabayla girmek&#160;yasaktır, dedi, Olsun, benim için uygun, dedi ses, Benim için&#160;de uygun, Üçüncü gölden sonra ormanlık bir bölge var, sizi&#160;orada bekleyeceğim, Sizden önce gelirsem ben de orada beklerim, Ne zaman buluşalım, Hemen buluşabiliriz, bir saat&#160;içinde, Pekâlâ, Pekâlâ, diye tekrarladı Tertuliano Mâximo&#160;Afonso ve ahizeyi yerine koydu. Boş bir kâğıt aldı ve üstüne,&#160;Birazdan dönerim, yazdı, ama altına imza atmadı. Sonra yatak odasına gitti ve tabancanın bulunduğu çekmeceyi açtı.&#160;Şarjörü taktı ve mermi yatağına bir mermi sürdü. Üstünü değiştirdi, sırtına temiz bir gömlek geçirdi, bir kravat taktı, kumaş pantolonunu, ceketini ve en iyi ayakkabılarını giyindi.</p><div><div><img src="main-21.jpg" alt=""/></div></div>
<p>arı çıktı.</p><div><img src="main-22.jpg" alt=""/></div>
</body>
</html>