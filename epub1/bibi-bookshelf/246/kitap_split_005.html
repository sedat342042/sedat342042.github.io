<html xmlns="http://www.w3.org/1999/xhtml">
	<head>
		<meta content="text/html;charset=utf-8" http-equiv="content-type"/>
		<title>kitap.html</title>
		<meta content="http://www.w3.org/1999/xhtml; charset=utf-8" http-equiv="Content-Type"/><link href="stylesheet.css" rel="stylesheet" type="text/css"/><style type="text/css">
		@page { margin-bottom: 10.000000pt; margin-top: 10.000000pt; }</style></head>
	<body class="calibre">
<h1 class="h1baslik" id="calibre_toc_3">AÇIKLAMA</h1>
	<p class="normal">Bu cildi (Toplu Y. c. 4) oluşturan yapıtlar, Çernışevskiy’in felsefi ve estetik görüşleri hakkında fikir verirler. Bu yapıtlar, Rus teorik düşünce tarihi içinde parlak bir sayfadır.</p>
				<p class="normal">Bir filozof ve estetikçi olarak Çernışevskiy, tutarlı bir materyalistti. Lenin, şöyle yazar: “Çernışevskiy, gerçekten, 50’li yıllardan 88’e kadar su katılmamış felsefi materyalizm düzeyinde kalmayı ve Yeni-Kantçıların, pozitivistlerin, Mahistlerin ve diğer işten anlamazların acınası saçmalıklarını bir yana atmayı başarmış biricik büyük Rus yazarıdır.” (V.İ. Lenin. Top. Y. c.18, s.384)</p>
				<p class="normal">Çernışevskiy’in materyalist görüşlerinin dikkate değer özelliği devrimci bir nitelik taşımalarıdır. Fikir adamı Çernışevskiy, felsefe ile estetiği, toplumun devrimci yoldan dönüştürülmesi görevleriyle ilişkilendirmiş, materyalizm ile idealizm arasındaki savaşın sosyo-politik, sınıfsal kaynaklarını görmüştür. Bu ciltte (c. 4) yer alan çalışmalarda, nesnel dünyanın kavranmasındaki, insanın tinsel etkinlik biçimlerine, her şeyden önce de sanat gibi böylesine karmaşık bir biçime yönelik incelemelerdeki temel sorunlar, Çernışevskiy tarafından ortaya konmuş ve çözümlenmiştir. İnsanın bilgisizliğinin sınırsızlığı burada çok güzel gösteriliyor, ama bununla birlikte bilginin tarihsel koşullara bağlılığına da ışık tutuluyor. Çernışevskiy, nesnel gerçeklik, duyular ve bilinç biçimleri arasındaki ilişki konusunda diyalektik bir görüş koyar ortaya. Bilgi gerçekliğinin ölçütü olarak pratik kavramını öne sürer, idealistlerin insan bilincini doğaüstü, “tanrısal” bir güce dayandırma çabalarını reddeder.</p>
				<p class="normal">Sosyalizm hakkındaki öğretisi ütopik olsa da, tarihsel düşünceler alanında Çernışevskiy’in güçlü materyalist yargıları olduğu görülür; onun ütopik öğretisi, o zamanın koşullarında başka türlü de olamazdı.</p>
				<p class="normal">Çernışevskiy’in estetik alanındaki yapıtları ayrı bir öneme sahiptir. Onun bu tezi gerçekçi sanatın devrimci manifestosu oldu, güzellik biliminin, sanat ve edebiyat hakkındaki materyalist teorinin gelecekteki gelişme düzeyini belirledi.</p>
				<p class="normal">Çernışevskiy’in felsefe ve estetik alanındaki yapıtları bugün de değerlerinden bir şey yitirmiş değiller; bu yapıtlar günümüz sanatçıları ve bilim adamları tarafından etkin biçimde kullanıldıkları gibi, çağdaş insanın felsefi ve estetik bilincini de şekillendiren yapıtlardır.</p>
				</body>
</html>