<?xml version="1.0" encoding="UTF-8"?>

<html xmlns="http://www.w3.org/1999/xhtml">
<head><meta http-equiv="content-type" content="text/html; charset=UTF-8"/><title></title><link rel="stylesheet" href="main.css" type="text/css"/>
</head>
<body>
<p><a id="bookmark0"></a>21. BÖLÜM</p>
<p><a id="bookmark1"></a><span style="font-weight:bold;">225.05.12 | 19</span><span style="font-weight:bold;font-style:italic;">Âk</span></p>
<p>Ertesi gün Thomas için işkence gibiydi. Teresa’yı on dakikalığına <span style="font-style:italic;">-beş</span> dakikalığına- karşısında görmek için sabırsızlanıyordu. Tek ihtiyacı olan kızın gözlerinin içine bakıp ona sormaktı. <span style="font-style:italic;">Sen miydin? </span>Cevabını anında öğrenirdi ve bu doğrulamaya o kadar ihtiyacı vardı ki. Kahvaltısını yaparken, sağlık muayenesinden geçerken, bir dersten diğerine giderken kafasında aynı soru dönüp duruyordu. <span style="font-style:italic;">Ben deli miyim?</span></p>
<p>Sabah Dr. Paige kendisini almaya geldiğinde korkuları hakkında ona soru sormayı bile denemişti.</p>
<p>“Benim bağışık olduğumu nereden <span style="font-style:italic;">biliyorsunuz</span>?” diye sordu ve kadın cevap verirken onun yüz ifadesini dikkatlice izledi.</p>
<p>Koridorda yanında yürüyen Dr. Paige, “Bu gayet açık,” diye yanıtladı. “Kan yapında, DNA’nda ve beyin omuriliği sıvında bunu çok net gösteren ve diğer bağışıklarınkiyle tutarlı olan belirtiler var. Bu bilgiye ulaşmamız uzun zaman aldı ama artık kesin.”</p>
<p>Thomas bunu düşündü. Kesinlikle doğruyu söylüyor gibiydi.</p>
<p>&quot;Ayrıca,&quot; diye ekledi kadın, “burada topladığımız bağışıklarda bu bilgi iki misli kanıtlandı.”</p>
<p>&quot;Nasıl yani?”</p>
<p>“Beyin taramalarıyla virüsün içine yerleştiğini, kendine yuva edindiğini doğrulayabiliyoruz. Fakat senin fiziksel durumunu, zihinsel kapasiteni ya da vücut fonksiyonlarını etkilemiyor. Üstelik sen yıllardır hiçbir değişiklik göstermeksizin bu virüsü taşıyorsun. Virüs çok ciddi bir mutasyona uğramadığı sürece -ki araştırmalarımızda buna dair bir kanıt yok- senin bağışık olduğundan bilimsel ve tıbbi açıdan kesinlikle eminiz.&quot;</p>
<p>Thomas başını onaylarcasma sallarken kadının ona karşı dürüst olduğundan emindi. “Peki aniden, mesela yarın, Işıl belirtileri göstermeye başlasam ne kadar şoke olurdunuz? On üzerinden değerlendirirseniz?”</p>
<p>Dr. Paige, Thomas’a baktı. “On, Thomas. Şoke olmanın da ötesi. Üçüncü kulağını çıkarırsan nasıl şoke olacaksam, o kadar. Nereden çıktı bu?”</p>
<p>Thomas koridorda durup ona baktı. “Dr. Paige. Bağışık olduğuma dair hayatınız üzerine yemin eder misiniz? Bunun bir tür... bilmiyorum, bir tür test olmadığına? Sizin deneylere meraklı olduğunuzu biliyorum. Newt gibi olmadığımı nasıl bileceğim? Bağışık <span style="font-style:italic;">olmadığımı?”</span></p>
<p>Dr. Paige, Thomas’a kendini her zaman biraz daha iyi hissettiren gülümsemesiyle baktı. “Sana yemin ederim, Thomas. Hayatını kaybetmiş sayısız sevdiğimin üzerine yemin ederim ki... sana hiç yalan söylemedim. Bilimin ve tıbbın da kanıtladığı gibi, bağışıksın. Hayatını tehlikeye atacak bir durum olsaydı, buna izin vermezdim.” Thomas onun gözlerinin içine baktı. Ona gerçekten inandığına karar verdi ve bu kendisini daha iyi hissettirdi; sanki kendini korumak için inşa ettiği duvarın küçük bir parçası çökmüştü.</p>
<p>“Bunları neden soruyorsun?” diye sordu kadın. “Sorun ne?”</p>
<p>Thomas az kalsın ona gerçeği söyleyecekti. Kafasının içinde ses duyduğunu. Az kalsın.</p>
<p>“Rüyalar,” diye cevap verdi. “Rüyalarımda hep delirdiğimi görüyorum. En kötü kısmı da bunun farkında bile olmuyorum. Deliler akıllarını kaybettiklerini biliyorlar mı? <span style="font-style:italic;">Bizim</span> Deli olmadığımızı nasıl biliyoruz?”</p>
<p>Dr. Paige bu gayet yerinde bir soruymuş gibi başını onay-larcasına salladı. “Bu, felsefe dersine uygun bir soruya benziyor. Gelecek aydı sanırım.”</p>
<p>Yeniden yürümeye başladı ve konu kapandı.</p>
<p>Thomas odasında oturmuş, sabah Dr. Paige’le yaptığı konuşmayı düşünüp duruyordu. Uyandığından beri Teresa’nm kendisiyle yeniden konuşmasını umarken bir yandan da bunu yapmamasını umuyordu. Aslında belki bu da aklını virüse kaybettiğinin bir belirtisiydi.</p>
<p>Ama üzerinde düşündükçe Dr. Paige e daha çok inandı. Kadın ya dürüsttü ya da gördüğü en iyi oyuncuydu. Sonunda Thomas daha fazla endişelenemeyecek kadar yoruldu ve ışıklarını kapayıp uykunun imkânsızı başarıp kendisini uzaklara götürmesini umdu.</p>
<p>Yaklaşık bir saat sonra tam dalıyordu ki Teresa tekrar konuştu.</p>
<p><span style="font-style:italic;">Thomas, orada mısırı?</span></p>
<p>Thomas ilk seferki kadar afallamadı. Bu defa titreşim yoktu ve aslında bunu beklediği için o kadar kafa karışıklığı yaşamadı. Yine de kızın kelimeleri üzerine uykusu tamamen kaçtı, yataktan çıktı ve gidip masasına oturdu.</p>
<p>“Buradayım,” dedi yüksek sesle ve bunu yaptığı için kendini bir kez daha aptal gibi hissetti. Ona zihninden nasıl cevap vereceği hakkında kesinlikle bir fikri yoktu.</p>
<p><span style="font-style:italic;">Cevap vermeye çalıştığını hissedebiliyorum,</span> dedi Teresa. <span style="font-style:italic;">Başımıza yerleştirdikleri bu implantlar... o yünden beri farklı hissettiren şeyin ne olduğunu anlamaya çalışıyordum ve zorlayıp seninle iletişim kurmayı başardığımdan beri her şey yerine oturdu.</span></p>
<p>Thomas budala gibi kendi kendine başını sallayarak oturuyordu. Birinin kendisiyle telepati yoluyla konuşmasının şimdiden normal gelmesinin tuhaflığı dikkatinden kaçmadı.</p>
<p><span style="font-style:italic;">Odaklanmak zorundasın,</span> diye devam etti Teresa. <span style="font-style:italic;">Yabancı nesneyi bulmak için zihnini derinlemesine yokla ve sonra ona odaklan. Onu zorla. Denemezsen neden bahsettiğimi anlayamazsın.</span></p>
<p>Sözleri bu kez aceleciydi, artık acı vermiyordu ama hâlâ kafasını karıştırıyordu.</p>
<p>“Tamam,” dedi, Teresa’nın duyamayacağını bildiği halde.</p>
<p><span style="font-style:italic;">Bu gece uyumadan önce dene,</span> dedi Teresa. <span style="font-style:italic;">Seni duyana kadar her gece deneyeceğim. Pes etme!</span></p>
<p>Thomas onun son iki kelimeyi vurguladığını algılayabiliyordu. Söylediklerinin önemini.</p>
<p>“Tamam,” dedi tekrar. Ardından bunların kızın son sözleri olduğunu düşünerek yatağına yattı ve kendi zihnini kurcalamaya başladı.</p>
<p>Birkaç gün ve gece uğraştı ve bu, hayatı boyunca yaptığı en sinir bozucu şeydi. Elinde yalnızca zihinsel araçlar vardı, fiziksel hiçbir şey yoktu. Bir neşter alıp kendi kafasının içini açabilse çevirmesi gereken eski tip ışık düğmesine benzer bir şey bulana dek incelemesi daha kolay olurdu. Ama hayır, gözlerini kapaması ve yalnızca kendi hayal dünyasında var olan parmaklarla araması gerekiyordu.</p>
<p>Her şeyi sivah-beyaz düşünmeyi bıraktıktan sonra kendi düşüncelerini ve bilincini zihninde manipüle edebileceği şeyler olarak görmeye başladı. Düşüncelerinin kaybolmasını sağladı ve hiçbir şeye</p>
<p>odaklanmadı, ta ki her şeyi açıkça görene dek: oraya ait değilmiş gibi gelen bir bölge vardı. Baskı uyguladı, onu engellemeye çalıştı ve göndermek istediği tek kelimeyi düşündü: <span style="font-style:italic;">Teresa.</span></p>
<p>Sonunda bir gece Teresa’nm, mesajını aldığını duymaktan çok hissetti. Sanki kızı sopayla dürtmüş gibiydi.</p>
<p>Yaklaştığının farkında olarak sevinçle haykırdı ve canını fazla yakmadığını umdu.</p>
<p><span style="font-style:italic;">Devam et,</span> dedi Teresa zihninde. <span style="font-style:italic;">Neredeyse olacak. Bir sonrakinde gözbebeklerime elektrik akımı vermemeye çalış.</span></p>
<p>Bunun ne demek olduğu hakkında Thomas’ın hiçbir fikri yoktu ama yine de gülümsedi.</p>
<p>Ve denemeye devam etti.</p>
<p><a id="bookmark2"></a>22. BÖLÜM</p>
<p><a id="bookmark3"></a><span style="font-weight:bold;">226.03.09 I 20.12</span></p>
<p><span style="font-style:italic;">Uyuyamıyorum,</span> dedi Thomas, Teresa’ya. Sonunda beynindeki telepati implantım kullanmayı öğrenmesinin üzerinden neredeyse bir yıl geçmişti.</p>
<p><span style="font-style:italic;">Belki de saat daha sekiz olduğu içindir,</span> diye karşılık verdi Teresa. <span style="font-style:italic;">Ayrıca seni son gördüğümde yetmiş yaşında değildin.</span></p>
<p><span style="font-style:italic;">Hey, güzellik uykumu seviyorum. Bu güzel yüzü nasıl koruyorum sanıyorsun?</span></p>
<p>Teresa homurdandı. Onunla bu şekilde konuşmaya ilk başladığında hissettiği titreşimlere benziyordu. <span style="font-style:italic;">Evet, seni her gördüğümde kendimden geçiyorum</span>.</p>
<p><span style="font-style:italic;">Yani hiçbir zaman.</span></p>
<p><span style="font-style:italic;">Kesinlikle.</span></p>
<p>Uzun bir duraksama oldu ama bu yeteneklerinin güzel yanı, ikisinin de konuşmadığı zamanlarda zihinlerinde ne tür bir bağ varsa, birbirlerinin varlığını hissetmelerini sağlamasıydı. Aylar süren alıştırmaların sonunda Teresa’nın neredeyse kendisiyle odada</p>
<p>olduğuna inanabilirdi. İ ler gece bu anı iple çekiyordu ve gündüzleri bir şey yapmadığı zamanlarda özliiyordu. Ne zaman boş vakti olsa.</p>
<p>Sonunda, <span style="font-style:italic;">Plan ne durumda?</span> diye sordu, bunun onu kızdıracağını bile bile. Sırf onu kızdırdığı <span style="font-style:italic;">için</span> haftalardır her gece bunu sormaktan neredey se keyif alıyordu. Fakat bu kez her zamanki gibi sinirli bir karşılık almadı.</p>
<p><span style="font-style:italic;">Sanırım buldum,</span> dedi.</p>
<p>Thomas oturdu. <span style="font-style:italic;">Gerçekten mi?</span></p>
<p><span style="font-style:italic;">Hayır, tam olarak değil Hadi sen güzellik uykuna yat</span></p>
<p>Thomas gözlerini devirmekle yetindi. Teresa’nın, cevabını aldığını hissedebiliyordu.</p>
<p>Thomas ile Teresa’mn kapıları kilitli olmamasına rağmen Thomas gözetlendiklerini ve hâlâ o gece dışarı çıkmalarının sonuçlarına katlandıklarını biliyordu. O geceden sonra arkadaşlarıyla buluşmak için birkaç defa daha kaçmayı denemişlerdi ama odalarından çıktıkları anda karşılarında bir koruma beliriyor ve kibar ama kesin bir dille, “Lütfen odanıza dönün. Bu sizin iyiliğiniz için,” diyordu. Her zaman her şey <span style="font-style:italic;">onların iyiliği içindi.</span></p>
<p>Dünyanın en iyi aşçısına sahip olmasalar da Thomas’ın hayatta iple çektiği birkaç şeyden biri yemekti. En azından İSYAN niceliği niteliğin önünde tutuyordu ve Thomas bu durumdan memnundu. Çok hızlı gelişiyordu ve sürekli açtı.</p>
<p>Ama çok kısa süre sonra yemek dışında heyecanlanacağı başka şeyler de olabilirdi belki.</p>
<p>Bilgisayar ve bilgi sistemleriyle ilgili giderek daha fazla bilgi edinen Teresa’ya -son zamanlarda çalışma alanları ayrılmış, uzmanlaşmaya yönelik olmuştu- labirentlerin inşasının neredeyse tamamlandığı ve İSYAN’ın yakın zamanda sahte gökyüzü ve optik illüzyon sistemini denemeleri için onların yardımına ihtiyaç</p>
<p>duyacakları söylenmişti. Halâ tanışmadıkları Aris ile Rachel da çalışma programındaydı.</p>
<p>Teresa bilgisayar sistemlerinde iyiydi, bu yüzden eğitiminin büyük kısmı bu alandaydı. Tanıdıkları herkesten çok daha iyiydi. Hem de çok.</p>
<p>Bir sabah, <span style="font-style:italic;">Yapabiliriz,</span> diyerek Thomas’ı derin uykusundan uyandırdı.</p>
<p>Thomas sersemlemiş halde gözlerini ovarken ona ne demek istediğini sormadı. Birazdan açıklayacağını biliyordu. Her zaman açıklardı.</p>
<p><span style="font-style:italic;">Güvenlik kamerası sistemini artık avcumun içi gibi biliyorum. Gece tekrarlamak için ihtiyacımız olan tüm kayıtları topladım ve geriye sarıp hareketlerimi sildim. Her şey hazır.</span></p>
<p>Thomas o an tamamen kendine geldi. Heyecandan az kalsın sevinçle kahkaha atacaktı ama aynı zamanda ölümüne korkuyordu. Odalarından son çıktıkları zaman yakalandıklarında verilen ceza -Deli çukuru- hâlâ kâbuslarına giriyordu ama arkadaşları olmadan o kadar uzun süre geçirmişti ki çaresizce her şeyi denemeye hazırdı. <span style="font-style:italic;">Yakalanmayacağımızdan emin misin?</span> diye sordu.</p>
<p><span style="font-style:italic;">Fazlasıyla eminim. Kommalann ne zaman yerlerine geçtiklerini biliyorum ve gece ışıklandırma o kadar az ki birinin görüntülerin tekrarlandığını fark etmesi oldukça zor olacak. Sorun çıkmayacak. Yüzde yüz emin misin?</span></p>
<p><span style="font-style:italic;">Doksan dokuz.</span></p>
<p><span style="font-style:italic;">Benim için yeterince iyi.</span></p>
<p><span style="font-style:italic;">Öyleyse bu gece keşfe çıkıyoruz.</span></p>
<p><span style="font-style:italic;">Yirmi saniye sonra kapını aç,</span> dedi Teresa Gece yarısından hemen sonra. <span style="font-style:italic;">Olabildiğince hızlı bir şekilde odana gelmek istiyorum.</span></p>
<p>Thomas kızın dediklerini harfiyen uyguladı ve otuz saniyeden kısa süre sonra Teresa onun yaşam alanına girdi. İlk kez İSYAN çalışanları dışında biri bu kapıdan geçiyordu. Kıza sıkıca sarılarak onu da kendisini de şaşırttı, sanki bırakırsa kaybolacakmış gibi sıkıyordu. Neyse ki Teresa da onun kadar güçlü sarılarak karşılık verdi.</p>
<p><span style="font-style:italic;">Tanrım, sctıi görmek giizel,</span> diyen Thomas hâlâ zihninden konuşuyordu.</p>
<p>Teresa onu daha da sıkı kucaklayarak karşılık verdi.</p>
<p>Sonunda, üzülerek de olsa birbirlerinden ayrıldılar. Thomas yatağa, Teresa da masaya oturdu.</p>
<p>“İlk tekrarın çalıştığından emin olmak için beş dakika bekleyelim,” dedi Teresa beklenti dolu bir ifadeyle gülümseyerek. Thomas onu daha önce hiç bu kadar enerjik ve heyecanlı görmemişti.</p>
<p>“Bizi yakalarlarsa ne yapacağız?” diye sordu Thomas, onunla yeniden kendi sesini kullanarak konuşabildiği için rahatlayarak. “Bizi geriye götürebilir. Yani labirentler üzerinde daha çok çalışıyor olacağız. Bunu riske atmak istediğimizden <span style="font-style:italic;">emin miyiz?</span> Ya bu fırsatı elimizden alırlarsa?”</p>
<p>Bunları sorma zahmetine neden girdiğini bilmiyordu. Teresa yalnızca gözlerini devirerek karşılık verdi. Keşfe çıkacaklardı, hepsi bu kadardı.</p>
<p>Birkaç dakikalık sessizliğin ardından Teresa onunla zihninden konuştu.</p>
<p><span style="font-style:italic;">Gidelim,</span> dedi. <span style="font-style:italic;">Ne olur ne olmaz diye telepati yoluyla konuşalım. Video sorunsuzca çalışacak ama birileri konuştuğumuzu duyabilir. Sadece arkadaşlarımızla karşılaşırsak konuşabiliriz, o da fısıltıdan ibaret. Ne diyorsun?</span></p>
<p><span style="font-style:italic;">Gayet iyi plan,</span> diye karşılık verdi Thomas.</p>
<p>Kapıyı açtılar, iki yöne de baktılar ve çıktılar.</p>
<p><span style="font-style:italic;">Her şeyin zamanını ayarladım</span>, dedi Teresa. <span style="font-style:italic;">Bir sonraki bölgeye geçmek zorunda olduğumuzu söylediğimde karşı çıkmak yok. Yoksa görüntü tekrarları bittiğinde yakalanırız.</span></p>
<p>Thomas belli belirsiz bir şekilde başım onaylarcasma salladı ve koşmaya başladılar. Göğsü adeta alev almıştı.</p>
<p>Birkaç dönüş, asansör, birkaç dönüş daha... Her defasında köşelerde duraksayarak koridorlarda gezinen kimsenin olmadığından emin olmak için etrafa göz atıyorlardı.</p>
<p>İlk durakları B Grubu’nun bölgesiydi. Amaçları Rachel ve Aris’le tanışmaktı; onların odalarının kapısında da kendilerindeki gibi plakalar vardı. Ama Teresa, Aris’in kapısını çaldığında içeriden cevap gelmedi. Rachel’ınkini denediler. Ondan da cevap yoktu.</p>
<p>Teresa özel yeteneklerini kullanarak konuştu. <span style="font-style:italic;">Ya uykuları çok ağır ya kurallara fazlasıyla uyuyorlar ya da bizim gibi dışarı çıkıp kuralları çiğniyorlar.</span></p>
<p>Thomas başını onaylarcasma salladı. <span style="font-style:italic;">Ah, neyse. Gidip Neıut ve diğerlerine selam verelim mi?</span></p>
<p>Teresa başını onaylarcasma sallayıp koridorlardan ve merdivenlerden ilerlemeye devam ettiği sırada loş ışığa minnettardı. Sonunda A Grubuna gelmeden önceki son köşeyi de döndüler ve donakaldılar. Thomas nefesini tuttu. Koridorda küçük bir çocuk vardı; en fazla yedi ya da sekiz yaşında olmalıydı ve biraz tıknazdı. Sırtını duvara yaslayarak oturmuş, kollarını dizlerine dolamıştı. Yüzü yaşlarla ıslaktı. Thomas ve Teresa’yı görünce yüzü kireç gibi oldu ve ayağa fırladı.</p>
<p>“Ö-ö-özür dilerim,” diye kekeledi. “Lütfen kimseye söylemeyin.&quot;</p>
<p>Thomas aralarındaki mesafeyi yavaşça kapadı ve çocuğu rahatlatmak için bir elini omzuna koydu. “Sorun yok, dostum, biz de senin gibiyiz. Endişeleneceğin bir şey yok.”</p>
<p>“Adın ne?&quot; diye sordu Teresa. O an tüm planları tehlikedeydi ama çocuk o kadar küçük, o kadar masum ve korkmuş görünüyordu ki...</p>
<p>Yeni bir gözyaşı seline boğulan çocuk, hıçkırıklarının arasından cevap verdi.</p>
<p>“İsmimin Charles olduğunu söylememi istiyorlar.”</p>
<p>Thomas başım iki yana salladı. “Ah, bu çok sıkıcı. Sana Chuck diyeceğiz.”</p>
<p><a id="bookmark4"></a>23. BÖLÜM</p>
<p><a id="bookmark5"></a><span style="font-weight:bold;">226.05.17 | 02.42</span></p>
<p>“Yatakhanede mi kalıyorsun?” diye sordu Thomas çocuğa.</p>
<p>“Yatakhane mi? Hayır. Kendi odam var. En azından şimdilik.&quot;</p>
<p>Teresa, Thomas a baktı ve Thomas telepati yoluyla konuşmasına gerek kalmadan onun ne düşündüğünü anladı. Bu çocuğun neden ayrı odası vardı? “Yakında mı?” diye sordu Teresa çocuğa. &quot;Gidip orada konuşabiliriz belki.” Tekrar Thomasa baktı. “Çağırabileceğimiz arkadaşlarımız var. Kendini daha iyi hissetmeni sağlar mı?”</p>
<p>Chuck rahatlamış bir ifadeyle başını onaylarcasma salladı. Muhtemelen bir daha hiç arkadaş edinemeyeceğini düşünmüştü. Dönüp onları odasına götürdü. Thomas masanın yanındaki sandalyeye oturdu; Teresa da Nevvt, Alby ve Minho'vu almaya gitti. Kamera ayarlarına göre odalarına dönmelerine daha birkaç saatleri vardı.</p>
<p>Chuck yatağına uzandı ve Thomas da sandalyeyi yatağın yanına yaklaştırdı.</p>
<p>“Seni buraya ne zaman getrdiler?” diye sordu Thomas.</p>
<p>&quot;Birkaç hafta oldu. Ailemin haberi olup olmadığını bilmiyorum. Işıla yakalanıp yakalanmadıklarını bile bilmiyorum!” Yeniden hıçkırmaya başladığında Thomas ne yapacağını bilmiyordu.</p>
<p>Çocuğun kendini daha iyi hissetmesi için başarısız bir girişimle, “Üzülme,” dedi. “Teresa ile ben senelerdir buradayız. Kısmen alışıyorsun. Yeni isim verme konusunda pislik gibi davrandıklarını biliyorum ama sonrasında her şey çok daha iyiye gidiyor. Sana söylenenleri yaptığın sürece.”</p>
<p>Chuck pek de yatışmış görünmüyordu. Gözünden birkaç damla daha yaş aktı.</p>
<p>“Bana ne yapacaklar?” diye sordu çocuk, daha fazla yaş akmasını engellemek için burnunu çekerek. “Şimdiye dek neredeyse milyon tane iğne yaptılar.”</p>
<p>“Şey, evet. Buna senelerce devam edecekler. Alışacaksın.” <span style="font-style:italic;">Henüz implantlardan haberin olmadığına şükret,</span> diyecekti ki kendini tuttu. “Ama günler çoğunlukla okulla geçiyor. Derslere gireceksin, bir sürü şey öğreneceksin. Aslında eğlenceli. Ayrıca yeni arkadaşlar edineceksin.” Chuck’ın neden A Grubu’yla yatakhanede değil de tek kişilik odada kaldığını bir kez daha merak etti.</p>
<p>Chuck yatağının kenarına oturdu, Thomas’ın kendisine neler anlatacağını merak ederek sorular sormaya başladı.</p>
<p>“Sence biz neden bağışığız? Ailen Işıl’a yakalandı mı? Onların delirdiğini gördün mü? Kardeşin var mı?” Birkaç soru daha sıralayan Chuck, Thomas’ın hiçbirine cevap vermesine fırsat tanımıyordu. Neyse ki kapı açılarak Thomas’ı cevap vermekten kurtardı. İçeri önce Alby, ardından Minho, Nevvt ve son olarak da Teresa girdi.</p>
<p>“N’aber Tommy?” diye sordu Nevvt. Yüzünde bu hoş sürprize gerçekten sevindiğini gösteren içten bir ifade vardı. Thomas onu son görüşünün üzerinden tam olarak ne kadar süre geçtiğinden emin değildi. “Sabahın üçü için müthiş görünüyorsun.”</p>
<p>“Yeni çocuk kim?” diye sordu Minho.</p>
<p>Alby biraz daha düşünceli davranarak Chuek’ın elini sıktı. “Adııı ne? Ben Alby.”</p>
<p>“Chuck. Buraya yeni geldim.”</p>
<p>Alby başını onaylarcasma salladı. “Güzel. Muhtemelen seni yakında bizim yanımıza, yatakhaneye gönderirler. Eğlenceli olacak, endişelenme. Burası eğlence ve oyunlarla dolu bir yer.”</p>
<p>Thomas daha önce hiç böylesine şefkatli yalanlar duymamıştı.</p>
<p>Sonraki birkaç saati sohbet ederek, sık sık kahkahalar atarak ve kimsenin aslında gerçekleşeceğini beklemediği gelecek hayallerinden konuşarak geçirdiler. Ama bir süreliğine de olsa numara yapmak, rahatlamak, gelecekleri <span style="font-style:italic;">olduğunu</span> ve istediklerini yapabileceklerini düşünmek güzeldi.</p>
<p>Thomas'm, arkadaşlarıyla tanıştığından beri geçirdiği en güzel geceydi. O ilk gece hatırladığından çok daha fazla güldü. Aynı zamanda konuşurken -aynı anda konuştukları için çoğu zaman sesleri bastırıldığından, söylediklerini tekrarlamaları gerekiyordu- kendini huzurlu hissediyordu. Chuckın buğulu ifadesi ve yaşlarla ıslanmış yüzünde neşeli ve doğum günü partisindeki bir çocuk gibi şaşkın bir ifade belirmişti ve bu, Thomas’m kendini iyi hissetmesini sağladı.</p>
<p>Bu yeri, İSYAN’ı düşündü. Daha kötü milyonlarca senaryo olabilirdi. Annesinin Işıla yenilmesini izlemek, dışarının sert gerçeklikleriyle yüzleşmek zorunda kalmamıştı. Bir Delinin elinden ölümü yaşamak zorunda kalmamıştı. Hayatında birçok acı ve dehşeti yaşamaktan kurtarılmıştı.</p>
<p>Peki, bunun bedeli neydi? Can sıkıntısı mı? Birkaç test mi? Çocuklara nasıl davranacağını her zaman bilmeyen birkaç tuhaf yetişkinle uğraşmak mı? Thomas şimdi arkadaşlarıyla oturmuş şakalaşıyor, gülüyor ve kendini iyi hissediyordu. Bir de tedavi mi? Neden olmasın?</p>
<p>“Tommy?” Onu düşüncelerinden uyandıran Nevvt’ti. “Beynindeki çarkların döndüğünü hissedebiliyorum.” Şakağına hafifçe vurdu. “Paylaşmak ister misin?”</p>
<p>Thomas omuz silkti. “Bilmiyorum. Biz... yani <span style="font-style:italic;">ben...</span> İSYAN’ın bizi ailelerimizden çalmakla korkunç bir şey yaptığını düşünüp duruyorum.”</p>
<p>“Evet,” dedi Alby fakat y üzündeki yarım gülümsemeye bakılırsa muhtemelen Thomas’ın bir sonraki cümlesini bekliyordu.</p>
<p>“Ama bunun doğru olduğundan o kadar da emin değilim.” “Yani İSYAN kötü değil mi?” diye sordu Chuck, meraklanarak. Çocuğun sesi o kadar umutlu çıkmıştı ki Thomas’ın biraz da olsa içi burkuldu.</p>
<p>Thomas arkadaşlarına ve sonra Chuck’a baktı. “Bir keresinde bir adam bize asla unutmayacağımız bir mesaj vermişti,” dedi. “‘İSYAN iyidir.’ Bizim tahmin bile edemeyeceğimiz bir amacımız olabilir. Bence büyük resme bakmayı unutmamamız gerekiyor.” <span style="font-style:italic;">Oldukça derin bir düşünce,</span> dedi Teresa telepati yoluyla. <span style="font-style:italic;">Seni şirin gösteriyor.</span></p>
<p><span style="font-style:italic;">Hayır, diğerlerinin önünde olmaz!</span> Bağırmak için elinden geleni yaptı ve Teresa nın hafifçe irkildiğini görünce biraz gururlandı.</p>
<p>“Thomas, dostum,” dedi Alby, “bak yine daldın. Aptal gibi boşluğa bakıyorsun.”</p>
<p>Aklında o kadar çok şey vardı ki cümlelere dökmekte zorlanıyordu. “Bence olaylara bütün olarak bakmalıyız. Güvendeyiz, sıcaktayız, karnımız tok. Hava koşullarından ve Delilerden korunuyoruz.” “Sanki tatildeymişiz gibi anlatıyorsun,” diye homurdandı Nevvt. “Çok daha kötüsü de olabilirdi,” diye itiraz etti Thomas. “İnsan ırkını kurtarmalarına yardım ettiğimiz gerçeğini saymıyorum bile.”</p>
<p>“Yani seni, Nevvt,” diye ekledi Alby. “Bir gün yanımda delirdiğini izlemek istemiyorum.”</p>
<p>Bu, Nevvt’i kendine getirdi. Teresa bile üzgün görünüyordu. Thomas zorlu süreçleri hakkında olumlu konuşmaya çalışmasına rağmen herkesin keyfini kaçırmıştı.</p>
<p>Thomas bir süredir sessiz olan Minho ya baktı. Köşede, sırtını duvara yaslayıp oturmuş, yere bakıyordu. Thomas’m bakışlarını yakalayınca ayağa kalktı.</p>
<p>“İSYAN’la ilgili istediğiniz kadar hayal kurun,” dedi. '‘Bunun iyi bir amaç uğruna olduğunu, bize iyi davrandıklarını istediğiniz kadar söyleyin. Ben bunları yemiyorum. Görünüşe bakılırsa artık sadece ben...” Cümlenin ortasında durup başım iki yana salladı. “Ben odaya gidiyorum. Görüşürüz.”</p>
<p>Diğerleri kendilerine gelemeden Minho gidip kapıyı açmıştı bile. Çocuk odadan çıkmadan önce Alby konuşmayı başardı.</p>
<p>“Sen neden bahsediyorsun?” diye sordu.</p>
<p>Minho’nun onlara arkası dönüktü ve cevap verirken başını bile çevirme ihtiyacı hissetmedi.</p>
<p>“Thomas ve Teresa’yla tanışmadan önce kaçma planları yapardık,” dedi. “Ben bunu düşünmeyi hiç bırakmadım. Ya da planlamayı. Burada kendi isteğimizle kalmalıyız, onların isteğiyle değil. Bize tutsak muamelesi yapılmamalı. Hazır olduğum zaman umarım siz de benimle gelirsiniz.”</p>
<p>Bunu söyledikten sonra odadan çıktı ve kapıyı kapadı.</p>
<p><a id="bookmark6"></a>2<span style="font-style:italic;">k.</span> BÖLÜM</p>
<p><a id="bookmark7"></a><span style="font-weight:bold;">226.11.12 I 11.21</span></p>
<p>Sonraki altı ay boyunca Thomas, Minho’nun büyük kaçış planıyla ilgili hiçbir şey duymadı. Bu süre zarfında hayat heyecanlı ve eğlenceli bir hal almıştı. Neredeyse haftada bir gün Teresa güvenlik kameralarında hünerlerini sergiliyor ve içlerinden birinin odasında ya da genellikle diğer her yerin altındaki eski malzeme odasında buluşuyorlardı.</p>
<p>Hep aynı gruptu: Alby, Minho, Newt, Thomas, Teresa. Bazen de küçük Chuck. Çocuk onların yeni favorisi olmuştu. Şaşkın, masum ve saftı. Tüm şakalarını ciddiye alıyordu. Kaybettikleri ya da Thomas’ın hiç sahip olmadığı kardeşlerinin yerini almıştı adeta.</p>
<p>Bazen gizlice çaldıkları yemekleri getiriyorlar ve konuşup gülüşürken yiyorlardı. Bu şekilde geçen birkaç ayın sonunda hepsi de hissettikleri o korkuyu büyük ölçüde unutmuşlardı: Randalla ya da Ramirez’e yakalanma korkusu. Deli çukuruna gönderilme korkusu. Belki bu defa onları koruyacak parmaklıklar da olmazdı.</p>
<p>Korkmayı unutmuşlardı ve kendilerini güvende hissediyorlardı. Hayatlarının en güzel günleriydi.</p>
<p><span style="font-style:italic;">Tamam,</span> dedi Teresa, Thomas’m zihninde. <span style="font-style:italic;">Tavanın tam ortasında kırmızı ışık yanıp söndüğünü gördüğünde bana haber ver.</span></p>
<p><span style="font-style:italic;">Anlaşıldı,</span> diye karşılık verdi Thomas.</p>
<p><span style="font-style:italic;">Şunu söylemeyi keser misin lütfen?</span></p>
<p>Thomas kahkahasını tuttu. Çevresi inşaat ekibinin çelik ve fiberglas iskeletlerin etrafına inşa ettiği devasa taş duvarlarla sarılıydı. Labirentin yarısından fazlası tamamlanmıştı ve muazzam görünmeye başlamıştı. Teresa’mn sinyalini beklerken bittiğinde nasıl görüneceğini hayal etmeye çalıştı; özellikle de burada kullanılan optik-illüzyon sistemiyle. Bu teknolojinin yanı sıra bir de deneklerin beyin implantları her şeyin olduğundan üç kat uzun, geniş ve büyük görünmesini sağlayacaktı. Üstelik şimdiden yeterince <span style="font-style:italic;">büyüktü.</span></p>
<p>O ve Teresa yapım aşamasına yardım etmelerine rağmen İSYAN yöneticileri labirent hazır olduğunda tam olarak nasıl çalışacağıyla ilgili pek bilgi vermiyorlardı. Thomas <span style="font-style:italic;">Değişken</span> kelimesini çok sık duyuyordu ve psikiyatrların yıllardır bu yok etme noktası deneylerini planladıklarını biliyordu.</p>
<p>Biraz şiddet olacağını da biliyordu. Thomas ve Teresa aptal değildi ve üzerinde çalıştıkları proje hakkında daha fazla bilgi edinmek için bulabildikleri her fırsatı kullanıyorlardı. Bir keresinde başlangıç niteliğindeki Değişkenlerle ilgili bir liste bulmuşlardı. <span style="font-style:italic;">Zoraki acı, saldırı</span> ve <span style="font-style:italic;">rahatlatıcı şeylerin elenmesi</span> gibi kelimeler yazılıydı. Bunlara ek olarak çoğu zaman anlamadıkları bilimsel birtakım yazılar vardı.</p>
<p>Fakat programın biraz gerisinde olmalarına rağmen aşama kaydediyorlardı. Bir gün, belki yoğun araştırma ve testlerle geçen birkaç senenin sonunda İSYAN, tedaviyi bulmuş olacaktı. Ve</p>
<p>Thomas bunun büyük bir parçası olduğunu söyleyebilecekti. Bunıı kendi kendine çok sık söylemeye başlamıştı. Kolaydı ve kendini iyi hissetmesini sağlıyordu.</p>
<p><span style="font-style:italic;">Gerçekten hâlâ görmedin mi?</span> diye sordu Teresa, kelimelerini öfkeyle vurgulayarak.</p>
<p><span style="font-style:italic;">Ah! Pardon.</span> Son zamanlarda sürekli kendi düşüncelerine dalıyordu. <span style="font-style:italic;">Evet, evet, burada neredeyse tam üstümde parlak kırmızı bir nokta.</span></p>
<p><span style="font-style:italic;">Neredeyse mi? Yoksa tam olarak doğru yerde mi?</span></p>
<p><span style="font-style:italic;">Şey... Aslında birkaç metre kenarda olabilir. Bir de şey, yaklaşık bir düzine kadarı bulanık ve dağınık. Üzgünüm.</span></p>
<p>Bir tane olmalıydı. Tam ortada, bir tane kırmızı nokta.</p>
<p><span style="font-style:italic;">Tom, diğer projeye geçmemiz için bunu doğru yapmamız gerekiyor. Ve ben bundan çok sıkıldım.</span></p>
<p><span style="font-style:italic;">Bir de bana sor. Yukarıdaki tüm bu hatalara bakmaktan boynum ağrıyor.</span></p>
<p>Teresa onu duymazdan geldi; Thomas’ın imalı cümlelerine verebileceği en iyi karşılığın bu olduğunu öğrenmişti.</p>
<p><span style="font-style:italic;">Bir kere daha deneyeyim</span>, dedi.</p>
<p>En az iki haftadır bu iş üzerinde çalışıyorlar, uğraşıyorlar ve başarısız oluyorlardı. Bayan McVoy onları Gökyüzü Projesine atamıştı ve görevleri gökyüzünün aşağıdan bakanlar için normal görülmesini programlamak ve ayarlamaktı. Mavi gökyüzü, gece gökyüzü, yıldızlar, güneşin hareketleri, her şey... Thomas tüm ihtişamıyla sonucu görmek için sabırsızlanıyordu.</p>
<p>Fakat öncelikle Teresayla dengeyi ayarlamaları gerekiyordu. Thomas İSYAN’m, onlara “resmi” olarak açıklamadan ve nasıl kullanacaklarını “öğretmeden” önce telepati yoluyla iletişim kurduklarını bildiğinden şüpheleniyordu ama kimse bir şey söylememişti. Bu yetenekte uzmanlaşmalarının İSYAN’m işine yarayacağına karar vermişti çünkii anında iletişim kurabilmeleri oldukça fazla olan İm tür projelerde çalışmaları için onları ideal kılıyordu.</p>
<p>Teresa labirentin engin iç alanındaki binlerce farklı kaynaktan tek bir kırmızı ışık yaratmaya çalışıyordu ve Thomas belirlenen yerde tek bir nokta oluştuğunu görünceye dek teknisyenler projektör yazılımında ilerleyemiyorlardı.</p>
<p>Yarım saat sonra Teresa bir daha denedi. Bu defa yalnızca altı tane kırmızı nokta vardı ve en büyükleri merkezden sadece bir ya da iki metre uzaktaydı. Çok yaklaşmışlardı.</p>
<p><span style="font-style:italic;">Hu işi yarın tamamlayalım,</span> dedi 'Ilıomas, denemeden sonra. <span style="font-style:italic;">Ihı gece çocuklarla buluşmadan önce biraz uyumam lazım.</span></p>
<p><span style="font-style:italic;">Anlaştık.</span></p>
<p>Sesli dile getirilmeyen tek bir kelimeydi ama yine de Teresa’nın bitkin olduğu anlaşılıyordu.</p>
<p>Gece bir sularında malzeme odasında toplandılar. Thomas üç ya da dört saat uyumuştu ama Minho boğazını yakan bir sıvı karışımını elden ele gezdirirken hâlâ uykuluydu. Alby devasa bir paket cips getirmişti; kimse nereden çaldığını bilmiyordu ve sorma girişiminde bulunmamıştı. 'Ilızlu, çıtır çıtır yiyeceğin bir ısırığı bile böylesine geç saatte fazlasıyla etkiliydi. Chuck payına düşenden çok daha fazlasını yedi.</p>
<p>Oturup yiyeceklerini yemelerinin üzerinden on dakika geçmemişti ki Minho, “Bu gece yeni biri gelecek,” dedi.</p>
<p>Thomas’ııı ısırılmayı bekleyen baştan çıkarıcı cipsi ağzına götürdüğü eli havada donakaldı. Teresa öne eğildi. Nevvt kaşlarını kaldırdı. Alby yalnızca, “Ne?” dedi. Chuck bir saniye bile duraksamadı. Işıl’ın tedavisi buna bağlıymışçasına yemeye devam etti.</p>
<p>Duyur usunun ne kadar beklenmedik olduğunu fark eden Minho ayağa kalkıp çok önemli bir şey değil dercesine elini sal-</p>
<p>ladı. “Endişelenecek bir şey yok, çocuklar. Yeterince iyi bir çocuk.” Başka bir şey demedi ama gözleri, söyleyecek çok daha fazla şeyi olduğunu gösteriyordu.</p>
<p>“Yeterince iyi mi?” diye tekrarladı Teresa. “Yeni birine güvenme kriterimiz bu mu artık?”</p>
<p>Minho’nun saniyeler önceki kasıntılı, kendinden emin havası aniden kayboldu. “Adı Gally ve o... şey... Size bahsettiğim planı hatırlıyor musunuz? Kaçış planım?”</p>
<p>Thomas bu sözler üzerine moralinin çöktüğünü hissetti. Minho’nun o sözlerinin anlık olduğunu ve sonsuza dek unutulduğunu düşünmüştü; <span style="font-style:italic;">ummuştu.</span></p>
<p>“Evet, hatırlıyoruz,” dedi Alby. “Aynı zamanda Deli çukurunu, yataklarımızı, burada yediğimiz yemekleri ve bizi dünya dedikleri tımarhaneden koruyan duvarları da hatırlıyoruz. Ne demeye çalışıyorsun?”</p>
<p>“Gally bana yardım edecek,” diye cevapladı Minho süklüm püklüm bir ifadeyle odaya göz gezdirerek. “Her an burada olabilir.” Mükemmel bir zamanlamayla, Minho cümlesini bitirir bitirmez kapı çaldı.</p>
<p><a id="bookmark8"></a>25. BÖLÜM</p>
<p><a id="bookmark9"></a><span style="font-weight:bold;">226.11.12 I 01.34</span></p>
<p>Gally odaya adımını attığı anda Thomas ona acıdı. Çocuğun göze çarpan bir özelliği yoktu; siyah saçlı, uzun boylu, zayıf ve solgundu. Birkaç dişi çarpıktı ama bu çok da garip bir durum değildi. Thomas da dişçiye gittiğini hiç hatırlamıyordu.</p>
<p>Yine de Gally bir şekilde... acınası görünüyordu. Belki de sorun gözleriydi. Gözlerine baktığınızda içinde bir şeylerin uzun zaman önce koptuğunu anlayabiliyordunuz.</p>
<p>“Millet, Gally’yle tanışın,” dedi Minho. “Gally, milletle tanış. Bazılarınız onu tanıyorsunuz ya da en azından görmüşsünüzdür. Gayet iyi geçineceğimizden eminim.”</p>
<p>“Güzel,” dedi Newt.</p>
<p>Gally hepsine yeterince kibar bir şekilde başıyla selam verdi ve içten bir şekilde gülümsemeye çalıştı. Thomas ve diğerleri de aynı şekilde karşılık vermek için ellerinden geleni yaptılar.</p>
<p>Uzun, tuhaf bir sessizliğin ardından Alby tam da Thomas’ın merak ettiği şeyi sordu.</p>
<p>&quot;Peki, Gally nin bu aptalca kaçış planında nasıl bir yardımı dokunacak?&quot;</p>
<p>Minho, &quot;O anlatsın,&quot; diye karşılık verdi ve yeni çocuğun sırtına hafifçe vurdu.</p>
<p>Gally boğazını temizledi. &quot;Ben birkaç kişiyle birlikte dışarıda çalışıyorum. Daha çok çevre düzeni yapıyoruz; otları kesmek, arada fırtına çıktığında kar küremek, çalıları ve çiçekleri yetiştirmek. Ama elektrikle alakalı işler, bakım falan da yapıyorum. Üçümüz Chase diye bir adamın emrinde çalışıyoruz.”</p>
<p>“Peki, bu nasıl yardımcı olacak?&quot; diye üsteleyen Alby, kaçış planıyla ilgili ne düşündüğünü açıkça belli etti. “Minho’yu el arabasıyla ormana mı atacaksın?”</p>
<p>Nevvt güldü ama sonra ne yaptığını fark ederek, “Pardon,” diye mırıldandı.</p>
<p>Gally gücenmek yerine güldü. “El arabasıyla atılacak biri varsa o da benim. Minho bana borçlu.”</p>
<p>“Neden?” diye sordu Teresa.</p>
<p>Minho cevap verdi. “Çünkü bunun işe yaramasının tek yolu Gally.”</p>
<p>Herkes açıklama bekleyerek Gally’ye baktı. Chuck dışında herkes... Çocuk yerde uyuyakalmıştı ve yastığı gibi kirli bir paspası andırıyordu.</p>
<p>&quot;Öncelikle şunu söyleyeyim; Chase İSYAN m en zeki çalışanlarından değil.” Thomas, Gally’nin konuşurken yere bakmasını nasıl yorumlayacağını bilemedi. “Haftalardır küçük birtakım şeyler ayarlıyorum, İSYAN’ın güvenlik önlemlerini aşmamıza yardım edecek şeyler. Gerçek şu ki İSYAN bizim bir şey yapmamızı önlemek için Deli tehdidine ve dünyanın içinde bulunduğu duruma güveniyor. İSYAN’a <span style="font-style:italic;">girmek</span>, çıkmaktan daha zor.”</p>
<p>“Peki, Alaska yabanlarına çıkınca ne yapmayı planlıyorsunuz?” diye sordu Teresa. “Araba kiralayıp Juneau’da güzel bir ev mi tutacaksınız?”</p>
<p>“Tanrım, siz cidden iğnelemekten hoşlanıyorsunuz,” dedi Gally. “Sizce ben aptal mıyım? Sırf sizin gibi kaçıp temizlik malzemeleriyle parti yapmıyorum diye mi?”</p>
<p>“Gally, sakin ol,” diye uyardı Minho.</p>
<p>Gally kollarını kaldırdı. “Büyümesi gereken onlar!”</p>
<p>“Hey!” diye bağırdı Alby. “Buraya gelip kendini beğenmiş tavırlara girme. Seni biz davet etmedik.”</p>
<p>“Bu kadar. Ben yokum,” dedi Gally kapıya doğru yürürken. Miinho onun önüne atlayıp bir elini göğsüne koyunca Gally durdu.</p>
<p>Minho etrafına bakındı. “Hadi ama çocuklar. Biraz olumlu bakar mısınız? Tetiği çekmek için neden aylarca bekledim sanıyorsunuz? Çünkü sabırlıyım ve aptal <span style="font-style:italic;">değilim.</span> Gally, Kanadadaki kuzeniyle iletişim kurmanın bir yolunu buldu; sınıra yakın bir bölgede yaşıyor. Chase’in verici kodlarını kullandı. Ormanın birkaç kilometre içinde bizi bekleyen birıleri olacak; çoktan hazırlar.” Thomas duyduklarına inanamıyordu. Minho ciddiydi. Dünyanın geri kalanından çok daha iyi durumda olmalarına rağmen dışarıya çıkmak istiyordu.</p>
<p>“Neden?” diye sordu. Bu tek kelime herkesin dikkatini çekti. “Bize sadece <span style="font-style:italic;">nedenini</span> söyle, Minho. Aptal olmadığını biliyoruz ve Gally’nin de aptal olmadığına eminim. Ama neden buradan gitmek istiyorsunuz?”</p>
<p>“Çünkü tutsağız,” diye cevapladı Minho. “Çünkü burada kendi isteğimiz dışında tutuluyoruz. Bunlar benim için yeterli sebepler.” Teresa, “Ama dışarıda, burada olduğumuzun yarısı kadar bile rahat olmayacaksınız!” diye neredeyse bağırdı. “Ayrıca dünyaya yardım etme fırsatına nasıl arkanızı dönebilirsiniz?”</p>
<p>Tanıştıklarından beri Minho ilk defa sanki onları o kadar da sevmiyormuş gibi baktı.</p>
<p>“Sanırım dünya görüşlerimiz farklı,” dedi. “Anlamıyorsanız anlamıyorsunuzdıır. Kimse önce bana sormadan özgürlüğümü elimden alamaz.”</p>
<p>“Kötü bir başlangıç yaptığımız için üzgünüm,” diye araya girdi Gally. “Sanırım burada olduğum için gerginim. Ama sizi temin ederim ki başarabiliriz.” Gruba bakıp, “Bizimle gelen var nu?” diye ekledi.</p>
<p>Sözleri ölüm sessizliğiyle karşılık buldu.</p>
<p>Nevvt sessizliği bozarak, “Ne zaman?” diye sordu.</p>
<p>Minho ve Gally aynı anda cevap erdi.</p>
<p>“Yarın gece.”</p>
<p><a id="bookmark10"></a>26. BÖLÜM</p>
<p><a id="bookmark11"></a><span style="font-weight:bold;">226.11.14 | 03.17</span></p>
<p>Şafak sökmeden Thomas’ı almaya geldiler.</p>
<p>Randall, Dr. Leavitt ve Ramirez. Üç silahşorlar. Thomas uyku sersemiyken bile üçünün bir arada olmasının kötü bir anlama geldiğini biliyordu. Ya da kötü bir şey olmak üzereydi. Onu sarsarak uyandırdıktan birkaç saniye sonra ayakları yerdeydi.</p>
<p>“Neler oluyor?” diye sordu.</p>
<p>“Neler olduğunu bildiğini düşünüyorum,” dedi Randall. Gecenin sessizliğinde sesi sert ve yüksek çıktı. “Bu yüzden de bizimle geliyorsun. Hemen şimdi. Yardımına ihtiyacımız var.”</p>
<p>Thomas bir soru daha soracaktı ki Dr. Leavitt anında sözünü kesti.</p>
<p>“Hadi, Thomas. Her şey yoluna girecek. Sadece sana söyleneni yap.”</p>
<p>“Çabuk ol,” diye ekledi Ramirez. Thomas güvenlik şefinin konuştuğunu ilk defa duydu.</p>
<p>Üç adam Thomas ı götürürken çoğu zaman koridorda dönüşlerde ya da asansörden inerken gerek olmamasına rağmen çocuğun kolundan tutuyorlardı. Kaba davranmıyorlardı ama aceleleri olduğu aşikârdı.</p>
<p>Yüksek güvenlik önlemli bir kapıya ulaştıklarında Ramirez cam panele parmağını bastı ve ismini söyledi. Kapı açıldı. Randall içeri girmesi için Thomas’ı hafifçe dürttü.</p>
<p>Thomas birtakım cevaplar istiyordu ama sözlerini dinleyip sessiz kalmaya karar verdi. Randall Deli çukurundaki geceye göre daha kibar davranıyordu ve Thomas onu henüz geçmek istemediği sınırın ötesine sürüklemek istemiyordu.</p>
<p>Thomas girdiği odaya bakındı. Burayı daha önce görmemişti; güvenlik için kontrol merkezine benziyordu. Revirden yatakhanelere, labirentin inşasına kadar her yeri gösteren ekranlarla dolu büyük bir duvar vardı. Tlıhaf bir şekilde labirentin videoları sanki kameralar oldukça kızgın kedilerin sırtlarına bağlanmış gibi hareketliydi. Odanın ortasında daha fazla ekranın ve arkasında da birkaç sandalyenin olduğu teçhizatlarla dolu, ekranlara dönük bir kısım vardı. Orada oturan iki korumanın da bakışları duvarın sağ tarafındaki bir ekrana kilitlenmişti.</p>
<p>Thomas yakından baktı ve morali bozuldu. Küçük bir odada sandalyeye bağlanmış -ipler derisine batıyordu-, yüzünde kan ve yaralar olan Minho’yu gösteriyordu. Tavrından ödün vermeden doğruca kameraya bakıyordu, yüzündeki kararlı ifade Thomas’ı biraz gururlandırdı. Ve biraz da utandırdı. Minho’nun kaçmasını istememişti ve bunu gerçekten deneyeceğinden şüpheliydi.</p>
<p>“Bunu söylemek beni üzüyor,” dedi Randall, “ama arkadaşın en son dışarı çıkma teşebbüsünden dersini almamış gibi görünüyor.</p>
<p>Sanırını ona karşı hafif davranmışız, hepinize karşı. Artık sertleşmekten başka çaremiz yok, sence de öyle değil mi?”</p>
<p>Thomas, Minho’ya baktı. Minho da Thomas’a. Kamera çift yönlü olabilir miydi? Thomas aniden kendine geldi.</p>
<p>“Sessiz kalmak şu an pek de akıllıca bir seçim olmaz,” dedi Dr. Leavitt. “Otur. Konuşacağız. Minho ve Gally gibi insanları -bize yardım etmekten daha üstün olduğunu düşünen insanlan- idare etmek gerekiyor. Senin de izleyerek bir şeyier öğreneceğini umuyoruz.”</p>
<p>Ramirez bir elini Thomas’ın omzuna koydu ve iki koruma arasına oturttu.</p>
<p>“Çıkabilirsin,” dedi Randall.</p>
<p>Thomas bir saniyeliğine Randall’ın kendisini kastettiğini sandı ki onu oturttukları için bu fazlasıyla tuhaf kaçardı. Fakat korumalar ayağa kalkıp odadan çıkınca yanıldığını hemen anladı.</p>
<p>Ramirez, Thomas’ın solundaki, Dr. Leavitt de sağındaki sandalyeye oturdu. Randall kontrol düğmeleri ile ekranların arasındaki boşlukta durdu ve ders anlatacakmış gibi ellerini arkasında birleştirdi.</p>
<p>“Thomas,” diye başladı, “dürüst olalım. Geceleri arkadaşlarınla buluşmalarınızı izlediğimizi biliyordun, değil mi? Küçük olabilirsin ama bizi atlattığını düşünmeyecek kadar akıllısın.”</p>
<p>Thomas ağzını açtı ve kapadı. Onları zekâlarıyla alt ettiklerini ummuştu en azından. Toplanmalarına neden izin verdiklerini bilmiyordu ama düşününce bunun yalnızca bir umuttan ibaret olduğunu fark etti. Başını onaylarcasma salladı.</p>
<p>Randall ellerini kontrol düğmelerinin olduğu kısmın kenarına koydu ve Thomas’a yaklaştı. “Dinle,” dedi. “Minho nun hatası y üzünden seni cezalandıracak değiliz. Zaten senin onu vazgeçirmeye çalıştığını da izledik. Ama bu olaydan çıkarılacak çok önemli dersler var ve biz de bu durumdan istifade edeceğiz.”</p>
<p>Thomas adamın artık sadede gelmesini sabırsızlıkla bekliyordu.</p>
<p>“Bizimle birlikte oturup Minhoya dersini nasıl vereceğimizi izleyeceksin. Açık söylemek gerekirse şahitlere ihtiyacımız var. Bu olayın duyulması gerekiyor. Bir daha böyle bir şey olmasına izin veremeyiz. Deneklerimiz, hareketlerinin sonuçları olduğunu bilmeliler.”</p>
<p>“Ona ne yapacaksınız?” diye bağıran Thomas arkadaşı için gerçekten korkuyordu.</p>
<p>Randall bu ani yüksek ses üzerine irkildi, ardından Thomas’ın sorusunu duvmamışçasına devam etti. “Bu sona erdikten sonra Teresa yı getirip ona da göstereceğiz. Aynısı B Grubu’nun kontrol odasındaki Aris ile Rachel için de geçerli. Ama hepinizin bu sırada yalnız olmasını istedik, tamamen kendi tepkileriniz olmalı, arkadaşlarınızdan etkilenmeyeceksiniz.”</p>
<p>“Bu başka bir açıdan da büyük bir adım,” diye ekledi Dr. Leavitt. “Labirent Deneyleri şu anki hızımıza göre sadece bir ya da iki sene içinde başlayacak. Peki ya bu?” Odayı işaret etti. “Bu, ilk denek grubunu labirente gönderdiğimizde sıkça göreceğin bir şey. Bu yüzden bu ufak egzersizi pratik gibi düşün. Tamam mı?”</p>
<p>Thomas sessiz kaldı. Bazen oldukça küçümser bir ifade takınabiliyorlardı.</p>
<p>“Thomas? Tamam mı?” diye tekrarladı Leavitt.</p>
<p>Thomas öylesine güçlü bir öfke hissediyordu ki zar zor kontrol altında tutabiliyordu; tıpkı oksijene aç bir yangın gibiydi. Nasıl olduğunu anlamasa da bir şekilde içinde tutmayı başardı.</p>
<p>“Tamam,” diye mırıldandı.</p>
<p>Randall, Minho’nun göründüğü ekrandan başka bir ekranı işaret etti. Bu yeni ekranda Thomas oval bir tür konteynır gördü. Bir yanında bir bağlantı yeri uzanıyordu, diğer tarafında ise menteşeler vardı. Oldukça şişman ve iri bir uzaylının tabutu gibi görünüyordu.</p>
<p>Thomas, “Bu nedir?” diye sorarak tam da tuzaklarına düşmüş oldu. Sık sık merakına yeniliyordu.</p>
<p>“Bunlar kapsül,” diye cevapladı Randall. “Ordunun tasarlamamıza yardım ettiği biyomekanik yaratıkların kapsülü. Şu an onlara Izdırap Verenler diyoruz. Hâlâ gelişimlerinin ilk aşamasındalar ama son aşamada çok büyük ilerleme kaydedildi. Sanırım birkaç değişiklikle mükemmel labirent canavarım yaratmış olacağız.” Thomas bu basit açıklama karşısında o kadar afallamıştı ki suratında beliren saçma ifadeyi tahmin edebiliyordu. Ağzını kapadı ve kendini birkaç defa göz kırpmaya zorladı.</p>
<p>“Bunu beklemiyor muydun?” diye sordu Randall.</p>
<p>“Ben... Ben... Beklemek mi?” Ne diyeceğini bilemiyordu. “Siz neden bahsediyorsunuz? Biyomekanik yaratıklar mı? Labirentte canavarlar mı? Bir de onlara ne diyorsunuz? Izdırap Verenler?” Ramirez konuştu. “Tüm ayrıntıları çok yakın zamanda öğreneceksin. Dürüst olmam gerekirse bunları bir süre daha sizinle paylaşmayı planlamıyorduk ama bu fırsat çıkınca... bu canlı silahların geliştirme sürecini yöneten komiteden biri olarak şunu söyleyebilirim ki onlar her bakımdan bir başarı.”</p>
<p>“Kısacası,” diye ekledi Randall, “bağışıkların beyinlerinin Işıl’ı kapmalarına rağmen nasıl çalıştıklarını anlamak için onları insanlara özgü her türlü his ve beyin faaliyetiyle uyarabilmemiz gerekiyor. Labirent Deneylerine başladığımız zaman bu yaratıkların önemli yardımı dokunacak. Psikiyatrların raporlarını görmelisin. Oldukça ilgi çekici.”</p>
<p>Thomas üzerinden karanlık bir gölge geçmiş gibi hissetti. Havadan yaşamı ve ciğerlerinden de havayı emen bir şey. Bu adamların kendisine söylediği her şey, her geçen dakika daha kötü hissettiriyordu.</p>
<p>“Hadi başlayalım,” dedi Randall. Uzanıp bir düğmeye bastı. “Hadi Alice. Kapsülü aç.”</p>
<p>Thomas oval kapsülün kenarındaki bağlantı yerinin açılmasını izledi. Açıklıktan sızan buhar kapsülün net görülmesini engelliyordu. Ekranda görülen oda girdap gibi dönen sisle doldu. Thomas, Minho’yu gösteren ekrana hızlıca bir göz attı ve gerçekleşmek üzere olan şeyin asıl dehşeti ortaya çıktı. Minho sonunda bakışlarını kameradan çekmiş, gergince sağ tarafına bakıyordu. Sis, ekranın o tarafından yerde süzülüyordu.</p>
<p>Thomas ayağa kalktı. Bedeni buz gibi olmuştu.</p>
<p>Minho açılan kapsülle aynı odadaydı.</p>
<p><a id="bookmark12"></a>27. BÖLÜM</p>
<p><a id="bookmark13"></a><span style="font-weight:bold;">226.11.1-4 I 05.52</span></p>
<p>“Durun!” diye bağırdı Thomas. “O... şeyi durdurun!” Hayal gücü deli gibi işliyor, ortaya çıkmak üzere olan korkunç şeyi zihninde canlandırmaya çalışıyordu. “Demek istediğinizi anladım, tamam mı?” Ramirez, Thomas’ın arkasından, “Otur!” diye bağırdı ve çocuğun iki omzunu kavrayarak onu yeniden yerine oturttu. Thomas onun ne zaman yerinden kalktığını bilmiyordu.</p>
<p>Randall sisle dolu ekrandan başını çevirdi.</p>
<p>“Tehditlerimizi uygulamazsak bu deneyde nasıl kontrol sahibi olabiliriz?” dedi. “İnsanların kaçmalarına -ya da bunu denemelerine- müsaade edersek diğer denekler ne düşünür? Minho kararını verdi. Bundan sonra işler olması gerektiği şekilde ilerlemek zorunda ” “Lütfen,” diye fısıldadı Thomas. Mücadele etme arzusunun tükendiğini hissediyordu. Minho’nun -sert, umursamaz, her zaman esprili Minho’nun- yüzünde öyle bir dehşet ifadesi vardı ki Thomas daha fazla izlemeye katlanamayacaktı. Dikkatini kapsüle çevirdi.</p>
<p>Sis, konteynırın yerde duran iki yansının görülmesine yetecek kadar dağılmıştı. Bir şey kapsülden çıkmaya başlarken Thomas sessizce izledi.</p>
<p>Her ne bekledivse, sonra gördüğü şeyi asla hayal edemezdi. Şeklini tarif etmesi imkânsızdı; yaratık ıslaktı ve parlıyordu, yüzeyinde yer yer saç öbekleri vardı. Ama metal de vardı; titrek kütleden çelik uzantılar ve keskin levhalar çıkıyordu. Thomas iğrenç yaratığın kendini konteynırın kenarından iterek yere düşmesini ve küçük bir inek boyutlarındaki sümüklüböceği andıran vücudunun ortaya çıkmasını izledi.</p>
<p>İğrenç yaratığı izlerken ürperdi. Yeniden Minho ya bakınca çocuğun bağlı olduğu sandalyede kıvrandığını, sessiz çığlıklar attığını gördü. Sis onu da kaplamıştı. Geri planda süzülüyor, tavana doğru dağılıyordu.</p>
<p>Thomas kendini kaybetti.</p>
<p>Ayağa kalkıp, “Durdurun şunu!” diye bağırdı. Ramirez onu anında yerine oturttu. “Bunu yapamazsınız!”</p>
<p>Randall omzunun üzerinden baktı -dikkatlice Minho’yu izliyordu- ve Thomas’a bitkince baktı.</p>
<p>“Başka seçeneğimiz yok,” dedi yalnızca.</p>
<p><span style="font-style:italic;">Teresa!</span> diye bağırdı zihninde. <span style="font-style:italic;">Bir şeyler yapmak zorundasın! Minhoyu bir sandalyeye bağlamışlar ve... bir... şey... bir</span> canavar <span style="font-style:italic;">ona saldırmak üzere!</span></p>
<p>Zihnindeki kelimeleri bu kez daha farklı hissetti, boştu. Sanki görünmez bir bariyer çekilmişti ve söylediği her söz ona geri dönüyordu.</p>
<p><span style="font-style:italic;">Tabii ki,</span> diye düşündü. <span style="font-style:italic;">İSYAN tabii ki bunu kapayabiliyor. İstedikleri her şeyi yapabilirler.</span></p>
<p>Minho debelenip bağırmaya devam etti. Sandalyesini hareket ettirip Izdırap Verene en uzak duvara kadar kaydırmayı başardı.</p>
<p>Ekranın sol tarafında bir şey görüntüye girdi, bir kütle sivri uçlarını yerde sürükleyerek ilerledi. Minho’ya çarpacakken durdu. Metal uçlar yaratığın derisine geri çekildi ve yaratık yassılaştı.</p>
<p>Thomas artık çaresizdi; birkaç arkadaşından biri ciddi bir tehlikenin eşiğindeydi, hatta muhtemelen ölümün.</p>
<p>“Randall!” diye yalvardı. “Beni dinle! Lütfen şu şeyi durdur. Durdur! Beni dinle! Konuşmama izin ver ve sonra fikrini değiştirmezsen yeniden başlatabilirsin. <span style="font-style:italic;">Lütfen.”</span></p>
<p>Yaratığın vücudunun bir kısmı yükselmeye başladı ve sivri uçların olduğu yerden birkaç tane uzun metal çıktı. Birbirlerine bağlılardı ve ölümcül nesnelerle kaplılardı; bıçaklar, testereler, açılıp kapanan pençeler. Silahlar çok yavaş bir şekilde Minho’nun bedenine doğru uzanırken Thomas neredeyse ağlayacaktı.</p>
<p>Daha sakin bir tavır takınmaya karar verdi. Derin nefes aldı. “Randall, lütfen. Minho bunun için fazla değerli. O şeyi durdurmazsanız size daha fazla yardım etmeyeceğim. Hiçbir konuda. Bana ne yapacağınız umurumda değil.”</p>
<p>Yaratık arka ayakları üzerinde yükseldi ve şimdi Minho’nun başından birkaç metre yukarıda duruyordu. Derisinden çıkan metal kollar Minho’nun etrafını sarmış, onu çevreliyor, yaslandığı duvara sıkıştırıyordu.</p>
<p>“Randall,” dedi Thomas sakin kalmak için mücadele vererek. “Dr. Paige’i getirin. Psikiyatrları. Şansölyeyi. Hepsini getirin! Bana ihtiyaçları var. Minho ya da ihtiyaçları var. Deneyinize vardım etmek için fazlasıyla potansiyele sahip, onu burada harcayamazsınız.” Yaratık testereli uzantısını kaldırdı, bıçak dönmeye başladı ve Minho’nun alnına yaklaştı. Minho başını duvara yaslamıştı bile. Thomas arkadaşının suratının saf korkuyla kasılmasını izledi. “Son şansınız!” diye bağırdı Thomas. “Eğer o ölürse ben de...” Randall arama düğmesine basınca Thomas bir anda durdu</p>
<p>Adam biraz daha uzatırsa çok geç olacakmış gibi biraz aceleyle, “Durdur,” diye emir verdi.</p>
<p>Yaratık donakaldı. Thomas titreyerek nefesini bıraktı. Tekrar koltuğuna çöktü ve başını ellerinin arasına aldı. Ağlamamak için tüm iradesini kullanması gerekti.</p>
<p>“Lütfen ona bak,” dedi Randall sessizce. “Ekrana bak.” Thomas başını kaldırıp Minho’nun ekranına odaklandı. “Görüyor musun?” diye sordu Randall. O da Minho’yu izliyordu. Yaratık adeta battaniye gibi çocuğun üzerini sarmıştı. “Çok az kaldığını, gelmiş geçmiş en iyi askeri neredeyse tamamladığımızı söylememiş miydim?”</p>
<p>Thomas ölümden gerçek anlamda birkaç santim uzaktaki arkadaşı ve gerçeklikle bağlantısını koparmış gibi görünen -tabii en başından beri böyle değilse- adamdan başka bir şey görmüyordu.</p>
<p>“Sanırım bunu söylememe gerek yok,” diye devam eden Randall'm sesinde hâlâ şaşkınlık tınısı vardı. “Bugün burada gördüklerini asla unutmaman gerekiyor. Bu yaratıkların gücünü ve yarattıkları tehlikeyi anlaman gerekiyor. Senin empatinin örneği yapbozumuzun en büyük parçalarından biri olabilir.”</p>
<p>Thomas adamın sözlerine odaklanmakta güçlük çekiyordu. Tek yapabildiği Minho’ya ve terle kaplı yüzüne bakmaktı. Bıçak olduğu yerde durmasına rağmen hâlâ aynı hızda dönmeye devam ediyordu. Thomas nefes almakta güçlük çekiyordu; Minho’nun hayatının Randall’m tek bir sözüne bağlı olduğunu biliyordu.</p>
<p>Adam sihirli düğmeye yeniden basarak, “Tamam, geri çekin,” dedi.</p>
<p>Saniyeler sonra Izdırap Veren’in metal kolları geri çekildi, Minho’dan uzaklaştı ve nemli, yağlı vücuduna girdi. Yaratık kalın bir et parçasına dönüştükten sonra yuvarlanarak top halini aldı, taşıma uçları çıktı; sonunda kendini kaldırdı ve yuvarlanarak ek-</p>
<p>randaki görüntüden çıktı. Thomas dikkatini diğer ekrana verdi ve yaratık orada göründü. Kapsüle ulaşana dek dönmeye devam etti, uçlarını geri çekti ve sürünerek içeri girdi. Yaratık evinde henüz gözden kaybolmadan kapsülün kapağı kapanmaya başlamıştı bile. Birkaç saniye ve birkaç buhar sızıntısının ardından kapsül kapandı.</p>
<p>Thomas arkadaşının isyankâr tavrının geri dönmüş olmasını umarak Minho’ya tekrar baktı.</p>
<p>Fakat bu kez öyle değildi.</p>
<p>Minho’nun başı eğikti ve vücudu hıçkırıklarıyla sarsılıyordu. Thomas üzgünce başım eğdi. Az önce izlediklerini anlamaya çalışıyordu.</p>
<p>“Hadi seni odana götürelim,” dedi Randall. '‘Az önce gördüklerine şahit olacak üç denek daha var. Yerinde olsam bugün öğrendiklerinin önemini bir yere yazardım.”</p>
<p>Thomas bir şeyi kaçırmıştı. “Bir dakika... ne?”</p>
<p>Randall onu duymazdan geldi. “Izdırap Verenin Minho yu öldürmesini bırak, ona zarar vermesine bile izin vermezdik, bunun farkındasm değil mi? Sadece önemli bir ders almam istedik: kurallara uyulmak zorunda. Dışarı çıkmak, hatta İSYAN bölgesini terk etmek... Artık sonuçları biliyorsun.”</p>
<p>“Ama...” Thomas o kadar sarsılmıştı ki sormak istediği soruyu kelimelere dökemiyordu.</p>
<p>Dr. Leavitt konuştu. “Bugünkü tepkin hakkında endişelenme Thomas. Beklediğimize oldukça yakındı ve arkadaşını kurtarmak için gösterdiğin tutku da dikkatimizden kaçmadı. Sana şunu söyleyeyim, psikiyatrlar yarın bununla iyi vakit geçirecekler. Analiz edilecek bir sürü veri var.”</p>
<p>Thomas sonunda adamın ne dediğini anladı. “Bunu üç kişiye daha göstereceğinizi söylerken neyi kastediyordunuz?” Önündeki, kontrol masasındaki, tavandaki ekranları gösterdi. “Bunun bir</p>
<p>kaydını kastettiniz, değil mi?” Sonraki varım saniye sonsuzluk gibi geldi. <span style="font-style:italic;">Lütfen, lütfen, lütfen,</span> diye düşündü. <span style="font-style:italic;">Lütfen öyle olduğunu, bunu kaydettiğinizi söyleyin.</span></p>
<p>&quot;Üzgünüm ama cevabım hayır,” dedi Randall. “Minho’nun bunu yeniden yaşaması daha etkili olur.” İç geçirdi. “Birçok bakımdan, Thomas.”</p>
<p><a id="bookmark14"></a>28. BÖLÜM</p>
<p><a id="bookmark15"></a><span style="font-weight:bold;">228.04.03 | 07.00</span></p>
<p>Thomas uzanıp alarmının erteleme tuşuna bastı ve kolunu yatağının kenarından sarkıttı. Malzeme odası buluşmalarının ardından sabah uyanmaktan nefret ediyordu, muhtemelen o alarmdan bir ev dolusu Deli’den daha çok nefret ediyordu. <span style="font-style:italic;">Aç</span> Delilerden.</p>
<p>Fakat alarm yeniden bangır bangır çalmadan önce, ertele tuşuna basmasının ardından geçen o on dakikanın tadını çıkardı. Bu her sabah kendine verdiği ufak bir ödül gibiydi.</p>
<p>Kısa süreliğine de olsa halinden memnun bir şekilde dizlerini göğsüne çekti.</p>
<p>Minho, Izdırap Veren cezasından sonra hayatta kalmış olmasına rağmen onu bir seneden uzun süredir görmemişti. En azından fiziksel olarak hayattaydı. Alby ruhsal ve duygusal açıdan Minho’nun... farklı olduğunu söylemişti. Eskisi kadar konuşkan ya da umursamaz değildi ve <span style="font-style:italic;">kaçmak</span> kelimesini bir daha kesinlikle ağzına almamıştı. Zaman birçok yarayı iyileştirebilirdi ama Alby nin anlattıklarına bakılırsa Minho’nun yaklaşık yirmi seneye ihtiyacı vardı.</p>
<p>Malzeme odası grubunun diğer üyeleri haftada bir kez buluşuyorlardı. Minho dışında. O vahim günden sonra bir daha hiç gelmemişti ve Nevvt arkadaşlarının bunu akimdan bile geçirmediğini söylemişti. Bu Thomas'ı inanılmaz üzüyordu. Minho’yu gerçekten sevmişti ve içinde bulundukları durumu her bakımdan haksız buluy ordu. İSYAN ın <span style="font-style:italic;">ceza</span> dediği o korku gösterisinden sonra bu şekilde davranmasına kim ne diyebilirdi ki?</p>
<p>Thomas tedaviye inanıyordu; en azından kendi kendine inandığını söylüyordu. Ama İSYAN onlara laboratuvar fareleriymiş gibi davranıyordu ve bu durum bazen üzüntüsünü öfkeye çeviriyordu. Çoğu zaman yatağının kenarında diz çöküyor, bitkinlikten yığılana dek yatağa vuruyordu. Her şeyin sona ermesini istiyor, tedavinin bulunmasını istiyordu ve pozitif kalabilmek için elinden geleni yapıyordu. Dr. Paige sürekli bir sürü verinin toplandığını söylüyordu.</p>
<p>Belki, sadece belki, son yakındı. Ufuk ne kadar uzakta olsa da.</p>
<p>Teresa yla labirentteki çalışmaları neredeyse bitmişti; B Grubu nun yalnızca biraz gerisinde oldukları söyleniyordu. Ama o kadar. Thomas onlara <span style="font-style:italic;">inanmakta</span> giderek güçlük çekiyordu. İSYAN Teresa ile onu ayrı tutmaya devam ediyordu, bu yüzden Thomas son gelişmeleri Alby, Newt ve en iyi kaynağı Chuck’tan alıyordu. Çocuğun beyni sünger gibiydi; duyduğu ya da kulak misafiri olduğu her yorumu akima yazıyordu. Onunla hiç acımadan dalga geçiyor olabilirlerdi ama Chuck konuştuğunda herkes dinliyordu.</p>
<p>Thomas’m on dakikalık sabah neşesi, alarmının ahenksiz klakson sesleriyle yeniden çalmasıyla son buldu. Bu sesten, güneş patlamasından daha çok nefret ediyordu.</p>
<p>Dr. Paige tam zamanında kahvaltısını getirdi. Bu kadını ne zamandır tanıyordu? Annesinden daha uzun süredir tanıdığı kesindi. Yıl farkıyla. Bugün kadının tavrında, gülümsemesinde bir farklılık</p>
<p>olduğunu fark etti. Her zaman zekâ parıltısı olan gözlerinin ardında acı vardı.</p>
<p>Ona sorunun ne olduğunu sormak istiyordu ama İSYAN’m Minho’ya yaptıklarından sonra ilişkileri hiçbir zaman tam olarak düzelmemişti. Yine de burada çalışanlar içinde en sevdiği Dr. Paige’di ve aralarındaki duvarı sabit tutmak için mücadele etmesi gerekiyordu.</p>
<p>Dr. Paige kahvaltıyı masaya bıraktıktan sonra, “Bugün nasılız?” diye sordu. “Çalışma günü, değil mi?”</p>
<p>Thomas başını onaylarcasma salladı ve kahvaltısını yapmak için oturdu. Normalde testlerin, derslerinin, labirentin ilerleyişinin nasıl gittiği hakkında biraz konuşurlardı. Fakat Thomas yumurtasından bir lokma alamadan Dr. Paige kapıya yönelmişti bile. Kapıyı açıp tam koridora çıkacaktı ki Thomas onu durdurdu.</p>
<p>“Hey,” dedi. “Bir saniyeliğine gelebilir misiniz?”</p>
<p>Kadın duraksadı ve iç geçirdi. Fakat sonra kapıyı kapadı ve masaya dönüp diğer sandalyeye oturdu. Thomasâ üzgün gözlerle baktı.</p>
<p>Thomas kendine hâkim olamadı; merak hep üstün geliyordu.</p>
<p>“Sormayacaktım,” dedi, “ama... bir sorun mu var?” Uzun bir an boyunca korktu. Arkadaşlarından biri mi ölmüştü? Teresa değildi gerçi. Onun yokluğunu ya da son anlarını kesinlikle hissederdi. Bir şeyler biliyor olurdu.</p>
<p>“Thomas...” diye başladı Dr. Paige. Sanki kelimeleri duvarların üzerinde bulabilirmiş gibi odaya bakındı. “Denekleri labirente göndermemize çok az kaldı.&quot; Hafifçe güldü ve yeniden Thomas’ın gözlerine baktı. “Sen bunu herkesten iyi biliyorsun zaten. Orada işler nasıl gidiyor?”</p>
<p>Onun ve Teresa’nm labirent mağarasındaki çabalarını kastediyordu.</p>
<p>“İyi gidiyor. Gayet eğlenceli. Bilmiyorum.”</p>
<p>“Hiç de heyecanlı görünmüyorsun.”</p>
<p>“Sadece birtakım şeyleri geride bırakmakta zorlanıyorum. Birtakım sırlar var... bizden sakladığınız... Bazıları doğru gelmiyor. Ayrıca insanlar daha kibar olabilirler. Mesela Randall. Mesela Ramirez. Dr. Leavitt.” İçindekilerin bir kısmını dökmek iyi hissettirdi.</p>
<p>Dr. Paige bacak bacak üstüne atıp ona içten bir endişeyle baktı.</p>
<p>“Buna inanır mısın bilmiyorum, Thomas ama ben de tam olarak bu konularla mücadele ettim. Sana bahaneler sunabilirim ama duymak istediklerinin bunlar olduğunu sanmıyorum.”</p>
<p>Thomas başım iki yana salladı. “Bize denek demeniz bile. Yani biz insanız, fare değil.” Sesi biraz sertleşmişti ama Paige sakinliğini korudu ve onu anlıyormuş gibi başını onaylarcasma salladı.</p>
<p>“Sanırım sonuçta iki noktaya geliyoruz,” dedi. “Birincisi, şu an yaptığımız her şey Labirent Deneyleri için olsa bile bu psikiyatrların yok etme bölgesi modelleri bulmak için her fırsatı değerlendirmediği anlamına gelmiyor. Her günün her saniyesi önemli ve bunu senin de anladığından eminim. Biz bu sabah konuşurken dünyada kaç yüz ya da kaç bin kişi Işıl a yakalandı? Kaç kişi öldü?”</p>
<p>“Sizin çözümünüz de... bunu çocuklardan çıkarmak mı?” diye sordu Thomas, ne kadar aptalca bir şey söylediğinin farkında olmasına rağmen. Bu insanlar onları ölümden kurtarmıştı.</p>
<p>Dr. Paige’in yüzünde anlık bir öfke belirdi. “Bu sert, acımasız virüse sert ve acımasız yöntemlerle yaklaşmak gerekiyor, Thomas. Keşke durumun kendin için ne kadar zor olduğunu düşünmeyi kessen. Hiçbir fikrin yok...” Duraksadı ve pişmanlık dolu ifade yüzünü gölgeledi. “Üzgünüm. Üzgünüm. Gerçeklerden konuşmak fazlasıyla zor.”</p>
<p>Gözlerinde yaşlarla ayağa kalktı. Bir şey daha söylemek üzereymiş gibi görünüyordu ama sonra ona arkasını dönüp odadan çıktı ve kapıyı yavaşça kapadı.</p>
<p><a id="bookmark16"></a>29. BÖLÜM</p>
<p><a id="bookmark17"></a><span style="font-weight:bold;">228.04.03 | 08.04</span></p>
<p>Thomas onu can evinden vurmuştu. Kadının daha önce hiç yapmadığı kadar dürüst konuşmasını sağlamıştı ve ani duygu seli karşısında şaşırsa da bu fırsatı harcamayacaktı. Ayağa kalkıp onun peşinden gitti.</p>
<p>Dr. Paige koridorda hızlı adımlarla yürüyor, hatta neredeyse koşuyordu bu yüzden ona yetişmesi için Thomas’m koşması gerekti. Durması için kadını kolundan yakaladı.</p>
<p>Kadın ondan kurtulup duvara değene kadar geriledi. Gözleri anlık bir öfkeyle parlıyordu. Ama sonra geçti ve her zaman tanıdığı Dr. Paige e dönüştü. Şefkatli, kibar Dr. Paige e. Fakat yüz hatlarını gölgeleyen üzüntü, neredeyse özür dileyip odasına geri dönmesine neden olacaktı.</p>
<p>“Neler oluyor?” diye sordu. “Bana söylemediğiniz şey nedir?’* Kadın başım iki yana sallamakla yetinince Thomas üsteledi. &quot;Her gün oraya gidip devasa labirentinizi test edilmeye biraz daha hazır hale getiriyorum. Sızlanmıyorum, şikâyet etmiyorum; sadece işimi yapıyorum. Canımı dişime takıyorum, Teresa da öyle. Yani ikimiz de risklerin farkındayız.&quot;</p>
<p>Dr. Paige başını salladı. “Evet. Haklısın. Üzgünüm.&quot;</p>
<p>“Ama ben tam da bundan bahsediyorum işte,” diye devam etti Thomas. “Hızlı olgunlaşmak zorunda kaldığımız <span style="font-style:italic;">için</span> yetişkin gibi davranılmayı hak ediyoruz. Bebek gibi, kafesteki fareler gibi ya da aptalmışız gibi değil. Hepimiz aynı şeyi istiyoruz. Neden denek yerine ortakmışız gibi muamele görmüyoruz? Siz biraz saygılı davransamz Minho, Alby, Newt... burada tanıdığım herkes çok daha yardımcı olur.”</p>
<p>Dr. Paige kendisini hazırlıksız yakalayan her ne ise toparlandı. Şimdi her zamanki gibi dik ve sakin duruyordu, kollarını önünde birleştirdi, keskin bakışları Thomas a odaklandı. “Beni dinle. Odanda sana iki nokta olduğunu söyledim. Birincisi senin <span style="font-style:italic;">sertlik</span> olarak adlandırdığın olayların bazdarı psikiyatrlar tarafından planlanmıştı. Labirentlerdeki büyük testlerden önce beyin modellerinizi uyarmak için. Tamam mı?”</p>
<p>Hayır. Tamam değildi. Thomas’m hoşuna gitmemişti ama en azından bir açıklamaydı. “Tamam. Peki İkincisi?”</p>
<p>“Bu insanlar ölümden döndü, Thomas. Senin o zaman küçük -fazlasıyla küçük- olduğunu biliyorum ama eminim virüs yayılıp da bize ulaştıktan sonra dünyanın halini hatırlıyorsundur. İşlerin bu şekilde yürümemesi...”</p>
<p>Duraksadı ve gözlerindeki bir ifade Thomas a sanki söylememesi gereken bir şey söylediği izlenimi verdi. “Fakat benim söylemek istediğim... dünya korku, ölüm ve delilik dolu bir yere dönüştü. Doğası gereği... o ilk dehşet dalgasını atlatan herkes biraz sertleşmek zorundaydı. Normalden daha sert. Hayatta kalmalarında bu yardımcı oldu. Zayıf olanlar... ya öldüler ya da yakında ölecekler.”</p>
<p>Kadının etkili sözleri karşısında biraz afallayan Thomas ne diyeceğini bilmiyordu.</p>
<p>“Yani evet,” diye devam etti. “Burada tanıştığın insanların çoğu kibar değil. Duygular hakkında endişelenmeye ne zamanlan ne de istekleri var. Tamam mı? Dünyada cehennemin en derin çukurlarını gördüler ve tedavi bulup bu dehşeti sona erdirmek için mümkün olan her şeyi yapmaya hazırlar. Ve senin de bunu kabullenmen gerekiyor.”</p>
<p>“Peki,” dedi Thomas, duyduklarıyla şaşkına dönerek. Paige’in coşkulu konuşması tartışmayı devam ettirme arzusunu tamamen yok etmişti.</p>
<p>“Şimdi canlan ve işinin başına geç,” dedi Dr. Paige. Ağzının köşesi yarım bir gülümsemeyle kıvrıldı ve Thomas bu sabah için en iyisinin bu olduğuna karar verdi.</p>
<p>“Tamam,” diye cevap verdi olabildiğince tersçe.</p>
<p>Thomas son birkaç ayda kaydettikleri ilerlemeden gurur duyarak labirentin koridorlarında yürüyordu. Heybetli duvarlardan -pütürlü yüzeyli taş, üzerini damar gibi saran sarmaşıklar ve başlı başına muazzamlığı- kendisine pek pay çıkaramazdı. Özellikle de hareketli duvarlardaki ve labirentin değişen yapısında kullanılan ileri seviye teknikten. İzlemesi güzeldi ama nasıl çalıştığı hakkında hiçbir fikri yoktu; mühendisler çok da arkadaş canlısı değillerdi ve bilgi aktaramayacak kadar yoğun çalışıyorlardı.</p>
<p>Fakat etrafındaki birçok ince aynntı -labirenti canlı ve gerçek hissettiren ufak şeyler- kendisinin ve Teresa nın bitmek tükenmek bilmeyen çabaları sayesinde ortaya çıkmıştı.</p>
<p>Bir köşeyi dönüp labirentin uzun koridorunda ilerferken tüm yaptıklarını düşünüyordu. Doktorlar, psikiyatrlar ve İSYAN'IN teknisyenleri bile telepati yeteneklerinin bu kadar değerli olmasına şaşırmıştı. Thomas ve Teresa yalnızca anında iletişim kurmakla kalmamış, birbirlerinin hislerini algılamakta, düşüncelerini tahmin etmekte ve ifade edilmesi imkânsız şeyleri anlamakta çok daha iyi hale gelmişlerdi. Buııu açıklamaya çalıştığında kimse ona tam olarak inanmamıştı, bu yüzden uzun zaman önce bu çabasına son vermişti.</p>
<p><span style="font-style:italic;">Gittin mi?</span> diye sordu Teresa, kontrol merkezinden.</p>
<p><span style="font-style:italic;">Bir saniye,</span> diye cevap verdi. <span style="font-style:italic;">Eserimizin tadını çıkarıyorum</span>. Parlak mavi gökyüzüne baktı, güneş sol tarafındaki uzun taş duvarın üzerindeydi. Sırf gökyüzünü tamamlamak için bile günlerce itinalı çalışma gerektirmişti ama sonucu görmek -böylesine gerçek görünen bu güzel gökyüzüne bakmak- sürecin zorluğunu unutturuyordu.</p>
<p>Arkasından metalik tıkırtıların yaklaştığını duydu; bunun ne olduğunu biliyordu. Bıçak böcek kameralar artık tesisin her yerinde vardı ve denemeler süresince gerçekleşen her şeyi kaydetmeye hazırlardı. Böcek bacağının arkasına zıplayıp vücuduna tırmanmaya başlayana dek Thomas onu görmezden gelmeyi planlamıştı.</p>
<p>“Ahh!” diye bağırıp havaya sıçradı, yaratığa vurmak için dönüp sırtına ulaşmaya çalıştı. Böcek kıyafetlerinin üzerinde hızlıca yürüyüp keskin bacaklarını derisine batırırken Thomas kendi etrafında daire çiziyordu. Böcek boynuna ulaşıp orada durdu ve Thomas’ın canını yakana kadar bacaklarını batırdı.</p>
<p><span style="font-style:italic;">Ne diyordun?</span> diye sordu Teresa. Thomas onun şeytani neşesinin her bir zerresini hissediyordu. <span style="font-style:italic;">Ne güzel dans ediyorsun Endişelenme, kaydettim. Bir sonraki buluşmamızda Neıvt ve diğerlerine izleteceğim.</span></p>
<p>“Komik değil!” diye bağırdı Thomas yüksek sesle. Bıçak böcek, başını çocuğun kulağında deli gibi acıtan bir bölgeye vuruyordu. Thomas sonunda onun metal vücudunu yakalayıp attı. Böcek</p>
<p>bacaklarının üzerine düştü ve Thomas’ın sağındaki duvarın sarmaşıkları arasında hızlıca gözden kayboldu.</p>
<p><span style="font-style:italic;">Sen kazandın,</span> dedi Thomas. <span style="font-style:italic;">Geliyorum.</span> Gülümsememeye çalıştı ama kendine engel olamadı.</p>
<p><span style="font-style:italic;">Bir sonraki sefere Izdırap Veren göndereceğim,</span> diye karşılık verdi Teresa. <span style="font-style:italic;">Ya da Randall ı.</span></p>
<p>Thomas gülerken Teresa’nm da güldüğünü biliyordu; bu da nasıl olduğunu anlamasa da, bildiği ve hissettiği şeylerden biriydi.</p>
<p><span style="font-style:italic;">Tamam geldim,</span> dedi. Koridorun sonundaki, aşağıdaki siyaha boyanmış zemine inen yaklaşık altı metrelik uçuruma ulaştı. Burası labirentin içindeki optik-illüzyon teknolojisinin henüz tamamlanmadığı, insana aklını kaçırdığını düşündüren tuhaf alanlardan biriydi. Yukarı baktığında mükemmel gökyüzünü görüyordu. Uçurumun kenarından aşağı baktığında ise siyah duvarla biten siyah zemin görüyordu; labirent mağarasının kenarını. Ama karşıya baktığında gökyüzü ile duvar tam birleşmiyordu; ikisi arasındaki sınır çarpışıyor, birbirine karışıyor, ayrılıyor, girdap gibi dönüyordu. Thomas’m başının dönüp midesinin bulanmasına sebep oluyordu.</p>
<p><span style="font-style:italic;">Izdırap Veren bölmesini görebiliyor musun?</span> diye sordu Teresa.</p>
<p>Thomas midesinin bulanmasını engellemek için gözlerini kapamıştı ama yeniden açtı. İllüzyonun ve gerçek dünyanın karışımından oluşan çılgın kaleydoskopun ortasında bir yerde, üstünde açık bir daire olan, zeminden yükselen bacayı gördü. Bu. Izdırap Verenlerin labirente girip çıkarken kullanacakları delikti.</p>
<p><span style="font-style:italic;">Görebiliyorum,</span> dedi Teresa’ya. <span style="font-style:italic;">Ama illüzyonun içine girip çıkıyor. Kusacağım.</span></p>
<p>Teresa şefkat göstermedi. <span style="font-style:italic;">Tamamen kaybolduğunda haber ver.</span></p>
<p>Thomas izlerken midesine iyi geleceğini umarak gözlerini kıstı. Karşısındaki görüntü parıldıyor, bulanıklaşıyor, sonra yine parıldıyordu. Fakat çok geçmeden Izdırap Verenlerin girişi görii-nürden kayboldu ve Thomas aşağı bakmadığı sürece sonsuzluğa uzanan mavi gökyüzü illüzyonu karşısındaydı. Şimdi baş dönmesi yerine çok şiddetli yön kaybı hissi yaşadı, sanki düşüyormuş gibi hissetti. Bir adım geriledi.</p>
<p><span style="font-style:italic;">Oldu!</span> diye bağırdı. <span style="font-style:italic;">Müthiş görünüyor.</span></p>
<p>Teresa’nm sevinçle haykırmasını Thomas iliklerine kadar hissetti. Bu bölümde bir aydır çalışıyorlardı ve şimdi çok yaklaşmışlardı.</p>
<p><span style="font-style:italic;">İyi işti,</span> dedi Thomas. <span style="font-style:italic;">Gerçekten. Biz olmasak bu insanlar ne yaparlardı.</span></p>
<p><span style="font-style:italic;">En az birkaç yıla daha ihtiyaçları olurdu.</span></p>
<p>Thomas karşısındaki görüntüye bakarken bu kadar gerçekçi durduğuna inanamıyordu. Sanki labirentin bu koridoru dünyanın, varoluşun sonundaki bir uçurumla bitiyordu.</p>
<p><span style="font-style:italic;">Izdırap Veren’i ilk kimin göreceğini merak ediyorum,</span> dedi. <span style="font-style:italic;">Acaba korkudan altlarına yapacaklar mı? İddiaya mı girsek?</span></p>
<p>Thomas, Teresa’nın sesindeki karamsar tona şaşırdı. Sözlerine daha da şaşırdı.</p>
<p><span style="font-style:italic;">Ve ilk kim ölecek?</span></p>
<p><span style="font-style:italic;">O kadar ileri götürmezler,</span> diye karşılık verdi Thomas. <span style="font-style:italic;">Kesinlikle.</span></p>
<p>Teresa cevap vermeden bağlantıyı kesti.</p>
<p><a id="bookmark18"></a>30. BÖLÜM</p>
<p><a id="bookmark19"></a><span style="font-weight:bold;">229.06.12 | 10.03</span></p>
<p>Thomas masanın etrafındakilere inanamıyordu. Tanıdığı ya da duyduğu tüm önemli kişiler ve fazlası. Psikiyatrlar, doktorlar, teknisyenler. Randall, Ramirezve Leavitt. Dr. Paige Teresa ile Thomas’m yanında oturuyordu. Şansölye Kevin Anderson masanın başındaydı ve yanında Katie McVoy vardı. Odada kendileri dışında yalnızca iki genç daha vardı: Aris ve Rachel. Hiç tanışmamış olmalarına rağmen Thomas kim olduklarını biliyordu.</p>
<p><span style="font-style:italic;">Onlarla takılmamıza izin verecekler mi acaba?</span> diye sordu Teresa zihninden.</p>
<p>Thomas omuz silkme görüntüsünü gönderdi. <span style="font-style:italic;">Ben bunu hep yarışma falan gibi düşünmüştüm. Belki iki grup da ilk bitiren olmaya çalışırsa daha iyi iş çıkarmalarını umuyorlardır. Ya sonunda ödül varsa!</span></p>
<p><span style="font-style:italic;">Hayat boyu yetecek miktarda İSYAN tişörtü!</span></p>
<p>Thomas sessizce güldü.</p>
<p>Şansölye Anderson toplantıyı başlatmak için hafifçe öksürdü.</p>
<p>“Öncii adaylarımıza Şansölye Heyetinin ilk toplantısına hoş geldiniz demek istiyorum. Bu, gelişmekte olan süreçlerinde önemli bir adım. Thomas, Teresa, Aris, Rachel... sizinle çok gurur duyuyoruz. Labirent projelerinde çıkardığınız işler fevkalade. Gerçekten fevkalade. Bu sürecin en başında sizin öne çıktığınızı fark ettik ve yanılmadık. Tebrikler.” İçten olamayacak kadar sert bir ifadeyle gülümsedi ama Thomas adamın büyük bir stres altında olduğunu tahmin ediyordu.</p>
<p>Thomas, Aris e baktı: esmer, kahverengi saçlı, keskin bakışlıydı. Ardından Rachel a baktı: koyu tenli, kıvırcık saçlıydı, gülümsüyordu. Öne çıkan özellikleri yoktu ama sempatiklerdi. Yüzleri sevimliydi ve Thomas ın beklediği gibi kibirli ya da gururlu değillerdi.</p>
<p>“Şimdi,” diye devam etti Şansölye Anderson, “John Michael’ın İSYAN*ın temellerini atmasının üzerinden on yıl geçti ve Işıl’a bağışık olanları toplamaya başladığımızdan beri araştırmamızda büyük vol kat ettik. İlk senelerdeki süreç yavaştı tabii. Hastalığı anlamaya çalıştık, deneklerimizin gerçekten bağışık olduklarından emin olmak için testler yaptık, virüsle ilgili ve vücutlarınızda ve beyinlerinizde nasıl etkileşim içinde olduğuyla ilgili bilgiler edindik. Yavaş ama emin adımlar attık. Önemli bir başarı elde etmediğimiz bir yılımız bile geçmedi ve bence sonuç, umduğumuzdan çok daha iyi.”</p>
<p><span style="font-style:italic;">On yıl,</span> diye düşündü Thomas. Çok ama çok uzun bir süre gibi geliyordu. Ve çözüm bulmaya yaklaşmadıkları da ortadaydı, aksi takdirde tüm bu labirent olayıyla uğraşmazlardı.</p>
<p>“Thomas?” diye seslendi Şansölye. “Hayatımda gördüğüm en büyük şüphe ifadesiyle bakıyorsun.” Bir kez daha beceriksizce gülümsedi.</p>
<p>“Ah... şey...” Thomas oturduğu yerde kıpırdandı. “Hayır, sadece... bunun üzerinde çok uzun zamandır çalışıyormuşsunuz gibi geldi. Bilmiyorum. Sanırım çok da iyi gitmediğini fark ettim.”</p>
<p>Anderson başını onaylarcasma salladı ve Thomas yerinde bir gözlem yapmış gibi dudaklarını birbirine bastırdı. “Dr. Leavitt, buna siz cevap vermek ister misiniz?”</p>
<p>Kel adam da buna hevesli görünüyordu. “Tarihini öğren, evlat. Son birkaç yüzyılda on yılı bırak, <span style="font-style:italic;">birkaç</span> on yılda tedavi edilmiş bir virüs bulman için sana meydan okuyorum. Soğuk algınlığından ebolava, HlV’den belirli kanser türlerine kadar. Bu çok, çok, <span style="font-style:italic;">çok </span>uzun bir süreç. Üstelik bu insanların dünyası ne akıllarını kaybetmiş Delilerle doluydu ne de yarısı tahrip edilmişti. Bizim uzun soluklu stratejiyle çalışacak sabrımız ve dayanıklılığımızın olması bile başlı başına bir mucize. Ama tedavi <span style="font-style:italic;">bulduğumuzda</span> nüfusun sadece yüzde onu kalmış olsa bile en azından insan neslini tükenmekten kurtarmış olacağız.”</p>
<p>“Peki ya bağışıklar?” diye sordu Aris. “Sadece onlar hayatta kalırsa insan ırkı devam edemez mi?”</p>
<p>Dr. Leavitt dudak büktü, ardından bunu yaptığına utanmış gibi göründü. “Onların kaç tanesi Delilerle dolu bir dünyada hayatta kalacak?”</p>
<p><span style="font-style:italic;">Ondan hiç hoşlanmıyorum,</span> dedi Teresa.</p>
<p><span style="font-style:italic;">Evet, ben de.</span></p>
<p>“Dr. Leavitt önemli konulara değindi,” dedi Anderson. “En zeki insanları, en gelişmiş kaynakları, en iyi denekleri bir araya getirmek için elimizden geleni yaptık ve sonrasında dış dünyadan korunduğumuzdan emin olduk. İlk başladığımız andan itibaren bunun uzun bir süreç olacağını tahmin etmiştik ve bu hastalığa tedavi bulup bunu dünyaya sunmadan durmak gibi bir niyetimiz de yok. İlk günden beri testlere tabi tutup denemeler yaptırdığımız adaylarımız için bu durum şaşırtıcı olmamalı. Haksız mıyım?” Thomas test ettikleri kişilere bu sorunun sorulmasını tuhaf bulsa da başını onaylarcasma salladı. Aslında tüm bıı durıım -</p>
<p>toplantıya getirilmeleri- tuhaf geliyordu. Kim bilir belki bu da bir testti; sürekli bahsettikleri şu Değişkenlerden biriydi.</p>
<p>“Labirent Deneylerinin başlamasına çok az kaldı,” diye devam etti Anderson. “Bir süredir bunun için hazırlanıyorduk. Fakat yok etme noktasının nihai taslağım çıkarmak üzere son birkaç senedir kaydettiğimiz süreç...” Doğru kelimeleri bulmakta giiçlük çekti. “Sanırım deneklerimize uyguladığımız ufak testler ve deneylerle sağlam bir zeınin oluşturduk. Ufak bir ihtimal ama Labirent Deneyleri tamamlandığında bir taslak elde edebiliriz. Kim bilir? Belki İkinci ya da Üçüncü Aşamaları iptal edebiliriz. Bugün pozitif düşünüyorum.”</p>
<p>Duraksadı. Sanki birkaç yıl sonrasını, hayatını adadığı şeyin mükemmel sonunu hayal ediyormuşçasına belli bir yere odaklanmadan bakıyordu. Thomas’ın yanında oturan Dr. Paige alkışlamaya başladı. Yavaş yavaş diğerleri de katıldı. Çok geçmeden odadaki herkes alkışlıyordu ve ses Thomas’ı bile havaya soktu. Tlıhaf hissediyordu.</p>
<p>Şansölye Anderson ellerini kaldırınca alkışlar yavaşlayarak sona erdi. “Tamam, tamam. Alkışlar elbette ki hepimiz için. Ayrıca A ve B Grubundaki denekler için. Ben gerçekten de doğru yolda olduğumuzu hissediyorum. Gerçekten.” Gülümsedi, kendini toparlamış gibi görünüyordu ve ardından derin bir nefes verdi. “Pekâlâ, işe koyulma vakti. İlk kişileri bir ya da iki ay -en fazla dört ay- sonra labirente göndereceğiz.”</p>
<p>Tekrar duraksadı -Thomas on senelik çalışmanın ardından adamın kısa süreliğine ilgi odağı olmayı hak ettiğini düşündü-, ardından toplantıyı <span style="font-style:italic;">gerçekten</span> başlattı.</p>
<p>“Önümüzde deneyler var millet. Hadi başlayalım.”</p>
<p><a id="bookmark20"></a>31. BÖLÜM</p>
<p><a id="bookmark21"></a><span style="font-weight:bold;">229.06.12 I 18.10</span></p>
<p>O gece Thomas’ın yaşamındaki en büyük değişiklik oldu. Bundan böyle Thomas ile Teresa A Grubunun denekleriyle tamamıyla bütünleşeceklerdi; buna yemekler, dersler ve boş zamanlar da dahildi. Görünüşe bakılırsa artık gizlice buluşmalarına gerek kalmayacaktı.</p>
<p>Elbette bu dünyanın en güzel hediyesi değildi çünkü Thomas’m çoğu arkadaşının birkaç ay içinde ilk grupla labirente gönderilmeleri planlanıyordu.</p>
<p>Thomas ve Teresa’yı diğer çocukların yıllardır yemek yediği kafeteryadaki ilk yemeklerine götüren, o kadar kişi içinden Ramirez oldu. Geniş salona girdiklerinde -paslanmaz çelikten servis alanı, uzun plastik masalar ve birbirinin aynısı sandalyeler vardı- içerisi sessizleşti, tüm gözler yeni gelenlere çevrildi.</p>
<p>Ramirez, “Dinleyin,” diye bağırması sessizlikte yankılandı. “Çoğunuz Thomas ve Teresa’yı duymuşsunuzdur, yıllardır seçkin aday konumundalar.”</p>
<p><span style="font-style:italic;">Bize ölüm cezcısı veriyor!</span> diye bağırdı Teresa, Thomas’ın /ilminde. Öfkesi elektrik akımı gibiydi. <span style="font-style:italic;">Bu da ne böyle?</span></p>
<p>&quot;... onlara kibar davranın, çok çalıştılar,” diyordu Ramirez. “Hepinizin gayet iyi bildiği gibi Labirent Deneyleri yakında başlayacak ve yapılması gereken çok şey var. Bu İkiliyi siz denekler ile deney hazırlıklarını yürüten İSYAN personeli arasındaki resmi bağlantınız olarak düşünün. Labirente giriş programını çok yakında tamamlayacağız. Bu sırada Thomas ve Teresayı yakından tanımaya çalışın, kendinizi zihinsel ve fiziksel olarak hazırlayın ve önünüzdeki eğlenceli değişimler için heyecanlanın. Şimdi yemeklerinize devam edin.”</p>
<p>Başıyla selam verdi, ardından Thomas ile Teresa ya tek kelime etmeden arkasını dönüp kafeteryadan çıktı.</p>
<p><span style="font-style:italic;">O kadar sevimli bir adam ki...</span> dedi Teresa.</p>
<p>Thomas cevap veremeden Newt ve Alby nin, yüzlerinde kocaman birer gülümsemeyle yanlarına geldiğini gördü.</p>
<p>“Bakın kimler gelmiş,” dedi Nevvt, Thomas’a sarılırken. Ayrılmadan önce sırtına birkaç defa vurdu. “Gizlice gelmediğinizi görmek biraz değişik oldu. Kulübe hoş geldiniz.”</p>
<p>Alby de Teresa’ya sarılmıştı ve sonra yer değiştirdiler, bu kez Alby, Thomasa o kadar sıkı sarıldı ki çocuk güçlükle nefes alabildi.</p>
<p>“Seni gördüğüme sevindim, dostum,” dedi Alby. “Hakkında söylenenler seni ukalalaştırdı mı? Artık şansölye falan mısın? Burada pek sevilmeyeceksin.”</p>
<p>Thomas cevap vermek üzere ağzını açtı ama o sırada sol tarafından biri onu yakalayıp neredeyse yere düşürüyordu. Chuck.</p>
<p>Thomas, “N’aber bücür?” dedi ve kitaplardaki büyükbabalar gibi çocuğun saçlarını karıştırdı.</p>
<p>“Burayı idare ediyorum işte,” dedi Chuck göğsünü kabartarak. “Kızlardan sevgi görmek için gizlice B Grubuna gitmediğim zamanlarda tabii.”</p>
<p>Hepsi birden kahkahalara boğuldu ve Thomas, Minho’yu görünceye kadar duramadı. Çocuk onlara yakın bir yerde oturuyordu ve kalkmakla kalkmamak arasında kalmış gibiydi. Thomas onun yanına gitti.</p>
<p>“Selam dostum,” dedi. “Son zamanlarda kimseyi delirttin mi?” Minho gülümsedi ama gözlerinin derinlerinde hâlâ biraz mağluptu. Thomas yine de onun Izdırap Veren olayından sonra daha iyi olduğunu görebiliyordu.</p>
<p>“Tam bir meleğim,” diye cevap verdi Minho. “Bazen Randall'm yanında kelimeler uyduruyorum. Onu görmen lazım; her defasında sanki kötü bir şey olduğunu biliyormuş gibi davranıyor ve biraz gülüyor. Tam bir aptal.”</p>
<p>Evet, Minho kesinlikle iyiye gidiyordu.</p>
<p><span style="font-style:italic;">Tom,</span> dedi Teresa, <span style="font-style:italic;">şuraya bak, sağma. Gally.</span></p>
<p>Thomas o yöne bakındı ve farkında olmadan Minho nun başını derde sokan siyah saçlı çocuğu buldu. Çocuktaki farklılığı algılaması birkaç saniyesini aldı. Burnu eskisinin neredeyse iki katı büyüklükteydi ve şekli bozulmuştu. Sanki ezilmiş bir meyve yapıştırılmış gibi görünüyordu. Ya da daha kötüsü, zımbalanmış gibi; acı veriyor gibi görünüyordu.</p>
<p>Gally, Thomas’la bakıştı ve onu şaşırtarak, içten bir şekilde özür dilercesine başını salladı. Fakat dikkatini hemen masasındaki arkadaşlarına geri çevirdi.</p>
<p>“Ona ne oldu?” diye sordu Thomas, Minho ya.</p>
<p>Minho yumruğunu kaldırdı. <span style="font-style:italic;"><sup>u</sup>Bu</span> oldu. Dilini tutamayıp bizi ele verdi, bundan eminim. Muhtemelen duşta falan böbürleniyordu. Onun suçu olmasa bile kendimi iyi hissettirdi.”</p>
<p>Thomas onun gülmesini ya da en azından gülümsemesini bekledi ama arkadaşının yüzünden karanlık bir ifade geçti. Thomas kaşlarını kaldırıp başını iki yana sallamakla yetindi. Alby, Teresa, Chuck ve Newt yanlarına gelmişti.</p>
<p>“Hadi size yiyecek bir şeyler alalım,” dedi Alby. “Daha kötülerini yemişsinizdir. Daha arayı kapatacağız, insanlarla dalga geçeceğiz, planlar y apacağız/'</p>
<p>Kısa süreliğine güneş ışınları ve Deliler gibi konular unutuldu.</p>
<p>Haftalar geçiyor, deneylerin başlangıç tarihi giderek yaklaşıyordu. Thomas sık sık labirente gidiyor, burayı bir nevi tapmak olarak görüyordu. Özellikle de geniş açık alanı ve küçük ormanı olan asıl yaşama alanını seviyordu. Orman, oraya gönderilenlerin dinlenme ve güvenlik bölgesi olmak üzere planlanmıştı. İSYAN çiftlik, bahçeler, yaşam alanı gibi çoğu yerin denekler tarafından inşa edilmesini istiyordu; böylesine üretken oldukları vakitler, yok etme noktası modellerini incelemek için harika bir fırsattı.</p>
<p>Konu labirent olunca Thomas kayda değer bir gurur hissediyordu ve kendisinin de oraya gönderilip gönderilmeyeceğini merak ediyordu. Nasıl olacağını inanılmaz merak ediyordu ve her geçen gün deneylerin başlaması için biraz daha hevesleniyordu. Hayatlarında ciddi bir değişikliğe ihtiyaçları vardı.</p>
<p>Fakat gönderilme günü yaklaştıkça tutması gereken bir sözü olduğunu hatırladı. Bir gece kendi kendine o gece yapacağını söyledi. A Grubunun yatakhanesine giderken, artık izni olmasına rağmen kendini biraz yaramaz hissediyordu. Yapmak üzere olduğu şeyi kimseye söylememişti, böylesine zararsız bir şey için en başından izin almaktansa sonrasında af dilemenin daha iyi olacağına karar vermişti. Zaten akşamları bile çoğu kişi o kadar yoğundu ki binlerinin fark ettiğinden şüpheliydi.</p>
<p>Newt onu kapıda bekliyordu.</p>
<p>“Gerçekten de geldin, Tommy!” diye bağırdı, muhtemelen şaka yapıyordu. Thomas “seçkin” konumlarından dolayı insanların kendisinden ve Teresadan şüphelendiklerinden daima endişe duyuyordu.</p>
<p>“Evet,” diye karşılık verdi. “Sözümün eriyimdir.”</p>
<p>El sıkıştılar ve ikisi birden İSYAN tesisinin iç kısımlarına doğru yürümeye koyuldu.</p>
</body>
</html>