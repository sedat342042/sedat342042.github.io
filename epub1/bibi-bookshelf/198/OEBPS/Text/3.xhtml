<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/Mute.css" rel="stylesheet" type="text/css"/>
</head>
<body>
  <h1>YÜRÜRKEN ÖLDÜ. 100.000 KİŞİ FARKINA VARMADI.</h1>

  <p><b>Ayın 23'ünde, saat yediye doğru, Tokyo'da, alışverişlerini yapan insanların ve işten dönenlerin dolaştığı, Shinjuku garının batı girişindeki alt geçitte, Shinjiki mahalle devriyesinden adamlar, kırk yaşlarında bir berduşu, ölü olarak bir direğe yaslanmış şekilde buldular.</b></p>

  <p><b>Raporlara göre, adam bir metre almış üç santim boyunda ve orta ağırlıktaydı. Üzerinde, çiçek motifli uzun kollu bir gömlek, ayağında da çalışma çizmeleri vardı. Saçları tam berduş tarzında karmakarışıktı. Bütün sahip olduğu, toplam yüz yirmi beş yen tutarındaki bozuk para ve bunun dışında, sadece uyumak için kullanmak niyetinde olduğu birkaç gazete kâğıdıydı. Üzerinde kimliğini, adresini veya geldiği yeri gösteren hiçbir şeyi yoktu.</b></p>

  <p><b>Bir gün içinde, yüzbinlerce yolcu (Shinjiki garının anketine göre) bu yerden gelip geçmekteydi ve hemen yakında da birçok telefon kabini ile birlikte yaya kalabalığı var. Tanıklara göre, adam öğlenden beri aynı şekilde oturmaktaymış, ama polis tarafından bulunmasına kadar geçen yedi sekiz saat içinde öldüğü kimse tarafından ne fark edilmiş, ne de bildirilmiş. Üstelik adam, polis karakoluna en fazla on metre uzaklıkta bulunuyormuş, ama servis memurunun ifadesine göre, direğin gölgesinden dolayı adamı seçmek mümkün olmamış.</b></p>
</body>
</html>