<?xml version="1.0" encoding="utf-8"?>
<html xmlns="http://www.w3.org/1999/xhtml">
  <head>
    <title>1-1</title>
    <meta http-equiv="Content-Type" content="text/html; charset=utf-8" />
  

</head>
  <body id="x1-1" xml:lang="tr-TR">
		<div>
			<p>  </p>
			<p id="_idParaDest-2" xml:lang="en-GB"><st c="0">1  </st></p>
			<p><st c="3">Vardiyasının başlamasına bir saat kala, orada olması gereken saatten bir saat önce ilk cesedi getirmişlerdi.  </st></p>
			<p><st c="112">Kat Novak’ın günü, o ana kadar her zamankinden daha iyi geçiyordu. </st><st c="179">Arabası kontak anahtarını ilk çevirişinde çalışmıştı. </st><st c="233">Telegraph Caddesi’nde trafik rahattı ve hep yeşil ışığa denk gelmişti. </st><st c="304">Ofise, yediye beş kala girmeyi başarmıştı. </st><st c="347">Elinde reçelli kurabiyesi ve </st><span><st c="376">Albion Herald</st></span><st c="389"> gazetesiyle suçluluk duymadan bir saat masasında tembellik yapabilirdi. </st><st c="462">Ölüm ilanlarını atlamaya özen gösterdi. </st><st c="502">Büyük olasılıkla zaten hepsini biliyordu.  </st></p>
			<p><st c="544">Sonra kapısının önünden siyah bir ceset torbası taşıyan bir sedye geçti. </st><span><st c="617">Kahretsin! </st></span><st c="628">diye düşündü. </st><st c="642">Otuz saniye içinde Clark kapısını vurup, ondan bir iyilik isteyecekti. </st><st c="713">Kat irkilerek sedyenin tekerleklerinin koridorda çıkardığı sesleri dinledi. </st><st c="789">Açılıp kapanan otopsi odası kapılarının gıcırtısını duydu, uzaktan tartışan erkek sesleri geldi. </st><st c="886">On saniye bekledi, on beş. </st><st c="913">Ve işte, tam da beklediği gibi, Clark’ın Reebok ayakkabılarının linolyum kaplama döşemede çıkardığı gıcırtıyı duydu.  </st></p>
			<p><st c="1030">Clark, kapı aralığından göründü ve “Günaydın Kat” dedi.   </st></p>
			<p><st c="1086">Kat içini çekti. </st><st c="1103">“Günaydın Clark.”   </st></p>
			<p><st c="1121">“Az önce birini getirdiler. </st><st c="1149">İnanabiliyor musun?”   </st></p>
			<p><st c="1170">“Evet, </st><span><st c="1177">şu cürete bak</st></span><st c="1190">!”  </st></p>
			<p><st c="1193">“Saat çoktan yediyi on geçti bile.” Clark, yalvarma tonuyla “Bana bu iyiliği yapabilirsen...” dedi.  </st></p>
			<p><st c="1293">Kat, “Ama ben burada yokum ki” diyerek parmaklarına bulaşan böğürtlen reçelini yaladı ve “Saat sekize kadar, yalnızca senin hayal gücünün ürünüyüm” diye ekledi.  </st></p>
			<p><st c="1454">“Bu cesedin üzerinde çalışacak zamanım yok. </st><st c="1498">Beth çocukları hazırladı ve çıkmak üzere, bense burada yine bir Jane Doe’ya yakalandım. </st><st c="1586">Biraz insaflı ol” dedi Clark.  </st></p>
			<p><st c="1616">“Bu ay üçüncü oluyor.”  </st></p>
			<p><st c="1639">“Ama benim bir ailem var. </st><st c="1665">Onlarla zaman geçirmemi bekliyorlar. </st><st c="1702">Sen özgürsün.”  </st></p>
			<p><st c="1717">“Doğru. </st><st c="1725">Ben boşanmış bir kadınım; geçici eleman değilim.”   </st></p>
			<p><st c="1775">Clark onun ofisine girdi ve koca kıçını masasına dayayıp “Bu seferlik. </st><st c="1846">Beth’le sorunlarımız var, biliyorsun ve bu tatilin doğru dürüst başlamasını istiyorum. </st><st c="1933">Söz veriyorum bir gün bu iyiliğinin karşılığını veririm” dedi.   </st></p>
			<p><st c="1996">İçini çekerek </st><span><st c="2010">Herald</st></span><st c="2016">’ını katlayan Kat, “Tamam” dedi. </st><st c="2050">“Elinde ne var bakalım?”  </st></p>
			<p><st c="2075">Clark, şimdiden beyaz önlüğünü çıkarıyordu. </st><st c="2119">Tatil havasına geçtiği aşikârdı. </st><st c="2152">“Jane Doe. </st><st c="2163">Görünür bir travma yok. </st><st c="2187">Vücut sıvılarını alacağın bir vaka. </st><st c="2223">Sykes ile Ratchet yanındalar.”  </st></p>
			<p><st c="2254">“Onlar mı getirdi?”  </st></p>
			<p><st c="2274">“Hı hı. </st><st c="2282">Yani üzerinde çalışacağın doğru dürüst bir polis raporu var.”  </st></p>
			<p><st c="2344">Kat ayağa kalktı ve doktor pantolonundaki pudraşekerlerini silkti. </st><st c="2411">Koridora doğru yöneldikleri sırada Clark’a “Bana borçlusun” dedi.  </st></p>
			<p><st c="2477">“Biliyorum, biliyorum” diyen Clark, ofisine uğrayıp bin cebinin her birinden küçük bir zoka çıkan balıkçı ceketini aldı.   </st></p>
			<p><st c="2598">Kat, “Bize de birkaç tane alabalık bırak” dedi.  </st></p>
			<p><st c="2646">Clark gülümseyip ona el salladı. </st><st c="2679">Asansöre doğru ilerlerken, “Maine’in vahşi doğasına gidiyorum. </st><st c="2742">Haftaya görüşürüz” dedi.   </st></p>
			<p><st c="2767">Başa gelen çekilir diyen Kat, otopsi odasının kapısını açıp içeri girdi.  </st></p>
			<p><st c="2840">Hâlâ mühürlü plastik torbada duran ceset, otopsi masasının üzerindeydi. </st><st c="2912">Lokal acil servis kıdemlileri Komiser Lou Sykes ve Komiser Yardımcısı Vince Ratchet onu bekliyorlardı. </st><st c="3015">Versace’sinden cinayet mahallinde bile ayrılamayan siyahi komiser Sykes, takım elbise ve kravatıyla her zamanki gibi iki dirhem bir çekirdekti. </st><st c="3159">Ortağı Vince Ratchet ise onun tam tersine hızlı diyetlerin daimi adayıydı. </st><st c="3234">Ratchet, büyülenmiş gözlerle rafta duran bir kavanozdaki numuneye bakıyordu.   </st></p>
			<p><st c="3311">Kavanozu göstererek “Tanrı aşkına bu nedir?” diye sordu. </st><st c="3368">Sevgili Vince; aptal gibi görünmekten hiç korkmazdı.   </st></p>
			<p><st c="3421">“Bir akciğerin sağ orta lobu” diye cevap verdi Kat.   </st></p>
			<p><st c="3473">“Bunun beyin olduğunu sanmıştım” dedi Ratchet.   </st></p>
			<p><st c="3520">Sykes gülerek, “İşte bu nedenle o doktor; sen de gerzek bir polissin” dedi ve kravatını düzelterek “Bunu Clark yapmıyor mu?” diye sordu.   </st></p>
			<p><st c="3657">Kat eline bir çift eldiven geçirdi. </st><st c="3693">“Korkarım ben yapıyorum.”   </st></p>
			<p><st c="3719">“Senin vardiyan sekizde başlıyor zannediyordum.”  </st></p>
			<p><st c="3768">“Hiç sorma!” Kat, otopsi masasına gidip torbaya göz attı. </st><st c="3826">Her zamanki gibi, siyah plastiğin arkasındakini ortaya çıkaracak fermuarı açmak için isteksizdi. </st><span><st c="3923">Bunun gibi kaç torba açtım acaba? </st></span><st c="3957">diye düşündü. </st><st c="3971">Yüz, iki yüz? </st><st c="3985">Her birinin kendi korku hikâyesi vardı. </st><st c="4025">Fermuarı açmak; içindekileri ortaya çıkarmak işin en zor kısmıydı. </st><st c="4092">Beden bir kez ortaya çıkarıldığında, görüntünün ilk şokunu atlattığında, bir bilim insanı soğukkanlılığıyla çalışabilirdi. </st><st c="4215">Ama o ilk karşılaşma, o ilk tepki her zaman tamamen duygu yüklüydü; üzerinde hiçbir kontrolü olmayan bir şeydi.   </st></p>
			<p><st c="4327">“Peki arkadaşlar, buradaki hikâye ne?” diye sordu Kat.  </st></p>
			<p><st c="4382">Ratchet öne doğru geldi ve not defterini açtı. </st><st c="4429">O not defteri, kolunun bir uzantısı gibiydi. </st><st c="4474">Kat onu elinde not defteri olmadan hiç görmemişti. </st><st c="4525">“Beyaz kadın, kimliği yok, yirmi-otuz yaşlarında. </st><st c="4575">Ceset bu sabah saat dört civarında Güney Lexington’da bulunmuş. </st><st c="4639">Görünürde bir travma yok. </st><st c="4665">Tanık yok. </st><st c="4676">Hiçbir şey yok.”  </st></p>
			<p><st c="4693">Kat, “Güney Lexington” deyip kafasında mahalleyi canlandırdı. </st><st c="4755">O bölgeyi çok iyi bilirdi; yolları, çıkmaz sokakları, dikenli telle çevrilmiş çocuk bahçelerini. </st><st c="4852">Ve bütün bunların üstüne heyula gibi çöken, yirmi katlı beton mezar taşlarını andıran tatsız yedi bina. </st><st c="4956">“Project mi?” diye sordu.   </st></p>
			<p><st c="4982">“Başka neresi olabilir?”  </st></p>
			<p><st c="5007">“Kim bulmuş?”  </st></p>
			<p><st c="5021">“Belediyenin çöp kamyonu” dedi Sykes. </st><st c="5059">“İki Project binasının arasındaki koridordaydı, bir çöp konteynırına sıkıştırılmış gibi.”  </st></p>
			<p><st c="5149">“Oraya götürülmüş gibi mi yoksa orada ölmüş gibi mi?”  </st></p>
			<p><st c="5203">Sykes, Ratchet’a baktı. </st><st c="5227">“Olay yerine ilk sen gittin. </st><st c="5256">Ne dersin Vince?”  </st></p>
			<p><st c="5274">“Bana orada ölmüş gibi geldi. </st><st c="5304">Orda öylesine yatmış, sanki konteynırın kenarına kıvrılmış ve bu dünyayı terk etmiş.”  </st></p>
			<p><st c="5390">Artık zamanı gelmişti. </st><st c="5413">Kendisini o ilk bakışa hazırlanmak için toparlayan Kat, fermuara uzandı ve torbayı açtı. </st><st c="5502">Sykes ile Ratchet, Kat’in bastırmak zorunda kaldığı içgüdüsel bir tepkiyle birer adım geri çekildiler. </st><st c="5605">Fermuar açıldı ve plastik, cesedi açıkta bırakarak düştü.  </st></p>
			<p><st c="5663">Kötü değildi; en azından ceset bütünlüğünü korumuş gibi görünüyordu. </st><st c="5732">Bugüne kadar görmüş olduğu bazı cesetlerle kıyaslandığında bunun durumu gerçekten mükemmeldi. </st><st c="5826">Kadının saçları oksijenle sarartılmıştı; aşağı yukarı otuzunda, belki daha gençti. </st><st c="5909">Yüzü mermer gibi görünüyordu, solgun ve soğuk. </st><st c="5956">Üzerinde mor, uzun kollu, polyester karışımı bir süveter; rugan kemerli, kısa, siyah bir etek; siyah külotlu çoraplar ve yepyeni Nike ayakkabılar vardı. </st><st c="6109">Tek takısı, ucuzcu bir mağazadan alınmış arkadaşlık yüzüğü ve hâlâ çalışan Timex marka bir saatti. </st><st c="6208">Ölü katılığı, uzuvlarını cenin pozisyonuna yakın bir biçimde dondurmuştu. </st><st c="6282">Her iki elini de hayatının son dakikalarında bir spazm geçirmiş gibi sımsıkı yumruk yapmıştı.   </st></p>
			<p><st c="6376">Kat birkaç fotoğraf çekti, sonra bir ses kayıt cihazı aldı ve dikte etmeye başladı. </st><st c="6460">“Maktul, beyaz kadın. </st><st c="6482">Sarışın, Güney Lexington’da bir ara sokakta bulunmuş. </st><st c="6536">Yaklaşık dört sıfır sıfırda ...” Bundan sonra ne yapılacağını bilen Sykes ve Ratchet ceketlerini çıkardılar. </st><st c="6645">İçinde çarşaf ve önlükler olan bir el arabasına uzanıp birer önlük aldılar; Sykes için orta beden, Ratchet için ekstra büyük beden. </st><st c="6777">Arkasından eldivenler geldi. </st><st c="6806">İkisi de prosedürü biliyorlardı; yıllardır polislik yapıyorlardı ve dört aydır ortaktılar. </st><st c="6897">Tuhaf bir çifttiler, Kat onların Abbott ile Costello’ya</st><span><span id="footnote-001-backlink"><a href="1-1.xhtml#footnote-001"><st c="6952">1</st></a></span></span><st c="6954"> benzediklerini düşündü. </st><st c="6979">Yine de şu ana kadar birlikte çalışmayı becermiş görünüyorlardı.   </st></p>
			<p><st c="7044">Kat, elindeki kayıt cihazını bıraktı ve “Tamam arkadaşlar, bir sonraki adıma geçelim” dedi.  </st></p>
			<p><st c="7136">Soyma. </st><st c="7143">Cesedi soymak için üçü birlikte çalıştılar. </st><st c="7187">Ölü katılığı işlerini zorlaştırıyordu; Kat’in eteği kesmesi gerekmişti. </st><st c="7259">Cesedin üstündeki giysiler bir kenara konulmuştu. </st><st c="7309">Çorapların ve iç çamaşırlarının kızın yakın zamanda yaşamış olduğu bir cinsel ilişkiye dair kanıtlar için, daha sonra ayrıca incelenmesi gerekecekti. </st><st c="7459">Sonunda ceset tamamen soyulduğunda Kat bir kez daha kamerayı eline aldı ve kanıt dosyasına koymak üzere birkaç fotoğraf daha çekti.   </st></p>
			<p><st c="7591">Şimdi sıra, işin uygulama kısmına, </st><span><st c="7626">House </st></span><st c="7632">dizisinde gösterilmeyen kısma gelmişti. </st><st c="7672">Bazen yanıtlar ilk bakışta kendilerini açık ederdi. </st><st c="7724">Ölümün zamanı, nedeni, nasıl olduğu, yöntemi. </st><st c="7770">Doldurulması gereken boşluklar bunlardı. </st><st c="7811">Ölüm nedeninin intihar ya da doğal nedenler olduğuna karar vermesi, Sykes ile Ratchet’ı sevindirecek; cinayet olduğuna karar vermesiyse tam tersine yol açacaktı.   </st></p>
			<p><st c="7973">Maalesef bu sefer Kat onlara çabuk bir cevap veremiyordu.   </st></p>
			<p><st c="8031">Ölüm saatine ilişkin bilinçli bir tahmin yapabilirdi. </st><span><st c="8085">Livor mortis</st></span><st c="8097">, yani ölümden sonra bedende oluşan renk değişikliği sona ermemişti. </st><st c="8166">Bu, ölümden sonra geçen zamanın sekiz saatten az olduğunu düşündürüyordu. </st><st c="8240">Moritz formülü kullanıldığında beden sıcaklığı, ölümün gece yarısı civarında gerçekleştiğini gösteriyordu. </st><st c="8347">Ama ölüm nedeni?   </st></p>
			<p><st c="8364">Kat, “Kesin bir şey yok, arkadaşlar. </st><st c="8401">Kusura bakmayın” dedi.  </st></p>
			<p><st c="8424">Sykes ile Ratchet hayal kırıklığına uğramış görünseler de hiç şaşırmamışlardı.   </st></p>
			<p><st c="8503">Kat, “Vücut sıvılarını beklememiz gerekecek” dedi.   </st></p>
			<p><st c="8554">“Ne kadar?”  </st></p>
			<p><st c="8566">“Ben vücut sıvılarından numune toplayacağım ve bugün eyalet laboratuvarına göndereceğim. </st><st c="8655">Ama ellerinde birkaç haftalık iş var.”  </st></p>
			<p><st c="8694">Sykes, “Burada birkaç test yapamaz mısın?” diye sordu.  </st></p>
			<p><st c="8749">“Gaz kromatografisi ve ince tabaka kromatografisiyle tarama yapacağım, ama bu incelemeler kesin bir sonuç vermez. </st><st c="8863">Kesin ilaç tanısının eyalet laboratuvarında konulması gerekir.”   </st></p>
			<p><st c="8927">Ratchet, “Bütün bilmek istediğimiz, cinayet olasılığının olup olmadığı.”  </st></p>
			<p><st c="9000">Kat, “Cinayet olasılığı her zaman var” dedi. </st><st c="9045">Kafadan başlayarak dış muayenesini sürdürdü. </st><st c="9090">Burada travma izi yoktu; kafatası bütünlüğünü koruyor, kafa derisi zedelenmemiş gibi görünüyordu, kırık yoktu. </st><st c="9201">Sarı saçlar dağınık ve kirliydi; belli ki kadın günlerdir saçını yıkamamıştı. </st><st c="9279">Kat gövdede ölüm sonrası değişiklikler dışında bir iz göremedi. </st><st c="9343">Ama sol kol dikkatini çekti. </st><st c="9372">Bu kolda bileğe doğru kıvrılarak inen uzun bir yara dokusu vardı.  </st></p>
			<p><st c="9438">Kat, “İğne izleri ve taze bir iğne deliği yarası” dedi.  </st></p>
			<p><st c="9494">“Yine bir keş” diyerek içini çekti Sykes. </st><st c="9536">“İşte ölüm nedenimiz. </st><st c="9558">Muhtemelen aşırı doz.”   </st></p>
			<p><st c="9581">Kat, “İğnesinde hızlı bir analiz yapabiliriz. </st><st c="9627">Malzemeleri nerde?” diye sordu.  </st></p>
			<p><st c="9659">Ratchet başını salladı. </st><st c="9683">“Bulamadım.”   </st></p>
			<p><st c="9696">“Bir iğnesi, enjektörü olmalı.”   </st></p>
			<p><st c="9728">“Baktım, göremedim” dedi Ratchet.  </st></p>
			<p><st c="9762">“Cesedin yanında herhangi bir şey buldun mu?”  </st></p>
			<p><st c="9808">Ratchet, “Hiçbir şey” dedi. </st><st c="9836">“Cüzdan yok, kimlik yok, hiçbir şey.”  </st></p>
			<p><st c="9874">“Olay yerine ilk kim gitti?”   </st></p>
			<p><st c="9903">“Önce devriye polisi, sonra da ben.”  </st></p>
			<p><st c="9940">“Yani elimizde taze iğne izleri olan bir keş var, ama iğne yok.”  </st></p>
			<p><st c="10005">“Belki iğneyi başka bir yerde yapmış, sonra da ara sokağa girmiş ve ölmüştür” dedi Sykes.  </st></p>
			<p><st c="10095">“Mümkün.”   </st></p>
			<p><st c="10105">Ratchet, kadının eline bakıyordu. </st><st c="10139">“Bu nedir?” diye sordu.  </st></p>
			<p><st c="10163">“Ne nedir?”  </st></p>
			<p><st c="10175">“Kızın elinde bir şey var.”  </st></p>
			<p><st c="10203">Kat cesedin eline baktı. </st><st c="10228">Gerçekten de kenetlenmiş parmakları arasından minicik pembe bir karton parçası görünüyordu. </st><st c="10320">Sımsıkı kenetlenmiş parmakları ancak iki kişi birlikte açabildi. </st><st c="10385">Açılan elden küçük, pembe, üzerinde altın sarısı kabartma harflerle “L’Etoile, Kaliteli Fransız Mutfağı. </st><st c="10490">221 Hilton Bulvarı” yazılı bir kibrit kutusu kaydı.   </st></p>
			<p><st c="10542">Sykes, “Kendi mahallesinde sayılmaz” diye yorumladı.  </st></p>
			<p><st c="10595">“Aaa, bu lokantanın güzel bir yer olduğunu duyuyorum. </st><st c="10649">Orada yemeye hiçbir zaman param yetmez ama” dedi Ratchet.  </st></p>
			<p><st c="10707">Kat kibrit kutusunu açtı. </st><st c="10733">İçinde kullanılmamış üç tane kibrit vardı. </st><st c="10776">Ayrıca kutunun kapağına dolmakalemle bir telefon numarası karalanmıştı.   </st></p>
			<p><st c="10848">Kat, “Sizce bu yerel bir numara mı?” diye sordu.   </st></p>
			<p><st c="10897">“İlk rakamlara bakılırsa Surry Heights’tan. </st><st c="10941">Bu da yine mahalle dışında” dedi Sykes.  </st></p>
			<p><st c="10981">Kat, “Tamam, hadi deneyip görelim” dedi. </st><st c="11022">Sykes ile Ratchet onu seyrederken duvardaki telefona gidip numarayı çevirdi. </st><st c="11099">Telefon üç kez çaldı, dördüncü çalıştan sonra telesekreter devreye girdi. </st><st c="11173">Boğuk bir erkek sesi duyuldu.  </st></p>
			<p><st c="11203">“Şu anda müsait değilim. </st><st c="11228">Lütfen adınızı ve telefon numaranızı bırakın.”   </st></p>
			<p><st c="11275">Hepsi buydu. </st><st c="11288">Ne sevimli bir müzik ne espriler; yalnızca o kısa mesaj ve arkasından bip sesi.  </st></p>
			<p><st c="11368">Kat, “Ben Albion Tıp Merkezi’nden Doktor Novak. </st><st c="11416">Lütfen beni arayın. </st><st c="11436">Sizinle konuşmak istediğim konu...” Durakladı, elinde tanıdığı birinin cesedi olabileceğini belli etmek istemiyordu. </st><st c="11553">Onun yerine “Lütfen beni arayın. </st><st c="11586">Önemli bir konu” deyip telefon numarasını bıraktı. </st><st c="11637">Telefonu kapatıp iki polise baktı. </st><st c="11672">“Bekleyip kimin arayacağını görmemiz gerek. </st><st c="11716">Bu arada ikiniz de otopsi sırasında burada kalmak istiyor musunuz?”  </st></p>
			<p><st c="11784">Bu muhtemelen iki adamın da en son istedikleri şeydi ama Kat cesede çeşitli iğneler saplar, femoral damardan kan, gözden vitröz sıvı alır, alt karın duvarında açtığı delikten idrar çekerken irkilerek masanın yanında kalıp, gördüklerinden etkilenmiyormuş gibi durdular. </st><st c="12053">Bir iğnenin göz küresini delip geçişini izledikten sonra bıçak o kadar da korkunç gelmiyordu. </st><st c="12147">Kat eline Henckels bıçağı aldı; bu kez iki adam da irkilmedi. </st><st c="12209">Hatta bıçağıyla gövdeyi keser ve kaburga kemiklerini çatır çatır ayırıp göğüs kafesini açarken; odaya kan ve iç organların kokusunu yayarken bile irkilmediler.   </st></p>
			<p><st c="12369">Organlar, göğsün içinde parlıyordu.  </st></p>
			<p><st c="12405">Kat bıçağını bıraktı ve eline daha hassas bir neşter aldı. </st><st c="12464">Boşluğa uzanırken eldivenli elleriyle bu organların ısılarına baktı. </st><st c="12533">Ne yaşayan bir organ gibi sıcaktılar ne de soğutucuya girmiş bir cesedinkiler gibi soğuk. </st><st c="12623">Tıpkı Goldilocks’un</st><span><span id="footnote-000-backlink"><a href="1-1.xhtml#footnote-000"><st c="12642">2</st></a></span></span><st c="12644"> dediği gibi, </st><span><st c="12658">Ne çok sıcak, ne çok soğuk; tam olması gerektiği gibi</st></span><st c="12711">. Bu tanımlama, bir bahar akşamında, açıkta yatan bir ceset için uygundu. </st><st c="12785">Ana damarlardan doğru keserek göğüs boşluğundan dışarı çektiği kalp ile akciğerleri çıkardı.   </st></p>
			<p><st c="12878">“Bu akciğerler oldukça ağır görünüyor” dedi ve tartıya koyarak göstergenin bu yorumunu doğrulamasını izledi.   </st></p>
			<p><st c="12987">Ratchet, “Ağırlaşmasına ne neden olabilir” diye sordu.  </st></p>
			<p><st c="13042">Kat, bronşlardan sızan köpük zerresini fark etti. </st><st c="13092">“Köpüklü bir ödem var. </st><st c="13115">Akciğerler sıvı dolu” dedi.  </st></p>
			<p><st c="13143">“Bunun anlamı nedir? </st><st c="13164">Bir arka sokakta boğulmuş mu?”  </st></p>
			<p><st c="13195">“Bir anlamda boğulmuş. </st><st c="13218">Ama sıvı kendi ciğerlerinden gelmiş. </st><st c="13255">Köpüklü ödemin birçok nedeni olabilir.”  </st></p>
			<p><st c="13295">Sykes, “Aşırı doz uyuşturucu gibi mi?” diye sordu.  </st></p>
			<p><st c="13346">“Kuşkusuz. </st><st c="13357">Aşırı doz narkotik alımından sonra böyle bir durum kesinlikle olabilir.”   </st></p>
			<p><st c="13430">Kat, kalbi keserek açtı ve odacıklarını inceledi. </st><st c="13480">Sırılsıklam olmuş ciğerler dışında, organlar genel olarak normal görünüyordu. </st><st c="13558">Kalp damarları sağlıklıydı, karaciğerde, pankreasta ve bağırsaklarda bir hastalık yoktu. </st><st c="13647">Mideyi kestiğinde hiç yiyecek artığı bulamadı. </st><st c="13694">Yalnızca 20 cc safra sıvısı vardı.   </st></p>
			<p><st c="13729">Kat, “Boş bir mideyle ölmüş” dedi.  </st></p>
			<p><st c="13764">Sykes, “Baksana ne kadar sıska. </st><st c="13796">Damarlarına pislik enjekte ederken yemek yemek, ikinci öncelik oluyor sanırım” dedi.   </st></p>
			<p><st c="13881">Kat, vajina ve rektuma geçti. </st><st c="13911">Bu, otopsinin onu rahatsız eden aşamalarından biriydi. </st><st c="13966">Ama bunun tek nedeni, odada iki adamın olmasıydı. </st><st c="14016">Kat, dış genital organları incelerken ve vücut sıvılarından numune toplamak amacıyla vajinaya ilaçlı pamuk sokarken onlar da dikkatle izliyorlardı. </st><st c="14164">Bu ona Jane Doe’nun mahremiyetinin ihlalinin ötesinde bir şey gibi geliyordu. </st><st c="14242">“Cinsel saldırı izi görmüyorum” dedi.  </st></p>
			<p><st c="14280">Kat dikkatini kafaya yöneltti. </st><st c="14311">Yüz, cesedin tüm parçaları içinde en kişisel ve tetkik etmesi en rahatsız edici olan bölümüydü. </st><st c="14407">Kat, o ana kadar kızın yüzüne yakından bakmaktan kaçınmıştı, ama artık mecburdu. </st><st c="14488">Genç kadın hayattayken güzel olabilirdi. </st><st c="14529">Saçını yıkar, yüz kaslarını gülümseme ifadesi verecek biçimde canlandırırsan muhtemelen birçok erkeğin dikkatini çekerdi. </st><st c="14651">Ama ölümle, çenesi sarkmış, ağzı iyice açılmış, kahvenin lekelediği dişleri ve açıkta kalmaktan kurumuş dili ortaya çıkmıştı. </st><st c="14777">Bu, hiçbir sır ifşa etmeyen, boş bir yüzdü.  </st></p>
			<p><st c="14821">Kafatası da hiçbir sorularını yanıtlamadı. </st><st c="14864">Kat kafatasını açmak için testereyle kesti. </st><st c="14908">Beyinde ne kanama, ne inme, ne de travma izi vardı. </st><st c="14960">Sağlıklı görünen, genç bir beyindi. </st><st c="14996">Sahibine daha uzun yıllar hizmet etmeliydi. </st><st c="15040">Oysa şimdi hayatı boyunca biriktirdiği anılarla birlikte içi formalin dolu bir kovaya atılmıştı. </st><st c="15137">Ve bedenden geriye kalanlar da soğutulmuş bir çekmeceye girecek, ona kendisinden önce gelen çok sayıda teşhis edilmemiş kadınla aynı ad verilecekti.   </st></p>
			<p><st c="15286">Jane Doe.  </st></p>
			<p><st c="15296">O sabah daha geç bir saatte telefonu çaldığında, Kat masasında oturuyordu. </st><st c="15371">Telefonu açıp cevap verdi: “Doktor Novak, Adli Tıp Uzman Yardımcısı.”  </st></p>
			<p><st c="15441">Bir adam, “Bana bir mesaj bırakmışsınız” dedi. </st><st c="15488">Kat sesi hemen tanıdı. </st><st c="15511">Telesekreterden duyduğu sesti. </st><st c="15542">O derin ses tonu, şimdi kaygıyla keskinleşmişti. </st><st c="15591">“Konu neydi?” diye sordu.   </st></p>
			<p><st c="15617">Kat hemen bir kâğıt kalem kapıp “Kiminle görüşüyorum?” diye sordu.  </st></p>
			<p><st c="15684">“</st><span><st c="15685">Beni </st></span><st c="15690">siz aradınız. </st><st c="15704">Bilmeniz lazım.”  </st></p>
			<p><st c="15721">“Elimde yalnızca telefon numaranız var; adınız yok...”  </st></p>
			<p><st c="15776">“Peki numaramı nasıl buldunuz?”  </st></p>
			<p><st c="15808">“Bir kibrit kutusunda yazılıydı. </st><st c="15841">Polis bu sabah morga bir kadın cesedi getirdi ve...”   </st></p>
			<p><st c="15894">Adam Kat’ın sözünü kesti ve “Derhal oraya geliyorum” dedi.   </st></p>
			<p><st c="15953">Kat, “Beyefendi adınızı anlayama...” Önce telefonun kapanma sesini duydu ardından da bir sinyal sesi geldi. </st><span><st c="16061">Hay aksi! </st></span><st c="16071">Ya gelmezse? </st><st c="16084">Ya geri aramazsa?   </st></p>
			<p><st c="16102">Cinayet masasını aradı ve Sykes ile Ratchet’a mesaj bıraktı: “Hemen morga dönün.” Sonra da beklemeye başladı.   </st></p>
			<p><st c="16212">Öğlen resepsiyondan bir çağrı geldi. </st><st c="16249">Sekreter, “Burada Bay Quantrell adında bir bey var. </st><st c="16301">Kendisini beklediğinizi söylüyor. </st><st c="16335">İçeri göndereyim mi?” diye sordu.   </st></p>
			<p><st c="16369">Kat, “Onunla orada konuşacağım. </st><st c="16401">Hemen geliyorum” dedi.  </st></p>
			<p><st c="16424">Sokaktan geçen birini doğrudan doğruya morga sürüklemenin iyi bir fikir olmadığını biliyordu. </st><st c="16518">Şoka alışması için fırsat vermek gerekirdi. </st><st c="16562">Ameliyathane giysilerinin üstüne beyaz bir gömlek giydi. </st><st c="16619">Yakasında kahve lekesi vardı ama idare edecekti.   </st></p>
			<p><st c="16668">Asansörle bodrum kattan giriş katına çıkana kadar saçını derli toplu bir hale getirip yakasındaki isim etiketini düzeltti. </st><st c="16791">Asansörden çıktı. </st><st c="16809">Koridorun öbür ucundaki cam kapıdan gri renklerdeki kanepe ve koltuklarıyla resepsiyon alanını görebiliyordu. </st><st c="16919">Onun yaklaştığından habersiz, kanepenin önünde bir ileri bir geri volta atan bir adamı da görebiliyordu. </st><st c="17024">Adam iyi giyimliydi. </st><st c="17045">Güney Lexington’dan bir Jane Doe ile ilişkisi olabilecek birine benzemiyordu. </st><st c="17123">Devetüyü ceketinin dikişi mükemmeldi; geniş omuzlarına tam oturuyordu. </st><st c="17194">Sarımsı kahverengi pardösüsü kolundan sarkıyordu. </st><st c="17244">Adam, sanki boğuluyormuşçasına kravatını çekiştiriyordu.   </st></p>
			<p><st c="17301">Kat cam kapıyı çekerek açtı ve içeri doğru yürüdü. </st><st c="17352">“Bay Quantrell?”  </st></p>
			<p><st c="17369">Adam birden döndü ve ona baktı. </st><st c="17401">Mükemmel bir şekilde kesilmiş buğday sarısı saçları ve Kat’ın daha önce hiç rastlamadığı bir göz rengi vardı. </st><st c="17511">Gözleri ne tam mavi ne de tam griydi; bahar gökyüzü gibi değişken görünüyorlardı. </st><st c="17593">Gözlerinin çevresinde birkaç karakter çizgisi, şakaklarında birkaç beyaz saç teli biriktirecek yaşlardaydı; kırklarının başında belki. </st><st c="17728">Çenesi gerginlikle kenetlenmişti.   </st></p>
			<p><st c="17762">Kat elini uzatırken “Ben Dr. </st><st c="17791">Novak” dedi. </st><st c="17804">Adam onun elini otomatik olarak, hızlıca sıktı. </st><st c="17852">Formaliteleri yerine getirip kurtulmak ister gibiydi.   </st></p>
			<p><st c="17906">“Adam Quantrell” dedi. </st><st c="17929">“Telesekreterime mesaj bırakmışsınız.”   </st></p>
			<p><st c="17968">“Neden ofisime geçmiyoruz? </st><st c="17995">Polis gelene kadar orada bekleyebilirsiniz...”  </st></p>
			<p><st c="18042">Adam Kat’ın sözünü kabaca kesti. </st><st c="18075">“Polisin getirdiği bir kadınla ilgili bir şeyler söylemiştiniz.” Kat, bunun kabalık olmadığına karar verdi. </st><st c="18183">Adam korkuyordu.   </st></p>
			<p><st c="18200">“Komiser Sykes’ı beklemek daha iyi olabilir. </st><st c="18245">Durumu o açıklayabilir.”  </st></p>
			<p><st c="18270">“</st><span><st c="18271">Siz </st></span><st c="18275">neden açıklama yapmıyorsunuz bana?”  </st></p>
			<p><st c="18311">“Ben yalnızca adli tıp uzmanıyım Bay Quantrell. </st><st c="18359">Açıklama yapamam.”  </st></p>
			<p><st c="18378">Adamın yönelttiği bakış sertti. </st><st c="18410">Kat birden daha dik duruyor olmayı, daha uzun boylu olmayı, adamın bakışından bu kadar korkmamayı diledi. </st><st c="18516">Adam, “Şu komiser Sykes, cinayet masasından değil mi?” diye sordu.  </st></p>
			<p><st c="18583">“Evet”  </st></p>
			<p><st c="18590">“O zaman bir cinayet şüphesi var.”  </st></p>
			<p><st c="18625">“Spekülasyon yapmak istemiyorum.”  </st></p>
			<p><st c="18659">“Ceset kimin?”  </st></p>
			<p><st c="18674">“Henüz elimizde bir kimlik yok.”  </st></p>
			<p><st c="18707">“O zaman bilmiyorsunuz.”  </st></p>
			<p><st c="18732">“Hayır.”  </st></p>
			<p><st c="18741">Adam durakladı. </st><st c="18757">“Cesedi göreyim.” Bu bir rica değil, emir; ciddi bir emirdi.   </st></p>
			<p><st c="18818">Kat kapıya baktı, Sykes’ın ne zaman geleceğini düşündü. </st><st c="18874">Adama tekrar baktığında kendisine zor hâkim olabildiğini fark etti. </st><span><st c="18942">Dehşet içinde. </st><st c="18957">Soğutucu çekmecemde yatan bedenin, tanıdığı ve sevdiği birine ait olmasından çok korkuyor.   </st></span></p>
			<p><st c="19048">Adam, “Beni bunun için aradınız değil mi?</st><span> </span><st c="19089">Onu teşhis edebilip edemeyeceğimi öğrenmek için” dedi.  </st></p>
			<p><st c="19145">Kat başıyla onayladı. </st><st c="19167">“Morg aşağıda Bay Quantrell. </st><st c="19196">Benimle gelin.”  </st></p>
			<p><st c="19212">Adam Kat’in yanında sessizce duruyordu. </st><st c="19252">Güneşten yanmış yüzü, floresan lambalarının altında solgun görünüyordu. </st><st c="19324">Asansörle bodruma inerken de sessizdi. </st><st c="19363">Kat bir kez ona baktı, adamın başka bir yere bakmaktan ve hâlâ sahip olduğu kontrolü kaybetmekten korkar gibi gözlerini dümdüz karşıya diktiğini gördü.   </st></p>
			<p><st c="19515">Adam asansörden indiklerinde yıpranmış duvarlara ve yorgun linolyum döşemeye göz atarak durakladı. </st><st c="19614">Tepede titreşen floresan lambaları vardı. </st><st c="19656">Bina eskiydi ve insan aşağıda, bodrumdaki dökülen boyalardan, çatlayan duvarlardan çürümeyi görebiliyor, kokusunu alabiliyordu. </st><st c="19784">Bütün şehir çürürken, Sosyal Hizmetler’den çöp toplama servisine kadar bütün birimler küçülmekte olan vergi gelirinden pay almak için feryat ederken Adli Tıp Kurumu her zaman için bütçeden en son pay alacak yer olurdu. </st><st c="20003">Ne de olsa ölüler oy veremez.  </st></p>
			<p><st c="20033">Ama Adam Quantrell çevresine dikkat ettiyse de bu konuda yorum yapmadı.  </st></p>
			<p><st c="20105">Kat, “Morg bu koridorun ilerisinde” dedi.   </st></p>
			<p><st c="20147">Adam onu sessizce soğuk hava odasına kadar takip etti. </st><st c="20202">Kat kapıda durakladı. </st><st c="20224">“Ceset içerde” dedi. </st><st c="20245">“Kendinizi... </st><st c="20259">hazır hissediyor musunuz?”   </st></p>
			<p><st c="20286">Adam başıyla onayladı.   </st></p>
			<p><st c="20309">Kat, onu içeri aldı. </st><st c="20330">Oda parlak bir ışıkla aydınlatılıyordu. </st><st c="20370">Işık neredeyse gözleri acıtacak kadar parlaktı. </st><st c="20418">Karşı duvar boyunca soğutuculu çekmeceler diziliydi. </st><st c="20471">Bazılarının üstünde isim ve numaralar yazılı etiketler vardı. </st><st c="20533">Yılın bu döneminde doluluk oranı yüksekti. </st><st c="20576">Eriyen karlar ve ısınan hava, silahları ve bıçakları yeniden sokaklara çıkartmıştı; bunlar son kurban rekoltesiydi. </st><st c="20692">Üç tane Jane Doe vardı. </st><st c="20716">Kat üzerinde 373-4-3-A etiketi olan çekmeceye uzandı. </st><st c="20770">Durakladı, Adam’a göz attı. </st><st c="20798">“Pek hoş bir deneyim olmayacak”  </st></p>
			<p><st c="20830">Adam yutkundu. </st><st c="20845">‘Hadi açın” dedi.  </st></p>
			<p><st c="20863">Kat çekmeceyi açmak için çekti. </st><st c="20895">Çekmece sessizce dışarı doğru kayarken soğuk bir buhar yayıldı. </st><st c="20959">Ceset, örtünün altında oldukça biçimsiz görünüyordu. </st><st c="21012">Kat Adam’ın ne durumda olduğunu görmek için ona baktı. </st><st c="21067">Bayılanlar genellikle erkekler olurdu ve ne kadar iriyarı olurlarsa, onları linolyum döşemeden kaldırmak o kadar zor olurdu. </st><st c="21192">Bu adam şu ana kadar iyi idare etmişti. </st><st c="21232">Suratsız ve sessizdi, ama iyi idare ediyordu. </st><st c="21278">Kat yavaşça cesedin yüzündeki örtüyü kaldırdı. </st><st c="21325">Jane Doe’nun mermer beyazı yüzü ortaya çıktı.  </st></p>
			<p><st c="21371">Kat yeniden Adam’a baktı.   </st></p>
			<p><st c="21397">Rengi hafifçe solmuştu, ama hareket etmemişti. </st><st c="21444">Bakışlarını da cesetten ayırmamıştı. </st><st c="21481">Tam on saniye boyunca Jane Doe’ya baktı. </st><st c="21522">Sanki donmuş yüz hatlarını canlı, tanıdığı bir şekilde yeniden oluşturmaya çalışıyordu.   </st></p>
			<p><st c="21610">Sonunda derin bir nefes verdi. </st><st c="21641">Kat ancak o anda adamın nefesini tutmakta olduğunu fark etti. </st><st c="21703">Adam Kat’a baktı. </st><st c="21721">Son derece sakin bir ses tonuyla “Bu kadını daha önce hiç görmedim” dedi.   </st></p>
			<p><st c="21795">Sonra dönüp odadan çıktı.   </st></p>
			<hr />
			<div>
				<div id="footnote-001">
					<p><span><a href="1-1.xhtml#footnote-001-backlink"><st c="21821">1</st></a></span><span><st c="21822">.</st></span><st c="21823"> William “Bud” Abbott ve Lou Costello, ABD’de 1940’lar ve 1950’lerde popüler olan, biri ince ve uzun diğeri kısa ve şişman komedi ikilisi. </st><st c="21962">(ç.n.) </st></p>
				</div>
				<div id="footnote-000">
					<p><span><a href="1-1.xhtml#footnote-000-backlink"><st c="21969">2</st></a></span><span><st c="21970">.</st></span><st c="21971"> Goldilocks ve Üç Ayı masalında, Goldilocks üç ayının yemeklerini tadar ve birinin çok sıcak, birinin çok soğuk, birinin ise tam olması gereken ısıda olduğunu görür. </st><st c="22137">(ç.n.)</st></p>
				</div>
			</div>
		</div>
	<div id="charCountTotal" value="22143"></div></body>
</html>
