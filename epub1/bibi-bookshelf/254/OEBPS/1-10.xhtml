<?xml version="1.0" encoding="utf-8"?>
<html xmlns="http://www.w3.org/1999/xhtml">
  <head>
    <title>1-10</title>
    <meta http-equiv="Content-Type" content="text/html; charset=utf-8" />
  

</head>
  <body id="x1-10" xml:lang="tr-TR">
		<div>
			<p>  </p>
			<p id="_idParaDest-11" xml:lang="en-GB"><st c="0">10  </st></p>
			<p><st c="4">Bay ve Bayan Biagi, Nicos’un iyi bir çocuk olduğu konusunda ısrarlıydılar. </st><span><st c="79">O iyi bir çocuktu </st></span><st c="97">cümlesi, sanki Güney Lexington’daki bütün anne babaların ortak sözüydü. </st><st c="169">Bir çocuk eline silah alıp kitle katliamı yapsa da anne babasının ağzından aynı nakarat dökülürdü.   </st></p>
			<p><st c="268">Biagilerin Nicos’un o iğne ve turnikeyle ne yaptığına ilişkin hiçbir fikirleri yoktu. </st><st c="354">Nicos uyuşturucu bağımlısı değildi. </st><st c="390">Louis French Yüksekokulu’nda öğrenciydi ve akşamları da Bellemeade’deki Big E Süpermarketi’nin deposunda çalışıyordu. </st><st c="508">Yeni araba almıştı, kılık kıyafetini de kendi parasıyla alıyordu.   </st></p>
			<p><st c="574">Kat, </st><span><st c="579">Ve kendi uyuşturucusunu da kendisi alıyordu </st></span><st c="623">diye düşündü.  </st></p>
			<p><st c="637">Kat ile Adam bir saatin sonunda, anne babanın inkâr duvarını yıkma çabasından vazgeçtiler. </st><st c="728">Evet, Nicos’un gerçekten bir aziz olması gerektiğini kabul edip evden ayrıldılar.  </st></p>
			<p><st c="810">İki korumaları ön merdivenlerde aylaklık ediyor, küçük bir kızın ip atlamasını izliyorlardı.   </st></p>
			<p><st c="903">“... </st><st c="908">Anne doktoru çağırdı ve doktor dedi ki; Kalbin ritmini hisset, ding dong, Kalbin ritmini hisset, ding dong...” Kat ile Adam dışarı çıkınca küçük kız şarkı söylemeyi kesip onlara baktı.   </st></p>
			<p><st c="1093">Kat, “Buraya kadar geldik” dedi “Ve tek bir şey öğrenemedik.”   </st></p>
			<p><st c="1155">İki oğlan küçümseyici bir şekilde, </st><span><st c="1190">Bize sorsaydınız böyle olacağını söylerdik </st></span><st c="1233">bakışıyla birbirlerini süzdüler.   </st></p>
			<p><st c="1266">Küçük kız hâlâ onlara bakıyordu.  </st></p>
			<p><st c="1299">“Peki, hadi Xenia Vargas’ı deneyelim” dedi Adam. </st><st c="1348">“Nerede yaşadığını biliyor musunuz?”  </st></p>
			<p><st c="1385">İnce bir sesle “İki blok ötede” dedi elinde ip olan kız. </st><st c="1442">“Ama öldü.”  </st></p>
			<p><st c="1454">Kat çocuğa ilk defa dikkat ediyordu. </st><st c="1491">Aşağı yukarı sekiz yaşlarında, küçük ve incecikti. </st><st c="1542">Saçları karışık bir kuş yuvası topuzu yapılmıştı. </st><st c="1592">Göğüsten büzgülü elbisesi o kadar çok yamalanmıştı ki, orijinal elbise kumaşının desenini saptamak zordu.   </st></p>
			<p><st c="1698">“Çek git burdan Celeste” dedi oğlanlardan biri. </st><st c="1746">“Annen çağırıyo.”  </st></p>
			<p><st c="1764">“Ben hiçbir şey duymuyorum.”  </st></p>
			<p><st c="1793">“Çağırıyor işte.”  </st></p>
			<p><st c="1811">“Çağıramaz. </st><st c="1823">Yediye kadar çalışıyo bi kere.”  </st></p>
			<p><st c="1855">Kat kızın yanına çömeldi. </st><st c="1881">“Xenia’yı tanıyor muydun?” diye sordu.  </st></p>
			<p><st c="1920">Kız akan burnunu eliyle silip Kat’e baktı.   </st></p>
			<p><st c="1963">“Tabii. </st><st c="1971">Onu hep görürdüm.”  </st></p>
			<p><st c="1990">“Nerede?”  </st></p>
			<p><st c="2000">“Her yerde. </st><st c="2012">Çamaşırhanede takılırdı.”  </st></p>
			<p><st c="2038">“Onunla birlikte takılan başkaları da var mıydı?”  </st></p>
			<p><st c="2088">“Bazen. </st><st c="2096">Oğlanlar onla konuşmayı severdi.”  </st></p>
			<p><st c="2130">Koruyucu oğlanlardan biri alaylı bir gülüşle “Oğlanların Xenia’yla yapmayı sevdikleri başka şeyler de vardı” dedi.  </st></p>
			<p><st c="2245">Celeste ona pis pis baktı. </st><st c="2272">“Evet o oğlanları </st><span><st c="2290">senin </st></span><st c="2296">kız kardeşinin peşinde de gördüm Leland.”   </st></p>
			<p><st c="2338">Oğlanın gülüşü dondu kaldı. </st><st c="2366">O da Celeste’e aynı şekilde pis bir bakış attı. </st><st c="2414">Kız buna karşılık gülümsedi.   </st></p>
			<p><st c="2443">Adam, “Nicos Biagi ile takılır mıydı hiç?” diye sordu.  </st></p>
			<p><st c="2498">“Bazen.”  </st></p>
			<p><st c="2507">“Peki bu kadın?” diye sordu Kat. </st><st c="2540">Jane Doe’nun morgda çekilmiş fotoğrafını çıkardı. </st><st c="2590">Bunu çocuğa gösterip göstermemekte bir saniye kadar tereddüt etti, sonra göstermesi gerektiğine karar verdi.   </st></p>
			<p><st c="2699">Celeste fotoğrafa dikkatle baktı. </st><st c="2733">“Ölü, değil mi?” Kat başıyla onayladı. </st><st c="2772">“Evet” dedi Celeste. </st><st c="2793">“Adını tam bilmiyorum, ama onu Xenia’yla gördüm. </st><st c="2842">Müdavim değildi.”  </st></p>
			<p><st c="2860">“Müdavim?” diye sordu Adam.   </st></p>
			<p><st c="2888">“Burda yaşamıyodu. </st><st c="2907">Arada ziyarete geliyodu.”  </st></p>
			<p><st c="2933">“Haa, turistti.”  </st></p>
			<p><st c="2950">“Evet. </st><st c="2957">Sizin gibi.”  </st></p>
			<p><st c="2970">“Celeste” dedi Leland. </st><st c="2993">“</st><span><st c="2994">Çek arabanı.</st></span><st c="3006">”  </st></p>
			<p><st c="3009">Kız hareket etmedi.  </st></p>
			<p><st c="3029">Yokuş yukarı yürümeye başladılar. </st><st c="3063">Kat bir blok gittikten sonra arkasına baktı ve küçük kızın hâlâ elinden sarkan ipiyle onları izlediğini gördü.  </st></p>
			<p><st c="3174">“Burada tek başına” dedi Kat. </st><st c="3204">“Kimse onunla ilgilenmiyor mu?”  </st></p>
			<p><st c="3236">Leland, “Onu burda herkes tanır. </st><st c="3269">Lanet veletten kurtuluş yok.”  </st></p>
			<p><st c="3299">Celeste yeniden ip atlamaya başladı. </st><st c="3336">Hızlı adımlarıyla gizlenmeden kaldırımda onları takip ediyordu.   </st></p>
			<p><st c="3400">Onu umursamadan Üçüncü Bina’ya doğru iki blok yürüdüler. </st><st c="3457">Leland onları altıncı kata götürdü. </st><st c="3493">Kat kapıyı vurdu.  </st></p>
			<p><st c="3511">Kapıyı yüzü makyajla sıvanmış ve yolunmuş kaşları birbirine eşit olmayan iki çizgi haline gelmiş bir kadın –aslında bir kız– açtı. </st><st c="3642">Önce Kat’e sonra çok daha uzun bir süre Adam’a bakarken kocaman küpeleri şıngırdadı. </st><st c="3727">“Evet?”  </st></p>
			<p><st c="3735">Kat, “Ben Adli Tıp Kurumu’ndan geliyorum” diye açıkladı. </st><st c="3792">“Oda arkadaşınızın...”  </st></p>
			<p><st c="3815">“Sağlık Bakanlığı’ndan kimseyle konuşmam.”  </st></p>
			<p><st c="3858">“Ben Sağlık Bakanlığı’ndan gelmiyorum. </st><st c="3897">Ben...”  </st></p>
			<p><st c="3905">“Uyuşturucudan içeri girdim. </st><st c="3934">Artık iyileştim, tamam mı? </st><st c="3961">Rahat bırakın beni.” Kapıyı kapatmaya çalışıyordu ama Leland onu engellemek için elini uzattı.  </st></p>
			<p><st c="4056">“Xenia hakkında bilgi almak istiyorlar. </st><st c="4096">Onları ben getirdim buraya.”  </st></p>
			<p><st c="4125">“Niçin?”  </st></p>
			<p><st c="4134">“Çünkü burda yaşıyordu.”  </st></p>
			<p><st c="4159">“Hayır, salak şey. </st><st c="4178">Niye soruyolar?”  </st></p>
			<p><st c="4195">“Aşırı doz uyuşturucudan öldü” dedi Kat. </st><st c="4236">“Biliyor muydunuz?”  </st></p>
			<p><st c="4256">Kız sinirli bir şekilde Leland’a baktı. </st><st c="4296">“Evet. </st><st c="4303">Biliyo olabilirim.”  </st></p>
			<p><st c="4323">“Uyuşturucu kullandığını biliyor muydunuz?”   </st></p>
			<p><st c="4367">Temkinli bir şekilde omuzlarını silkerek “Belki” dedi kız.  </st></p>
			<p><st c="4426">Adam diyaloğa dahil olmak için öne doğru hareket etti. </st><st c="4481">“Acaba, birkaç dakikalığına içeri girebilir miyiz?” diye sordu. </st><st c="4545">“Yalnızca konuşmak için.” Kadına gülümsedi. </st><st c="4589">Bütün o beyaz mükemmel dişlerini gösteren bir gülümseme. </st><st c="4646">Kat’in hiçbir kadının direnemeyeceğini düşündüğü bir gülümseme.   </st></p>
			<p><st c="4710">Kız da oldukça etkilenmiş görünüyordu. </st><st c="4749">Bakışları Adam’ın giysilerinde dolaştı; muhteşem bir vücutta sergilenen kravatsız bir gömlek, gündelik bir pantolon...   </st></p>
			<p><st c="4868">“Sen de mi Sağlık Bakanlığı’ndansın?” diye sordu kız.   </st></p>
			<p><st c="4922">“Pek sayılmaz...”  </st></p>
			<p><st c="4940">“Polis misin?”  </st></p>
			<p><st c="4955">“Hayır.”  </st></p>
			<p><st c="4964">Kıza bu kadarı yetmiş gibiydi. </st><st c="4995">Küpelerini cilveli bir şekilde şıngırdatarak içeri girebileceklerini gösterdi.   </st></p>
			<p><st c="5074">İçerisi Bedevi çadırı gibiydi. </st><st c="5105">Pencerelerdeki ağır perdeler odaya mor, kasvetli bir ışık veriyordu. </st><st c="5174">Koltuk yerine, alçak tek bir kanepe ve yer minderleri vardı. </st><st c="5235">Kanepenin yastıklarına ipek filler ve aynalı pullar işlenmişti. </st><st c="5299">Odaya tanıdık bir koku sinmişti. </st><span><st c="5332">Esrar </st></span><st c="5338">diye düşündü Kat. </st><st c="5356">Belki onun yanında birazcık da Hint nanesi kokusu vardı. </st><st c="5413">Kat, kanepede Adam’ın yanına yerleşti. </st><st c="5452">Leland ile arkadaşı oryantal duvar süsünün içinde yok olmaya çalışır gibi kenarda duruyorlardı.   </st></p>
			<p><st c="5548">Kız –onlara adının Fran olduğunu söylemişti– kendisini yerdeki minderlerden birine bıraktı ve “Xenia ile çok konuşmazdık, anladınız mı? </st><st c="5684">Yani öyle çok soruya cevap verebileceğimi sanmayın” dedi.  </st></p>
			<p><st c="5742">Kat, “Keş olduğunu biliyor muydun?” diye sordu.   </st></p>
			<p><st c="5790">“O şeyleri severdi sanırım.”   </st></p>
			<p><st c="5819">“Nereden alıyordu uyuşturucuyu?”  </st></p>
			<p><st c="5852">“Bir sürü yerden.” Fran’in bakışları yana, Leland’a doğru kaydı. </st><st c="5917">Dudaklarını yaladı. </st><st c="5937">“Genellikle mahalle dışından.”  </st></p>
			<p><st c="5968">“Nerden?”  </st></p>
			<p><st c="5978">“Bilmiyorum. </st><st c="5991">Sanırım gittiği bazı insanlar vardı, şehrin kuzey tarafında. </st><st c="6052">Benim bunlarla hiç işim olmaz, görüyorsunuz. </st><st c="6097">Ben </st><span><st c="6101">doğal </st></span><st c="6107">takılıyorum. </st><st c="6120">Otlardan elde edilenlere.”   </st></p>
			<p><st c="6147">“Nicos Biagi’yi tanıyor muydu?”  </st></p>
			<p><st c="6179">Fran güldü. </st><st c="6191">“Kahretsin, Nicos </st><span><st c="6209">herkesin</st></span><st c="6217"> arkadaşıydı.”  </st></p>
			<p><st c="6232">Kat, Jane Doe’nun morgda çekilen fotoğrafını çıkardı. </st><st c="6286">“Peki bu kız? </st><st c="6300">Onu tanıyor musun?”  </st></p>
			<p><st c="6320">Bakmakta olduğu fotoğrafın bir cesedin fotoğrafı olduğunu fark eden Fran’in rengi soldu. </st><st c="6409">Yutkundu. </st><st c="6419">“Evet. </st><st c="6426">Bu Nicos’un arkadaşlarından biri, Eliza.”  </st></p>
			<p><st c="6468">“O da öldü” dedi Kat. </st><st c="6490">“Nicos ve Xenia ile aynı ilacı enjekte etmiş. </st><st c="6536">Üçünü de öldürdü.”  </st></p>
			<p><st c="6555">Fran fotoğrafı geri verip bakışlarını kaçırdı.  </st></p>
			<p><st c="6602">“O senin ev arkadaşındı Fran” dedi Adam. </st><st c="6643">“Bir şeyler anlatmış olmalı.”   </st></p>
			<p><st c="6673">“Bakın, burada yaşıyordu hepsi o kadar tamam mı? </st><st c="6722">En iyi arkadaş falan değildik. </st><st c="6753">Onun kendi odası vardı, benim kendi odam.”  </st></p>
			<p><st c="6796">“Peki odası nerede? </st><st c="6816">Eşyaları hâlâ orda mı?”  </st></p>
			<p><st c="6840">“Hayır, çoktan geldiler ve aradılar.”  </st></p>
			<p><st c="6878">“Kim aradı?”  </st></p>
			<p><st c="6891">“Aynasızlar, kim olacak?”  </st></p>
			<p><st c="6917">Kat kaşlarını çatarak ona baktı. </st><st c="6950">“Ne?”  </st></p>
			<p><st c="6956">“Bilirsin o rozetli, coplu pislikler. </st><st c="6994">Geldiler, her şeyi delil diye topladılar.”  </st></p>
			<p><st c="7037">“İsim aldın mı? </st><st c="7053">Ya da hangi bölgeden olduklarını biliyor musun?”  </st></p>
			<p><st c="7102">“Rozetini suratıma uzatan bir adamla tartışır mıyım sanıyosun?”   </st></p>
			<p><st c="7166">Kat Adam’a göz attı ve bakışındaki şaşkınlığı gördü. </st><st c="7219">Polis niye gelmişti ve ne aramıştı acaba?  </st></p>
			<p><st c="7261">Dönüş yolunda indikleri altı kat boyunca bu soru Kat’in kafasını kurcalamaya devam etti. </st><st c="7350">Adam ile birlikte solgun gün ışığına çıktılar ve gözlerini kırpıştırarak Project kulelerine baktılar. </st><st c="7452">Kat, </st><span><st c="7457">Yine o hapishane kuleleri</st></span><st c="7482"> dedi içinden. </st><st c="7497">Binalar bunun insanın kolay kurtulabileceği ya da içine girebileceği bir dünya olmadığını sürekli olarak hatırlatıyordu. </st><st c="7618">Günün yarısını Güney Lexington’da geçirmişlerdi ve elle tutulur hiçbir şey öğrenememişlerdi. </st><st c="7711">Üç kurbanın birbirini tanıdığını öğrenmişlerdi o kadar.   </st></p>
			<p><st c="7767">Belki de ulaşmayı umabilecekleri bütün bilgi buydu.  </st></p>
			<p><st c="7819">Leland ile arkadaşına fazladan yirmişer papel verip yolladılar ve Adam’ın arabasına döndüler. </st><st c="7913">Anthony’nin ayarladığı korumalar sayesinde araba hâlâ oradaydı. </st><st c="7977">Bunun ek bir ücret gerektiren ekstra bir hizmet olduğu konusunda bilgilendirilmişlerdi. </st><st c="8065">O oğlanların da paylarını verdikten sonra arabaya bindiler ve Güney Lexington’ın çirkin siluetine bakarak sessizce oturdular. </st><st c="8191">Adam yoğun hayal kırıklığıyla soludu. </st><st c="8229">“Pek verimli olmadı. </st><st c="8250">Pahalıydı ama verimli değildi.”   </st></p>
			<p><st c="8282">“Evet, hepsinin birbirini tanıdığı açık. </st><st c="8323">Bu da kaynağın herhangi biri olabileceğini gösterir. </st><st c="8376">Kaynak her kimse, diğerlerine vermiştir ilacı. </st><st c="8423">İddiaya girerim kaynak Nicos’tu.”   </st></p>
			<p><st c="8457">“Niçin Nicos?”  </st></p>
			<p><st c="8472">“Annesiyle babasını duydun. </st><st c="8500">Akşamları Big E’de çalışıyormuş. </st><st c="8533">Düşünsene, ne zamandan beri depoda yarı zamanlı çalışan biri yeni araba alabiliyor?” Kat başını salladı. </st><st c="8638">“Bir yandan da uyuşturucu satıyordu. </st><st c="8675">Bundan eminim. </st><st c="8690">Ve bir şekilde eline Zestron-L geçmişti.”  </st></p>
			<p><st c="8732">Bir süre sessiz kaldılar. </st><st c="8758">Sonra Adam “Hâlâ her şeyin sorumlusu Maeve olabilir” dedi.  </st></p>
			<p><st c="8817">Kat ona baktı. </st><st c="8832">Adam gözlerini ilerdeki bir noktaya dikmiş karşıya bakıyordu. </st><st c="8894">“Ya kaynak </st><span><st c="8905">oysa </st></span><st c="8910">Adam? </st><st c="8916">O zaman ne olacak?”  </st></p>
			<p><st c="8936">“Bilmiyorum.” Adam başını salladı. </st><st c="8971">“Sanırım bundan kurtulmanın yolu yok. </st><st c="9009">Suçlanması gerekecek. </st><st c="9031">Tehlikeli ilaç satışı. </st><st c="9054">Hırsızlık. </st><st c="9065">Kanun neyi gerektiriyorsa. </st><st c="9092">Artık işler benim kontrolümde değil. </st><st c="9129">Üç insan öldükten sonra bu mümkün değil.”  </st></p>
			<p><st c="9171">Yeniden sessizliğe gömüldüler. </st><st c="9202">Kat kendi kendine, </st><span><st c="9221">Artık biliyor </st></span><st c="9235">dedi. </st><span><st c="9241">Maeve’nin kurtarılamayacak bir noktada olduğunu. </st></span><st c="9290">Doğru yola döndürülebileceği noktayı çoktan geçmişti. </st><st c="9344">Kaçan bütün o fırsatlar, Adam’ın her şeyi değiştirebileceği aylar, yıllar peşini hiç bırakmayacaktı. </st><st c="9445">Tıpkı çocuğu yoldan çıkmış bütün anne babaların peşini bırakmadığı gibi.   </st></p>
			<p><st c="9518">Ritmik olarak zıplayan ayakların ve kaldırıma çarpan ipin sesi arabanın sessizliğine sızdı. </st><st c="9610">Kat dışarı baktı ve ip atlayan Celeste’i gördü. </st><st c="9658">Kuş yuvası topuzu her zıplayışında sallanıyordu. </st><st c="9707">Kızın başı arabanın camıyla aynı hizaya geldi ve Celeste tekrar zıpladı. </st><st c="9780">Bu arada, ilgisizce arabadakileri görmezden geliyordu.  </st></p>
			<p><st c="9835">Kat, “Merhaba Celeste” dedi.   </st></p>
			<p><st c="9864">Kız yan tarafına baktı ve “Merhaba” dedi.  </st></p>
			<p><st c="9906">“Bugün her yerde dolaşıyor gibisin.”  </st></p>
			<p><st c="9943">“Kendimi meşgul etmeliymişim” dedi kız nefes nefese. </st><st c="9996">“Annem öyle söylüyo.” İp atlamayı bırakıp Kat’in camına yanaştı. </st><st c="10061">Merakla arabanın içine göz attı. </st><st c="10094">“Arabayı beğendim” dedi.   </st></p>
			<p><st c="10119">“Teşekkürler.”  </st></p>
			<p><st c="10134">“Hiçbi şey anlatmadı di mi?”  </st></p>
			<p><st c="10163">Kat kaşlarını çatarak ona baktı. </st><st c="10196">“Ne demek istiyorsun?”  </st></p>
			<p><st c="10219">“Fran’in konuşması mümkün değil, anladın mı? </st><st c="10264">Leland etraftayken olmaz.”  </st></p>
			<p><st c="10291">“Leland’dan korkuyor mu?”  </st></p>
			<p><st c="10317">“Herkes korkar ondan. </st><st c="10339">Jonah’ın adamı o.”  </st></p>
			<p><st c="10358">“Jonah?”  </st></p>
			<p><st c="10367">“Bilirsin. </st><st c="10378">Asıl adam. </st><st c="10389">Jonah izin vermeden buralara adımını atamazsın.”  </st></p>
			<p><st c="10438">“Jonah’tan yardım istedik. </st><st c="10465">Bize Leland’ı yolladı.”  </st></p>
			<p><st c="10489">“Tabii ki Leland’ı yollar. </st><st c="10516">Yanınızda bir çift kulağı olmadan kimseyle konuşmanıza izin veremezdi.” Celeste birden omuzunun üstünden arkasına baktı ve bir kapı aralığından kendisini izleyen bir oğlan olduğunu fark etti. </st><st c="10708">Hemen tekrar ip atlamaya başladı. </st><st c="10742">Kaldırımda ip atlayarak arabanın yanından uzaklaştı. </st><st c="10795">Kat kızın yoluna devam edeceğini düşündü, ama Celeste arabanın önüne ulaştığında sola caddeye doğru ilerledi ve arabanın öbür tarafından döndü. </st><st c="10939">Adam’ın camının yanına geldi.   </st></p>
			<p><st c="10969">“Jonah endişeli, biliyo musunuz?” dedi Celeste. </st><st c="11017">Bir yandan da asfaltta yavaş yavaş ip atlıyordu.  </st></p>
			<p><st c="11066">“Niçin?” diye sordu Adam.  </st></p>
			<p><st c="11092">“Onlardan olduğunuzu düşünüyo. </st><st c="11123">Ama bu çok saçma. </st><st c="11141">Ben onlardan olmadığınızı anladım. </st><st c="11176">Siz fazla </st><span><st c="11186">göze batıyosunuz.</st></span><st c="11203">”   </st></p>
			<p><st c="11206">“Ne demek istiyorsun onlar...” Adam sorusunu bitiremedi. </st><st c="11263">Celeste ip atlayarak arabanın arkasına doğru ilerlemişti. </st><st c="11321">Kat ile Adam bakıştılar. </st><st c="11346">“Bu çocuk polis kadrosunda olmalı” diye mırıldandı Adam.  </st></p>
			<p><st c="11403">Celeste arka tamponu geçip yeniden kaldırıma çıkmış, Kat’in camına doğru geliyordu.  </st></p>
			<p><st c="11487">“Kimden korkuyor?” diye sordu Kat ip atlayan çocuğa.   </st></p>
			<p><st c="11540">“Nicos’u öldürenlerden.”  </st></p>
			<p><st c="11565">“Ve Xenia’yı?”  </st></p>
			<p><st c="11580">“Aynı adamlar.”  </st></p>
			<p><st c="11596">“Kimden söz ediyorsun Celeste? </st><span><st c="11627">Kim bu insanlar?</st></span><st c="11643">”  </st></p>
			<p><st c="11646">Kız ip atlamayı kesti ve </st><span><st c="11671">aptal mısınız siz?</st></span><st c="11689"> dercesine baktı onlara. </st><st c="11714">“Aynasızlar tabii ki!” dedi. </st><st c="11743">Sonra yine bir ip sesiyle zıplamaya başladı.  </st></p>
			<p><st c="11788">Adam ile Kat kıza bakakaldılar. </st><st c="11820">“Bu çok saçma” diye mırıldandı Adam. </st><st c="11857">“Buralardaki kafa yapısı bu. </st><st c="11886">İnsanlar otoriteden korkuyorlar. </st><st c="11919">Doğal olarak her konuda polisi suçluyorlar.”  </st></p>
			<p><st c="11964">“Fran’in </st><span><st c="11973">bir şeyden</st></span><st c="11983"> korktuğu çok belliydi” dedi Kat.   </st></p>
			<p><st c="12017">“O adamdan, Jonah’tan korktuğu kesin.”  </st></p>
			<p><st c="12056">Bu arada Celeste kaldırımda arabanın çevresindeki ikinci turunu atmak için öne doğru ilerliyordu. </st><st c="12154">Kız yanına geldiğinde Adam camdan ikinci sorusunu sormaya hazırdı.   </st></p>
			<p><st c="12221">“Jonah polisin Nicos’u niçin öldürdüğünü düşünüyor?”   </st></p>
			<p><st c="12274">“Ona sorman lazım.”  </st></p>
			<p><st c="12294">“Ona nasıl ulaşabilirim?”  </st></p>
			<p><st c="12320">“Ulaşamazsın.” Olduğu yerde ip atlamaya devam etti. </st><st c="12372">“Yabancılarla konuşmaz.”  </st></p>
			<p><st c="12397">“Peki” diye iç çekti Adam. </st><st c="12424">“Öyleyse öyle.”  </st></p>
			<p><st c="12440">Kat, “Ona Maeve’nin fotoğrafını göster” dedi. </st><st c="12486">“Bakalım tanıyor muymuş.”  </st></p>
			<p><st c="12512">Adam fotoğrafı çıkarıp Celeste’e gösterdi. </st><st c="12555">“Bu kadını gördün mü?” diye sordu.   </st></p>
			<p><st c="12590">Celeste fotoğrafa bir göz attı, inanamayarak bir daha baktı. </st><st c="12651">Kısa bir süre ip atlamayı kesip daha yakından bakmak için öne eğildi. </st><st c="12721">“Kesinlikle ona benziyo.”  </st></p>
			<p><st c="12747">“Kime benziyor?”  </st></p>
			<p><st c="12764">“Jonah’ın kadınına.” Celeste bunu söyleyerek geri çekildi ve camdan uzaklaştı.  </st></p>
			<p><st c="12843">Adam şaşkınlıkla Kat’e baktı. </st><st c="12873">“Aman Tanrım, </st><span><st c="12887">Maeve?</st></span><st c="12893">”   </st></p>
			<p><st c="12896">“Bir kere daha bakmasını söyle.”  </st></p>
			<p><st c="12929">Celeste’in arabanın çevresinde ip atlayarak attığı turun hangi noktasında olduğunu görmek için arkalarına baktılar. </st><st c="13045">Kızın yarım blok öteye gittiğini ve ip atlayarak hızla uzaklaştığını görmek onları üzdü.   </st></p>
			<p><st c="13134">Celeste’in yerine Leland yaklaşmaktaydı. </st><st c="13175">Oğlan Kat’in camına doğru eğildi. </st><st c="13209">“Gitme zamanı geldi” dedi. </st><st c="13236">“Hemen </st><span><st c="13243">şimdi.</st></span><st c="13249">”  </st></p>
			<p><st c="13252">Kat, “Jonah ile konuşmak istiyorum” dedi.   </st></p>
			<p><st c="13294">“Kimseyle konuşmaz.”  </st></p>
			<p><st c="13315">“Onun tarafında olduğumu söyle ona. </st><st c="13351">Bütün yapmak istediğim...”  </st></p>
			<p><st c="13378">“Arabanızı çektirmemi mi istiyosunuz ne?”   </st></p>
			<p><st c="13420">Tehdidin ağırlığını taşıyan bir sessizlik oldu. </st><st c="13468">Adam, “Seni duyduk” dedi ve motoru çalıştırdı. </st><st c="13515">Hızla caddeye çıkıp bir U dönüşü yaptı. </st><st c="13555">Onlar uzaklaşırken Leland peşlerinden hâlâ öfkeyle bakıyordu.   </st></p>
			<p><st c="13617">“İşini şansa bırakmıyor, değil mi?” dedi Adam dikiz aynasından bakarak.  </st></p>
			<p><st c="13689">“Jonah’ın emirleri.”  </st></p>
			<p><st c="13710">Biraz ilerde Celeste kaldırımda ip atlıyordu. </st><st c="13756">Yanından geçerlerken elini sallayarak veda etti. </st><st c="13805">Sonra kendisinin de izlendiğinin bilinciyle ipin iki ucunu da yakaladı ve Güney Lexington boyunca ip atlamayı sürdürdü.   </st></p>
			<p>  </p>
			<p><st c="13925">Dr. </st><st c="13929">Herbert Esterhaus iki gün boyunca eve gitmekten kaçındı. </st><st c="13986">Onun yerine St. </st><st c="14002">Francis Arms’ta takma adla saklanıp bütün yemeklerini odasına getirtti. </st><st c="14074">Kaldığı yer, yalnızca temel ihtiyaçların karşılandığı bir işletmeydi. </st><st c="14144">Bütçesi kısıtlı satıcıların uğrak yerlerindendi. </st><st c="14193">Çarşaflar biraz yıpranmış, halı iyice eskimiş ve musluktan akan su bariz bir şekilde pas rengindeydi, ama oda amacına hizmet ediyordu; bir sonraki hareketini düşünürken saklanabileceği bir yerdi.   </st></p>
			<p><st c="14389">Maalesef yalnızca birkaç seçeneği vardı.  </st></p>
			<p><st c="14430">Yakında tutuklanacağından hiç kuşkusu yoktu. </st><st c="14475">Zestron-L hırsızlığına ilişkin soruşturma yeni başlamıştı: Geçmişleri denetlenecek, laboratuvardaki herkes yalan makinesiyle test edilmeye başlanacak ve o bu testi geçemeyecekti. </st><st c="14654">Berbat bir şekilde sınıfta kalacaktı. </st><st c="14692">Çünkü suçluydu.  </st></p>
			<p><st c="14708">Kaçabilirdi. </st><st c="14721">Adını, kimliğini değiştirebilirdi. </st><st c="14756">Daha önce yaptığı gibi. </st><st c="14780">Ne de olsa çok büyük bir ülkede yaşıyordu. </st><st c="14823">Ama saklanmaktan, sonradan edindiği bir isimle çağrılmaktan bezmişti. </st><st c="14893">“Herbert Esterhaus” ismine alışması on yılını almıştı. </st><st c="14948">İşini seviyordu. </st><st c="14965">Yaptığı işe Cygnus’ta değer veriliyor ve saygı gösteriliyordu. </st><st c="15028">Ve her şeyden önemlisi, </st><span><st c="15052">kendisine </st></span><st c="15062">değer veriliyor ve saygı gösteriliyordu, Bay Q. </st><st c="15110">tarafından bile...  </st></p>
			<p><st c="15129">Ne yaptığını öğrenselerdi, ona saygı gösterirler miydi?  </st></p>
			<p><st c="15185">Pencereye gidip caddeyi seyretti. </st><st c="15219">Fırtınalı bir gündü ve havada kâğıtlar uçuşuyordu. </st><st c="15270">Albion şehir merkezi. </st><st c="15292">Tamam hayallerinin şehri değildi, ama artık onun yuvasıydı. </st><st c="15352">Evi, iyi bir maaşı, en son araştırmaları takip etmesine fırsat veren bir işi vardı. </st><st c="15436">Cumartesi akşamları halk dansları kulübüne, pazar günleri suluboya derslerine gidiyordu. </st><st c="15525">Sevdiği kadına sahip değildi, ama Maeve her an ona dönebilirdi. </st><st c="15589">“Burası benim yuvam artık” dedi kendi kendine. </st><st c="15636">Kendi sesini duymak şaşırtıcıydı. </st><st c="15670">“Burada yaşıyorum. </st><st c="15689">Ve buradan ayrılmayacağım.”  </st></p>
			<p><st c="15717">Bu onu ikinci seçeneğe yönlendiriyordu: itiraf.  </st></p>
			<p><st c="15765">Bunun da sonuçları olacaktı elbette. </st><st c="15802">Muhtemelen işini kaybedecekti. </st><st c="15833">Ama içinde bulunduğu koşulları anlarlarsa, eyleme zorlandığını anlarlarsa o kadar sert olmazlardı. </st><st c="15932">İsimler verip birilerini itham edebilirse sert olmazlardı.  </st></p>
			<p><span><st c="15991">Bu sefer, Tanrı’nın yardımıyla kaçmayacağım.   </st></span></p>
			<p><st c="16036">Telefona uzanıp Adam Quantrell’in ev telefonunun numarasını çevirdi. </st><st c="16105">İtirafın ruha iyi geldiği söylenirdi.   </st></p>
			<p><st c="16143">Ama telefonun öbür ucundaki adam ona Bay Quantrell’in evde olmadığını söyledi. </st><st c="16222">Mesaj bırakmak ister miydi?  </st></p>
			<p><st c="16250">“Ona... </st><st c="16258">ona kendisiyle konuşmam gerektiğini söyleyin” dedi Esterhaus. </st><st c="16320">“Ama telefonda konuşamam.”  </st></p>
			<p><st c="16347">“Konunun ne olduğunu sorabilir miyim?”  </st></p>
			<p><st c="16386">“Bu... </st><st c="16393">kişisel bir mesele.”  </st></p>
			<p><st c="16414">“Kendisine bildireceğim. </st><st c="16439">Bay Quantrell size nereden ulaşabilir Dr. </st><st c="16481">Esterhaus?”  </st></p>
			<p><st c="16493">“Ben...” durakladı. </st><st c="16513">Bu köhne otelde mi? </st><st c="16533">Bu kaçmış olduğunu, vicdanının suçlu olduğunu kanıtlardı. </st><st c="16591">“Evde olacağım” dedi. </st><st c="16613">Telefonu kapattı. </st><st c="16631">Ve derhal kendini daha iyi hissetmeye başladı. </st><st c="16678">Bir eylem planı yaptığına göre işe yaramaz belirsizlik çarkının emdiği bütün o enerji, yeniden harekete yönlendirilebilirdi. </st><st c="16803">Yanında getirdiği birkaç parça eşyayı –bir diş fırçası, bir tıraş bıçağı, bir takım yedek çamaşır– topladı. </st><st c="16911">Sonra hesabını kapayıp arabasıyla eve yöneldi.  </st></p>
			<p><st c="16958">Arabasını yarı kapalı garaja park etti ve yan kapıdan mutfağa girdi. </st><st c="17027">Tanıdık kokular bir anda onu sarmaladı; çamaşır suyuyla temizlenmiş lavabonun kokusu, yeni tamir edilen koridordan gelen taze boya kokusu. </st><st c="17166">Burada, evinde, kendini güvende hissetti.  </st></p>
			<p><st c="17208">Oturma odasındaki telefon çaldı. </st><st c="17241">Quantrell mi? </st><st c="17255">Bu düşünce kalbinin çarpmasına yol açtı. </st><st c="17296">Gerçekleri söylemeye tamamen hazır bir şekilde ahizeyi kaldırdığında bir çocuk sesinin “Debbie orda mı?” diye sorduğunu duydu. </st><st c="17423">Verandadaki ayak seslerini de kapı tokmağının çarpmasını da duymadı.  </st></p>
			<p><st c="17492">Ama kapının vurulduğunu duydu.  </st></p>
			<p><st c="17523">Telefonu çocuğun yüzüne kapadı ve ön kapıyı açmaya gitti. </st><st c="17581">“Oo” dedi. </st><st c="17592">“Sensin...”  </st></p>
			<p><st c="17604">“Her şey halloldu.”  </st></p>
			<p><st c="17624">“Halloldu mu?”  </st></p>
			<p><st c="17639">“Sana hallolacağını söylemiştim zaten.” Ziyaretçi içeri girip kapıyı kapadı.   </st></p>
			<p><st c="17716">“Bak bununla başa çıkamıyorum! </st><st c="17747">Hiçbir zaman bu kadar ileri gideceğini düşünmemiştim...”  </st></p>
			<p><st c="17804">“Ama Herb, sana söylüyorum. </st><st c="17832">Endişelenmeni gerektiren bir şey yok.”  </st></p>
			<p><st c="17871">“Quantrell bulacak! </st><st c="17891">Hepsi zaman meselesi...” Esterhaus ziyaretçisine, kendisine doğrulttuğu tabancaya bakarak durakladı. </st><st c="17992">Başını inanamadığını gösterecek şekilde salladı.  </st></p>
			<p><st c="18041">Tabanca iki kez ateş aldı, iki temiz kurşun.  </st></p>
			<p><st c="18086">Kurşunların etkisi Esterhaus’un geriye doğru sendelemesine yol açtı. </st><st c="18155">Kanepeye serildi, kanı kanepenin dokumasının üzerinden bir dere gibi akıp gitti. </st><st c="18236">Gözleri kararırken katiline bakakaldı. </st><st c="18275">“Niçin?” diye fısıldadı.   </st></p>
			<p><st c="18300">“Sana söyledim Herb. </st><st c="18321">Endişelenmeni gerektirecek bir şey yok. </st><st c="18361">Ve artık benim de yok.”  </st></p>
			<p>  </p>
			<p><st c="18385">Thomas her zamanki gibi onları karşılamak için ön kapıda bekliyordu. </st><st c="18454">O ana kadar hep Thomas’ın eve ait bir parça gibi olduğunu düşünmüştü Kat; şömine rafı ya da lambri kaplama kadar eve ait ve bir o kadar da kalıcı. </st><st c="18601">Tek fark, Thomas’ın gerçekten orada olmak </st><span><st c="18643">istemesiydi. </st></span><st c="18656">Kat bunu şimdi onları karşılaması sırasındaki gülümsemesinde, Adam’ın yağmurluğunu çıkarmasına yardım ederken gösterdiği babacan şefkatte görüyordu. </st><st c="18805">Adam yağmurluğunu çıkardı. </st><st c="18832">İkisinin çok eskilere dayanan bir ilişkileri olduğu belliydi; otuz yıl önceki hallerini neredeyse görebiliyordu; genç adamın eğilerek yağmurluğundan kurtulmaya çalışan çocuğa yardım edişini.  </st></p>
			<p><st c="19023">Thomas yağmurluklarını dolaba astı. </st><st c="19059">“Siz yokken iki kişi aradı Bay Q” dedi.   </st></p>
			<p><st c="19099">“Önemli bir şey var mı?”  </st></p>
			<p><st c="19124">“Bayan Calderwood arayıp akşamüstü Wyatt’larla buluşmayı hâlâ düşünüp düşünmediğinizi ve eğer düşünüyorsanız nerede olduğunuzu sordu.”  </st></p>
			<p><st c="19259">Adam ofladı. </st><st c="19272">“Aman Tanrım, Isabel’i unuttum!” Antredeki telefona uzandı. </st><st c="19332">“Çok kızacak.”  </st></p>
			<p><st c="19347">“Canı oldukça sıkkın gibiydi.”  </st></p>
			<p><st c="19378">Adam Isabel’in numarasını çevirdi ve telefon çalarken ayakta bekledi. </st><st c="19448">“Başka kim aradı?”  </st></p>
			<p><st c="19467">“Dr. </st><st c="19472">Herbert Esterhaus diye biri. </st><st c="19501">Yaklaşık iki saat önce.”  </st></p>
			<p><st c="19526">“Esterhaus mu?” Adam gözlerini dikkatle ona çevirdi. </st><st c="19579">“Niçin?”  </st></p>
			<p><st c="19588">“Söylemedi. </st><st c="19600">Laboratuvarla ilgili bir şey olduğunu zannediyorum. </st><st c="19652">Oldukça acil bir durum olduğunu ima etti.”  </st></p>
			<p><st c="19695">“Neredeymiş?”  </st></p>
			<p><st c="19709">“Numarası orada, defterde yazılı.”  </st></p>
			<p><st c="19744">Adam bu kez Thomas’ın yazdığı numarayı çevirdi. </st><st c="19792">Telefon çalmaya devam etti.   </st></p>
			<p><st c="19820">“Bütün gün evde olacağını söylemişti” dedi Thomas. </st><st c="19871">“Belki kısa bir süreliğine çıkmıştır.”  </st></p>
			<p><st c="19910">Adam Kat’e baktı. </st><st c="19928">Bu yalnızca bir bakıştı, ama Kat Adam’ın gözlerinde bir endişe bulutu gördü. </st><span><st c="20005">Bir şey oldu. </st><st c="20019">Bunu o da hissetti.  </st></span></p>
			<p><st c="20039">Adam telefonu kapadı. </st><st c="20061">“Hadi evine gidelim.”  </st></p>
			<p><st c="20083">“Ama daha yeni geldiniz” dedi Thomas.  </st></p>
			<p><st c="20121">“Bir terslik var. </st><st c="20139">Çok önemli bir şey olmasa Herb beni evden aramazdı.”  </st></p>
			<p><st c="20192">Thomas, istemeyerek de olsa ceketlerini çıkarmak için dolaba uzandı. </st><st c="20261">“Gerçekten Bay Q. </st><st c="20279">bütün bu koşuşturma...”  </st></p>
			<p><st c="20303">Adam gülümseyip omuzuna vurdu. </st><st c="20334">“En azından ayağının altında dolaşmayacağız, değil mi?”  </st></p>
			<p><st c="20390">Thomas yalnızca iç çekti ve onları kapıya kadar geçirdi. </st><st c="20447">Tam Adam’ın arabasına binerlerken garaj yoluna bir Mercedes girdi, tekerlekleri çakıltaşlarını sıçratıyordu. </st><st c="20556">Isabel başını camdan uzattı. </st><st c="20585">“Adam!” diye seslendi. </st><st c="20608">“Wyatt’lara gideceğimizi unuttun mu?”  </st></p>
			<p><st c="20646">“Benim yerime özür dile!”  </st></p>
			<p><st c="20672">“Bu akşamüstü gitmeye karar verdiğimizi zannediyordum...”  </st></p>
			<p><st c="20730">“Bir aksilik oldu. </st><st c="20749">Gelemeyeceğim. </st><st c="20764">Bak, seni sonra ararım Isabel, olur mu?”  </st></p>
			<p><st c="20805">“Ama Adam...”  </st></p>
			<p><st c="20819">Isabel’in sözü Volvo’nun motor sesiyle kesildi. </st><st c="20867">Adam ile Kat arabayla uzaklaştılar. </st><st c="20903">Isabel garaj yolunda kalmış, olanlara inanamayan gözlerle peşlerinden bakıyordu.   </st></p>
			<p><st c="20984">Adam, dikiz aynasından arkada kalan Mercedes’e göz attı. </st><st c="21041">“Lanet olsun. </st><st c="21055">Bu gidişimi nasıl açıklayacağım?”  </st></p>
			<p><st c="21089">“Olanları anlat yeter” dedi Kat. </st><st c="21122">“Olup bitenleri biliyor değil mi?”  </st></p>
			<p><st c="21157">“Isabel mi?” Adam güldü. </st><st c="21182">“Öncelikle, Isabel’in herhangi bir nahoş durumla başa çıkacak bir donanımı yoktur. </st><st c="21265">Bu onun bilgi dağarcığında yer almaz. </st><st c="21303">İkincisi, sır saklama konusunda iyi değildir. </st><st c="21349">Dedikodular yayılırsa ben uyuşturucu ticaretinin elebaşı olurum; Maeve de vudu yapan üç başlı bir yaratık.”  </st></p>
			<p><st c="21457">“Yani Isabel’in Maeve’yi bilmediğini mi söylüyorsun?”  </st></p>
			<p><st c="21511">“Bir üvey kızım olduğunu biliyor, ama bu konuda hiç soru sormadı. </st><st c="21577">Ve ben de onu sevimsiz ayrıntılara boğmuyorum.”  </st></p>
			<p><st c="21625">“Sorunlu bir çocuk, kız arkadaşına en azından </st><span><st c="21671">söz etmek </st></span><st c="21681">isteyeceğin bir şey değil mi?”   </st></p>
			<p><st c="21712">“Kız arkadaş?” Adam güldü.  </st></p>
			<p><st c="21739">“Peki onu nasıl tanımlıyorsun o zaman?”  </st></p>
			<p><st c="21779">“Sosyal refakatçi. </st><st c="21798">Her ortama uygun biri.”  </st></p>
			<p><st c="21822">“Haa!” Kat camdan dışarı baktı. </st><st c="21854">“Sanırım bu her şeyi içeriyor.”  </st></p>
			<p><st c="21886">Kat Adam’ın uzanıp bacağını sıkmasına ve “Tam olarak her şeyi değil” demesine şaşırdı.  </st></p>
			<p><st c="21973">Adam’ın gülen gözlerine kaşlarını çatarak baktı. </st><st c="22022">“Neleri dışarda bırakıyor?”  </st></p>
			<p><st c="22050">“Ooo, sokak kavgaları, patlayan evler ve onun pek hoşlanmayacağı başka durumları.”  </st></p>
			<p><st c="22133">“</st><span><st c="22134">Benim</st></span><st c="22139"> de bunlardan hoşlandığımı söyleyemeyeceğim.”  </st></p>
			<p><st c="22185">Adam bakışlarını tekrar yola çevirdi. </st><st c="22223">“Onunla hiç yatmadım biliyor musun?”  </st></p>
			<p><st c="22260">Bu cümle öylesine beklenmedikti ki, Kat bir dakika kadar şaşkınlıktan sessiz kaldı. </st><st c="22344">Adam’ın sakin profiline baktı. </st><st c="22375">“Bunu bana niçin söyledin?”  </st></p>
			<p><st c="22403">“Bilmen gerektiğini düşündüm.”  </st></p>
			<p><st c="22434">“Peki, </st><span><st c="22441">içimi kemiren</st></span><st c="22454"> merakımı tatmin ettiğin için teşekkür ederim.”  </st></p>
			<p><st c="22502">“Rica ederim.”  </st></p>
			<p><st c="22517">“Bu bilgiyle ne yapmamı bekliyorsun peki?”  </st></p>
			<p><st c="22560">Adam göz kırptı. </st><st c="22577">“O olağanüstü beyninin bir köşesinde sakla.”  </st></p>
			<p><st c="22622">Kat başını sallayıp güldü. </st><st c="22649">“Seninle nasıl başa çıkacağımı bilmiyorum Quantrell. </st><st c="22702">Bazen benimle flört ettiğini düşünüyorum, bazen de her şeyin benim hayal ürünüm olduğunu.”  </st></p>
			<p><st c="22793">“Niye flört etmeyecekmişim? </st><st c="22821">Seni çekici bulduğumu biliyorsun.”  </st></p>
			<p><st c="22856">“Niçin?”  </st></p>
			<p><st c="22865">Adam içini çekti. </st><st c="22883">“ ‘Niçin?’ dememen; ‘Ben de </st><span><st c="22911">seni</st></span><st c="22915"> çekici buluyorum’ demen gerekirdi.”   </st></p>
			<p><st c="22952">“Yine de </st><span><st c="22961">niçin?</st></span><st c="22967">”  </st></p>
			<p><st c="22970">Adam şaşkınlıkla Kat’e baktı. </st><st c="23000">“Seni çekici bulabileceğime inanmak o kadar zor mu?”   </st></p>
			<p><st c="23053">“Sanırım bunun nedeni farklı olmam” dedi Kat. </st><st c="23099">“Çünkü diğer refakatçilerine... </st><st c="23131">benzemiyorum.”  </st></p>
			<p><st c="23146">“Doğru.”  </st></p>
			<p><st c="23155">“Yani bu iş yürümez.”  </st></p>
			<p><st c="23177">“Ne kadar kötümsersin!” diye içini çekti Adam. </st><st c="23224">Bir kez daha bacağını sıktı, yine gülümsedi ve yola bakmaya devam etti.  </st></p>
			<p><st c="23296">Rockbrook, bütün büyük şehirlerin dışında bulunabilecek kimliksiz banliyölerden biriydi. </st><st c="23385">Biçilmiş çimleriyle, her garajda yer alan iki arabayla, bahçelere yayılmış çocuk bisikletleriyle sıradan beyaz Amerikalıların dünyasıydı. </st><st c="23523">Herbert Esterhaus’un yaşadığı evin bahçesinde bisiklet yoktu ve garajda yalnızca bir araba vardı, ama diğer açılardan mahallenin tipik evlerinden biriydi; kapının önündeki tuğla döşeli patikası ve iki yanda dizilmiş bakımlı açelyalarıyla birbirinin aynısı evlerden.   </st></p>
			<p><st c="23789">Evde kimse yok gibiydi. </st><st c="23813">Zili çaldılar, kapıyı vurdular, ama kimse açmadı ve ön kapı kilitliydi.  </st></p>
			<p><st c="23885">“Şimdi ne yapacağız?” dedi Kat. </st><st c="23917">Sokağa baktı. </st><st c="23931">Bir blok ötede iki oğlan garaj kapısına asılmış bir potaya basket atıyordu. </st><st c="24007">Göremedikleri bir arka bahçeden çim biçme makinesi uğultusu geliyordu.   </st></p>
			<p><st c="24078">Yarı açık garajın etrafını dolaştılar. </st><st c="24117">“Arabası burada” dedi Adam. </st><st c="24145">“Ve ön koltuktaki bugünün gazetesi sanki. </st><st c="24187">Yani bugün kullanmış arabasını.”  </st></p>
			<p><st c="24220">“O zaman nerede?” dedi Kat.  </st></p>
			<p><st c="24248">Adam evin yan kapısına gitti. </st><st c="24278">Bu kapı kilitli değildi. </st><st c="24303">Başını içeri uzattı ve “Herb? </st><st c="24333">Evde misin?” diye seslendi.  </st></p>
			<p><st c="24361">Cevap gelmedi.   </st></p>
			<p><st c="24376">“Belki içeriye bakmalıyız” diye önerdi Kat.   </st></p>
			<p><st c="24420">Mutfağa girdiler. </st><st c="24438">Adam tekrar “Herb” diye seslendi. </st><st c="24472">Evin üstünde asılı bir sessizlik hissediliyordu sanki. </st><st c="24527">Ve çok uzun zamandır hiç cam, kapı açılmamış gibi ölü bir hava vardı.  </st></p>
			<p><st c="24597">Kat mutfak tezgâhının üstünde anahtarlar olduğunu fark etti. </st><st c="24658">Adamın evden ayrılırken anahtarlarını almamış olması ona tuhaf geldi.   </st></p>
			<p><st c="24728">“Belki Thomas’ı arasan iyi olur” dedi. </st><st c="24767">“Esterhaus sana başka bir mesaj bırakmış olabilir.”   </st></p>
			<p><st c="24819">Adam, “Bu olabilir, ama önce bir oturma odasına bakalım” deyip mutfaktan çıktı.   </st></p>
			<p><st c="24899">Birkaç saniye sonra Kat onun “Aman Tanrım” dediğini duydu.   </st></p>
			<p><st c="24958">Kat “Adam?” diye seslendi. </st><st c="24985">Mutfaktan çıktı, yemek odasından geçti ve oturma odasının kapısına geldiğinde kanepenin yanında ayakta duran Adam’ı gördü. </st><st c="25108">Adam hiçbir kasını hareket ettiremiyordu; olduğu yere çakılmış gibiydi. </st><st c="25180">“Adam?”  </st></p>
			<p><st c="25188">Adam yavaşça Kat’e döndü. </st><st c="25214">“Bu... </st><st c="25221">o.”  </st></p>
			<p><st c="25225">“Ne?” Kat oturma odasında ilerledi. </st><st c="25261">Ve ancak kanepenin yanından döndüğünde bir psikiyatrın kâbusu mürekkep lekesi gibi halının içine işlemiş kıpkırmızı lekeyi gördü. </st><st c="25391">Kanın üzerinde bir kol uzanmıştı; el beyazdı ve pençe gibi kasılmıştı.  </st></p>
			<p><st c="25462">Herbert Esterhaus’un eli.   </st></p>
		</div>
	<div id="charCountTotal" value="25488"></div></body>
</html>
