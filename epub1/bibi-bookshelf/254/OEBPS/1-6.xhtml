<?xml version="1.0" encoding="utf-8"?>
<html xmlns="http://www.w3.org/1999/xhtml">
  <head>
    <title>1-6</title>
    <meta http-equiv="Content-Type" content="text/html; charset=utf-8" />
  

</head>
  <body id="x1-6" xml:lang="tr-TR">
		<div>
			<p>  </p>
			<p id="_idParaDest-7" xml:lang="en-GB"><st c="0">6  </st></p>
			<p><st c="3">Jane Doe, Xenia Vargas, Nicos Biagi. </st><st c="40">Hepsi ölmüştü.   </st></p>
			<p><st c="55">Daha kaç kişi ölecekti?   </st></p>
			<p><st c="79">Kat, Isabel’in Mercedes’inin arka koltuğuna oturup, sabit bakışlarla Güney Lexington’ın gece manzarasını izledi. </st><st c="192">Yaralarını, boş midesini ve yeni dikilmiş boynunun zonklamasını unutmuştu. </st><st c="267">Hiçbir şey düşünemiyordu, ölü sayısına bir kişinin daha eklenmesi onu sarsmıştı. </st><st c="348">İki günde üç kişi. </st><st c="367">Bu ilaç öldürücüydü. </st><st c="388">Striknin gibi, tek dozuyla kurbanlarının hayatlarını alıyordu. </st><st c="451">Bunu sokaklara duyurmazlarsa morgun çekmeceleri bir sürü Jane Doe ile dolacaktı. </st><st c="532">Tek umudu, Wheelock’un basın toplantısında bu durumu yeterince vurgulamasıydı. </st><st c="611">Basın toplantısı </st><span><st c="628">yapılmış mıydı? </st></span><st c="644">Akşam haberlerini kaçırmıştı...  </st></p>
			<p><st c="676">Tükenmiş bir halde kendisini yumuşak ve kaygan derinin konforuna bıraktı. </st><st c="750">Hayatında hiç bu kadar temiz bir arabaya binmemişti. </st><st c="803">Hayatında hiçbir Mercedes’in arka koltuğunda da oturmamıştı. </st><st c="864">Bundan zevk almayı öğrenebilirdi. </st><st c="898">Sarsıntısız bir araba yolculuğundan ve yalıtılmış güvenlikten zevk almayı da öğrenebilirdi. </st><st c="990">Belki paranın da avantajları vardı.  </st></p>
			<p><st c="1026">Isabel kırmızı ışıkta durdu ve manikürlü parmaklarıyla Adam’ın saçlarını okşadı. </st><st c="1107">“Zavallıcık! </st><st c="1120">Şu yaralara bak! </st><st c="1137">Eve gidince seni tepeden tırnağa temizlemek gerekecek.”  </st></p>
			<p><st c="1193">Adam içini çekerek “Gayet iyiyim ben Isabel” dedi.  </st></p>
			<p><st c="1244">“Paltona ne oldu?”  </st></p>
			<p><st c="1263">“Aldılar. </st><st c="1273">Cüzdanımla birlikte.”  </st></p>
			<p><st c="1295">“Ah! </st><st c="1300">Ve sen de onları savuşturmaya çalışırken yaralandın?”  </st></p>
			<p><st c="1354">“Yoo, aslına bakarsan kaçmaya çalışırken yaralandım.”  </st></p>
			<p><st c="1408">“Böyle şeyler söyleme Adam. </st><st c="1436">Senin korkak olmadığını gayet iyi biliyorum.”  </st></p>
			<p><span><st c="1482">Ben de </st></span><st c="1489">diye düşündü Kat.  </st></p>
			<p><st c="1507">Adam yalnızca omuz silkti. </st><st c="1534">“Yanılsamalarını koru o zaman. </st><st c="1565">Ben bozulmamalarına çalışırım.”  </st></p>
			<p><st c="1597">Kırmızı ışık yerini yeşil ışığa bıraktı. </st><st c="1638">Isabel rampadan otoyola girdi. </st><st c="1669">“Yemekte gözlerimiz seni aradı, biliyorsun” dedi.  </st></p>
			<p><st c="1719">Adam camdan dışarı baktı. </st><st c="1745">“Umarım mahzenimde şarap bırakmışsınızdır.”  </st></p>
			<p><st c="1789">“Yatmadan önce içmeye yetecek kadar.”  </st></p>
			<p><st c="1827">“Gerçekten çok yorgunum. </st><st c="1852">Muhtemelen gider gitmez uyuyacağım.”  </st></p>
			<p><st c="1889">Bir sessizlik oldu. </st><st c="1909">“Öyle mi?” dedi Isabel. </st><st c="1933">“Olsun, yarın akşam var. </st><st c="1958">Yarın akşam ayakta </st><span><st c="1977">olacaksın </st></span><st c="1987">değil mi?”  </st></p>
			<p><st c="1998">“Yarın ne var?”  </st></p>
			<p><st c="2014">“Belediye başkanının yemeği. </st><st c="2043">Bunu nasıl </st><span><st c="2054">unutabilirsin</st></span><st c="2067"> Adam?”  </st></p>
			<p><st c="2075">“Unuttum işte.”  </st></p>
			<p><st c="2091">Isabel bir kahkaha attı. </st><st c="2116">“Sansasyon yaratacaksın biliyor musun? </st><st c="2155">Kahramanlık nişanı gibi bu yaralarınla.”  </st></p>
			<p><st c="2196">“Daha çok aptallık nişanı gibi” dedi Adam.  </st></p>
			<p><st c="2239">“Neyin var senin?”  </st></p>
			<p><st c="2258">“Buradan çık” dedi Adam. </st><st c="2283">“Bellemeade Çıkışı’ndan.”  </st></p>
			<p><st c="2309">“Niye Bellemeade’e gideyim ki?”  </st></p>
			<p><st c="2341">“Ben orada yaşıyorum” dedi Kat arka koltuktan. </st><st c="2388">Isabel onun orada olduğunu unutmuş muydu?  </st></p>
			<p><st c="2430">“Aa tabii.” Isabel çıkışa saptı. </st><st c="2463">“Bellemeade güzel bir mahalle.”  </st></p>
			<p><st c="2495">“Şehre yakın” dedi Kat. </st><st c="2519">Çok farklı şekillerde yorumlanabilecek, nötr bir cevaptı bu.  </st></p>
			<p><st c="2580">Birkaç blok gittikten ve birkaç kere döndükten sonra Kat’in evinin önünde durdular. </st><st c="2664">Kat eviyle gurur duyuyordu. </st><st c="2692">Üç yatak odası, çok sevimli bir verandası ve kimyasallarla yıkanmamış çimleri vardı. </st><st c="2777">Bir Surry Heights değildi, ama Kat burada mutluydu. </st><st c="2829">Peki o zaman niçin birdenbire özür dileme isteği duymuştu?  </st></p>
			<p><st c="2888">Adam arabadan çıkıp kapısını açtı. </st><st c="2923">Kat, Adam’ın inmesine yardım etmek için elini uzatmasına şaşırdı. </st><st c="2989">Arabadan çıktı. </st><st c="3005">Kaldırımda Adam’ın yanında durdu. </st><st c="3039">Sokak lambası, Adam’ın altın sarısı saçlarını aydınlatıyordu.   </st></p>
			<p><st c="3101">“Eve girebilecek misin?” diye sordu Adam.  </st></p>
			<p><st c="3143">“Saksının altında yedek anahtar bulunduruyorum.”  </st></p>
			<p><st c="3192">“Araban yok.”  </st></p>
			<p><st c="3206">“İşe otobüsle giderim.”  </st></p>
			<p><st c="3230">“Bu çok saçma. </st><st c="3245">Ben bir şeyler ayarlarım.”  </st></p>
			<p><st c="3272">“Gerçekten iyiyim Adam. </st><st c="3296">Daha önce de araçsız yaşadım.”  </st></p>
			<p><st c="3327">“Yine de kendimi sorumlu hissediyorum. </st><st c="3366">Benim yüzümden başın belaya girdi. </st><st c="3401">Onun için lütfen bırak, ben halledeyim. </st><st c="3441">En azından bir taksi ayarlamama izin ver.”  </st></p>
			<p><st c="3484">Kat, Adam’a baktı, yardım teklifini kabul etmesini ne kadar çok istediğini hissetti. </st><st c="3569">“Peki” dedi. </st><st c="3582">“Yalnızca bir iki gün için. </st><st c="3610">Yeni bir araba alana kadar.”  </st></p>
			<p><st c="3639">Ön verandasına giden yolu yürüdü. </st><st c="3673">Sonra arkasına baktı.  </st></p>
			<p><st c="3695">Adam hâlâ onu izliyor, içeri girmesini bekliyordu.  </st></p>
			<p><st c="3746">Adam ancak Kat içeri girip antrenin ışığını yaktıktan sonra arabasına döndü. </st><st c="3823">Kat ön camdan baktı ve Mercedes’in uzaklaştığını gördü.  </st></p>
			<p><span><st c="3879">Surry Heights’a dönüyor </st></span><st c="3903">diye düşündü.</st><span><st c="3916"> Kendi dünyasına dönüyor.</st></span><span>  </span></p>
			<p><st c="3941">Ve Isabel’in dünyasına.  </st></p>
			<p><st c="3966">Ön kapıyı kilitledi, yatağına gitmek üzere yorgun argın merdivenleri tırmandı.  </st></p>
			<p><st c="4045">* * *  </st></p>
			<p><st c="4051">Adam, Isabel’i eve gönderdikten sonra çalışma odasına kapandı ve çok ihtiyaç duyduğu bir bardak konyakla kendisini rahatlatmaya çalıştı. </st><st c="4188">Başı ağrıyor, gözleri sulanıyor ve derin nefes aldığında kaburgaları deli gibi ağrıyordu, ama henüz yatağa giremiyordu.  </st></p>
			<p><st c="4308">O gecenin dehşet sahnesi defalarca gözlerinin önünden geçti: Kat Novak, dizlerinin üstüne çökmüş, saçı geriye doğru çekilmiş, boynu açıkta. </st><st c="4448">Ve etine sustalıyı dayamışlar. </st><st c="4479">Gözlerini kapadı ve görüntüyü silmeye çalıştı, ama yapamadı. </st><st c="4540">O sahneyi gördüğü anda kendisi için duyduğu bütün korkular yok olmuştu, </st><span><st c="4612">kendisine </st></span><st c="4622">ne olacağına aldırmaktan vazgeçmişti. </st><st c="4660">Bildiği tek şey Kat’i öldürecekleriydi ve buna engel olmak için yapabileceği hiçbir şey yoktu. </st><st c="4755">Hiçbir şey.  </st></p>
			<p><st c="4767">Konyak bardağını kavradı, tek bir yudumda hepsini içti. </st><span><st c="4823">Kendini benden daha çabuk toparladı </st></span><st c="4859">diye düşündü.  </st></p>
			<p><st c="4873">Ama zaten Kat Novak olağandışı biriydi. </st><st c="4913">Her seferinde ayaklarının üstünde durmayı başarabilen, hayatta kalmayı bilen biriydi. </st><st c="4999">Kökenlerini göz önüne alınca böyle </st><span><st c="5034">olmalıydı.</st></span><st c="5044"> Kat’in ona baktığında ne gördüğünü merak etti.   </st></p>
			<p><st c="5092">Bunu gerçekten bilmek istediğinden emin değildi.   </st></p>
			<p><st c="5141">Sonunda konyak bardağını bırakıp kendisini zorla koltuktan kaldırdı. </st><st c="5210">Odasına giderken Maeve’nin fotoğrafının önünden geçti. </st><st c="5265">Kanepenin yanındaki sehpanın üstünde duruyordu; gülümseyen üvey kızının sessiz bir portresi. </st><st c="5358">Maeve bugünlerde hiç gülüyor muydu acaba?  </st></p>
			<p><st c="5400">Bilmeliydi. </st><st c="5412">Bunun olacağını önceden görmeliydi.   </st></p>
			<p><st c="5448">Bütün mazereti işlerinin yoğunluğu, annesinin ölümü nedeniyle çok büyük bir travma yaşayan üvey kızına tek başına ebeveynlik yapmaktan bunalması ve kızının sonsuz, suratsız bir ergenliğe kaymasıydı. </st><st c="5647">Onunla konuşamıyordu; bir süre sonra çabalamaktan vazgeçmiş, bir babanın elinde kalan son taktiğe sığınmıştı: otorite kullanmaya. </st><st c="5777">Bu da işe yaramamıştı.   </st></p>
			<p><st c="5800">Maeve’nin başının dertte olduğunu fark ettiğinde artık çok geç kalmıştı. </st><st c="5873">Kafası sürekli dumanlıydı; içki, hap, her şey, ne olursa.   </st></p>
			<p><st c="5931">Georgina gibi.   </st></p>
			<p><st c="5946">Belki de sorun genlerindeydi, DNA’larındaki tuhaf bir sapma nedeniyle kaderleri bağımlı olmaktı. </st><st c="6043">Belki de hayatın getirdiği streslerle başa çıkamıyorlardı.  </st></p>
			<p><st c="6102">Yoksa neden kendisi miydi?   </st></p>
			<p><st c="6129">Fotoğrafa arkasını dönüp merdiveni çıktı. </st><st c="6171">Yine yatakta yalnızdı. </st><st c="6194">Böyle olması gerekmiyordu. </st><st c="6221">Bu akşam Isabel hazırdı ve istekliydi. </st><st c="6260">Hatta onun ilgisizliğinden hayal kırıklığına uğramıştı. </st><st c="6316">Birbirlerini yıllardır tanıyor, aylardır da düzenli olarak görüşüyorlardı. </st><st c="6391">Artık </st><span><st c="6397">bir adım atması </st></span><st c="6413">gerekmez miydi?  </st></p>
			<p><st c="6429">Ama bu akşam onu evine getirdiğinde, Isabel’e iyice bakmıştı. </st><st c="6491">Mükemmeldi tabii –saçı, elbisesi, gülümsemesi– her açıdan mükemmel. </st><st c="6559">Yine de içinden onunla yatmak gelmemişti. </st><st c="6601">Ona baktığında görebildiği tek şey, Kat Novak’tı. </st><st c="6651">Kat’in profesyonel bir boksör gibi yaralanmış yüzü; Bellemeade’deki o sokak lambasının altında kendisine tebessüm eden o yüz.  </st></p>
			<p><span><st c="6777">Harika, </st></span><st c="6785">diye düşündü. </st><span><st c="6799">Bu kadar yıl sonra nihayet romantik bir ilişki olasılığını kabul ediyorum ve bunu kim düşündürüyor? </st><st c="6899">Eski püskü bir Subaru için ettiği kavga yüzünden neredeyse öldürülmeme neden olacak bir kadın.  </st></span></p>
			<p><st c="6994">Bu eşleşmenin geleceği hiç de parlak değildi.   </st></p>
			<p>  </p>
			<p><st c="7040">Kat uyandığında, vücudundaki hemen her kas ağrıyordu. </st><st c="7094">Yataktan çıkmak bile müthiş yoğun bir irade gücü kullanmasını gerektirdi. </st><st c="7168">Banyoya gitti ve aynada bir önceki geceki kavganın izlerini gördü; boynunda üç temiz dikiş, yüzünde çürükler ve sıyrıklar. </st><st c="7291">Demek ki her şey bir kâbus değildi.  </st></p>
			<p><st c="7327">Yüzündeki kesiklerin oluşturduğu acı veren mayın tarlasını yıkamayı başardı ve saçını arkasında atkuyruğu yaptı. </st><st c="7440">Makyajı boş verdi, işe çürükleriyle gidecekti.  </st></p>
			<p><st c="7487">Aşağı indi, çok sert bir fincan kahveyle enerji toplayarak yapması gereken işleri halletmeye başladı: kredi kartlarını ve bankamatik kartını iptal ettirmek, ehliyetini yenilemek. </st><st c="7666">Serseriler çantasını alarak finansal bilgilerinin büyük bir kısmını da çalmışlardı. </st><st c="7750">En azından bir önceki gece evde, güvende bıraktığı çek defteri duruyordu. </st><st c="7824">Son bir telefon konuşması daha yaptı, bir çilingire bir an önce gelip kapısının kilidini değiştirmesi için yalvardı. </st><st c="7941">Sonra kalkıp kendisine bir fincan daha kahve koydu. </st><st c="7993">Kafein olağanüstü etkisini göstermeye başlamıştı – kendisini yeniden insan gibi ve canlı hissediyordu. </st><st c="8096">Dayak yemek ve soyulmak iyi gelmemişti.  </st></p>
			<p><st c="8136">Dolayısıyla ön verandasında ayak sesleri duyduğunda en kötü olasılığı düşündü. </st><st c="8215">Serseriler şimdiden anahtarlarını denemeye mi gelmişlerdi?  </st></p>
			<p><st c="8274">Panik halinde salona koştu, öndeki dolaptan beyzbol sopasını kapıp ön kapının yanında hazır beklemeye başladı. </st><st c="8385">Anahtar şıngırtısını duyduğunda kapının her an açılmasını bekleyerek sopayı kaldırdı.  </st></p>
			<p><st c="8471">Açılan, gıcırtılar çıkaran posta yuvası oldu ve bir anahtar takımı delikten kayarak pat diye ahşap zemine düştü. </st><st c="8584">Kat anahtarlara bakakaldı. </st><st c="8611">Ne oluyordu?   </st></p>
			<p><st c="8624">Anahtarları bırakan her kimse şimdi uzaklaşıyordu. </st><st c="8675">Kat kapıyı hızla açtı ve Adam Quantrell’in uşağının başka bir adamın kullandığı bir arabaya bindiğini gördü.   </st></p>
			<p><st c="8784">Kat anahtarları sallayarak “Hey!” diye bağırdı. </st><st c="8832">“Bu nedir?”  </st></p>
			<p><st c="8844">Uşak el salladı ve “Bay Quantrell saygılarını sunuyor!” diye bağırdı.  </st></p>
			<p><st c="8914">Şaşkına dönen Kat, onların uzaklaşmasını izledi. </st><st c="8963">Sonra bakışları garaj yoluna takıldı.  </st></p>
			<p><st c="9001">Limon sarısı bir Mercedes park edilmişti.  </st></p>
			<p><st c="9043">Elindeki anahtarlara baktı. </st><st c="9071">Sonra garaj yoluna gitti ve yavaşça arabanın çevresinde dolaştı. </st><st c="9136">Çok güzeldi. </st><st c="9149">Kesinlikle çok güzel. </st><st c="9171">Plakada </st><span><st c="9179">Regis Kiralık Lüks Arabalar </st></span><st c="9207">yazıyordu. </st><st c="9218">Camdan arabanın içine göz attı: deri koltuklar. </st><span><st c="9266">Temiz. </st></span><st c="9273">Kapısını açtı, direksiyonun başına geçti ve kısa bir süre orada öyle oturdu. </st><st c="9350">Kontrol panelinin üzerine yapıştırılmış üzerinde </st><span><st c="9399">Dr. </st><st c="9403">Novak</st></span><st c="9408"> yazan bir not vardı. </st><st c="9430">Kat kâğıt parçasını açtı ve okudu.  </st></p>
			<p><span><st c="9465">Umarım işine yarar. </st><st c="9485">A.Q.  </st></span></p>
			<p><st c="9490">Arkasına yaslandı. </st><st c="9509">Yüksek sesle “Doğrusu bilemiyorum Bay Quantrell” dedi. </st><st c="9564">“Limon sarısı </st><span><st c="9578">pek </st></span><st c="9582">sevdiğim bir renk değildir. </st><st c="9610">Ama sanırım mecburen idare edeceğim.” Sonra başını arkaya savurup kahkaha attı.  </st></p>
			<p>  </p>
			<p><st c="9690">İşte gülmeyi kesti.   </st></p>
			<p><st c="9710">Davis Wheelock, belediye başkanının basın toplantısı düzenlenmesi fikrini reddettiğini söyledi.   </st></p>
			<p><st c="9806">Kat, “Ciddi olamazsın” dedi.   </st></p>
			<p><st c="9835">Wheelock, samimi olarak özür diler gibiydi. </st><st c="9879">“Durumu hem belediye başkanına hem de elemanlarına açıkladım. </st><st c="9941">Elimizde iki ölü olduğunu söyledim...”  </st></p>
			<p><st c="9980">“Üç Davis. </st><st c="9991">Nicos Biagi de öldü. </st><st c="10012">Adli tıp vakası olarak sınıflandırılmasını sağladım.”  </st></p>
			<p><st c="10066">“Peki üç. </st><st c="10076">Onlara gidişatın iyi olmadığını söyledim. </st><st c="10118">Ama bir basın toplantısı için erken olduğunu düşündüler.”  </st></p>
			<p><st c="10176">“Hangi noktada doğru zaman olacakmış?”  </st></p>
			<p><st c="10215">Wheelock başını iki yana salladı. </st><st c="10249">“Onları çiğneyecek gücüm yok. </st><st c="10279">Yetki hiyerarşisi açık. </st><st c="10303">Basına yapılacak açıklamalar söz konusu olduğunda, son söz belediye başkanının.”  </st></p>
			<p><st c="10384">“Belki yeterince ikna edici değildin.”  </st></p>
			<p><st c="10423">“Belki biraz daha beklemeliyiz. </st><st c="10455">Bakalım ne olacak.”  </st></p>
			<p><st c="10475">“Ben sana ne olacağını söyleyebilirim. </st><st c="10514">Hiç iyi şeyler olmayacak.” Wheelock’ın masasının üzerine eğildi. </st><st c="10579">“Davis, bu işin sonunda beceriksiz görüneceğiz. </st><st c="10627">Kıyamet koptuğunda, belediye başkanının sorumluluğu üstleneceğini düşünüyor musun? </st><st c="10710">Sorumlu biz olacağız. </st><span><st c="10732">Sen </st></span><st c="10736">olacaksın.”  </st></p>
			<p><st c="10748">Wheelock giderek daha mutsuz görünüyordu.  </st></p>
			<p><st c="10790">“İzin ver, onlarla konuşayım” dedi Kat. </st><st c="10830">“Hancock General’dan Dr. </st><st c="10855">Dietz’i otorite olarak getiririm. </st><st c="10889">Bu haberin yayılması gerek ve bunun Güney Lexington mezarlık haline gelmeden bir an önce olması gerek.”  </st></p>
			<p><st c="10993">Wheelock bir süre hiçbir şey söylemedi. </st><st c="11033">Sonra başıyla onayladı. </st><st c="11057">“Tamam. </st><st c="11065">Bu işle sen ilgilen. </st><st c="11086">Ama seni azarlarlarsa şaşırma.”  </st></p>
			<p><st c="11118">“Teşekkürler Davis.”  </st></p>
			<p><st c="11139">Ofise döndüğünde önce belediye başkanının sekreterini aradı. </st><st c="11200">Beyefendinin randevu defterinde, saat birde bir boşluk olduğunu; Kat’i bu boşluğa sıkıştırabileceklerini, ama garanti veremeyeceklerini öğrendi.  </st></p>
			<p><st c="11345">İkinci olarak Hancock General’ı aradı. </st><st c="11384">Maalesef Dr. </st><st c="11397">Michael Dietz acil serviste değildi. </st><st c="11434">Kat, “Ona ulaşmamın bir yolu var mı?” diye sordu. </st><st c="11484">“Bu çok acil bir durum. </st><st c="11508">Belediye başkanı ile saat bire randevu ayarladım.”   </st></p>
			<p><st c="11559">Acil servis memuru, “Maalesef bu mümkün değil” dedi.  </st></p>
			<p><st c="11612">“Niçin?”  </st></p>
			<p><st c="11621">“Dr. </st><st c="11626">Dietz şehirden ayrıldı. </st><st c="11650">Dün akşam itibariyle istifa etti” dedi.  </st></p>
			<p>  </p>
			<p><st c="11690">Başkan Sampson’ın yönetimde olduğu üç buçuk yıl boyunca Albion’ın tarihindeki en büyük ekonomik çöküş yaşanmıştı. </st><st c="11804">Adil olmak gerekirse, bu durumun bütün sorumlusu Başkan Sampson değildi; ülke çapındaki durgunluk bütün şehirleri sarsmıştı. </st><st c="11929">Ama üç önemli fabrikanın kapanmasıyla, birçok işyerinin iflas etmesiyle ve içerden çürümekte olan eski şehir merkeziyle Albion, bu durumdan diğer şehirlerin çoğundan daha fazla zarar görmüştü. </st><st c="12122">Dolayısıyla resepsiyon görevlisinin arkasında asılı olan kuruluşun ikinci yüzyılını kutlama posteri Kat’e fazlasıyla ironik geldi. </st><st c="12253">Posterde şehrin gece silueti önünde gece elbiseleriyle dans eden iki dirhem bir çekirdek çift ve   </st></p>
			<p>  </p>
			<p><span><st c="12350">Albion – her istediğinizi bulacağınız bir kent.  </st></span></p>
			<p><span><st c="12398">Nolan Sampson, Belediye Başkanı  </st></span></p>
			<p>  </p>
			<p><st c="12430">yazısı vardı.  </st></p>
			<p><st c="12444">Bu tabii ki tipik seçim yılı propagandasıydı. </st><st c="12490">Kutlamanın beyefendinin yeni seçim kampanyasının başlangıcıyla aynı zamana gelmesi ne kadar da büyük şanstı.  </st></p>
			<p><st c="12599">Kat, resepsiyon görevlisine yaklaştı. </st><st c="12637">“Ben Adli Tıp Kurumu’ndan Dr. </st><st c="12667">Novak. </st><st c="12674">Başkan Sampson’ı görebilme şansım var mı acaba?”  </st></p>
			<p><st c="12723">“Soracağım.” Resepsiyon görevlisi dahili iletişim hattını açtı. </st><st c="12787">“Başkan Sampson? </st><st c="12804">Burada Adli Tıp Kurumu’ndan bir doktor var. </st><st c="12848">Müsait misiniz?”  </st></p>
			<p><st c="12865">Kat hoparlörden Başkan Sampson’ın, “Ha, evet. </st><st c="12911">Şimdi yemekten kalktık. </st><st c="12935">Beyefendiyi gönder içeri” dediğini duydu.   </st></p>
			<p><span><st c="12977">Beyefendi? </st><st c="12988">Benim Wheelock olduğumu zannetmiş olmalı, </st></span><st c="13030">diye düşündü. </st><st c="13044">Kat kapıyı açtığında içerden erkek kahkahaları geldi. </st><st c="13098">Tam ofise girmişti ki durakladı.  </st></p>
			<p><st c="13131">Belediye başkanı masasının arkasında purosunu tüttürüyordu. </st><st c="13191">Yakınındaki bir koltukta da, bölge savcısı vekili –Kat’in eski kocası– oturuyordu.  </st></p>
			<p><st c="13274">Kat, gergin bir halde “Merhaba Ed” dedi. </st><st c="13315">“Başkan Sampson.”   </st></p>
			<p><st c="13333">İki adam da şaşırmış görünüyorlardı. </st><st c="13370">Ed, “Sen misin?” dedi, söyleyecek başka bir şey bulamadığı için. </st><st c="13435">Kat ayrıldıklarından beri Ed’in gardırobunun şıklaşmış olduğunu fark etti. </st><st c="13510">Yeni bir takım elbise, İtalyan ayakkabılar, yüzde yüz keten gibi görünen bir gömlek giymişti. </st><span><st c="13604">Bütün o kırışıklıkları düşünsene. </st><st c="13638">Bugünlerde gömleklerini kime ütületiyor merak ediyorum.   </st></span></p>
			<p><st c="13694">Şaşırmış görünen belediye başkanı, “Bu... </st><st c="13736">resmi bir ziyaret mi?” diye sordu.   </st></p>
			<p><st c="13771">“Evet” dedi Kat. </st><st c="13788">“Davis Wheelock dün sizle basın toplantısı hakkında görüşmüş.”  </st></p>
			<p><st c="13851">“Ne? </st><st c="13856">Haa!” Sampson elini, boş ver der gibi salladı. </st><st c="13903">“Keşlerden bahsediyorsun. </st><st c="13929">Evet bu konuda konuştuk.”  </st></p>
			<p><st c="13955">“Sanırım artık basına haber verme zamanı geldi beyefendi” dedi Kat. </st><st c="14023">“Üç ölüm vakası oldu.”  </st></p>
			<p><st c="14046">“İki ölüm olduğunu zannediyordum.”  </st></p>
			<p><st c="14081">“Dün akşam Hancock General’da bir doz aşımından ölüm daha oldu.”  </st></p>
			<p><st c="14146">“Aynı uyuşturucu olduğunu konfirme ettiniz mi?”  </st></p>
			<p><st c="14194">“Kuşkularım artıyor diyelim.”  </st></p>
			<p><st c="14224">“Haa!” Sampson birden rahatlayarak arkasına yaslandı. </st><st c="14278">“Yani henüz konfirme etmediniz.”  </st></p>
			<p><st c="14311">“Toksin tarama işlemleri zaman alır. </st><st c="14348">Özellikle de ilaç bilinmeyen bir maddeyse. </st><st c="14391">Biz tam bir tanı koyana kadar Güney Lexington’da büyük çaplı bir kriz başlamış olabilir.”  </st></p>
			<p><st c="14481">Ed kahkaha attı. </st><st c="14498">“Güney Lexington’ın kendisi kriz.”  </st></p>
			<p><st c="14533">Kat onu duymazdan geldi. </st><st c="14558">“Bütün ricam, basına bir açıklama yapılması. </st><st c="14603">Yerel haber ajanslarını çağırın. </st><st c="14636">Sokaklarda kötü bir şeylerin dolaştığını, keşlerin öldüğünü söyleyin.”  </st></p>
			<p><st c="14707">Belediye başkanı şakacı bir ifadeyle Ed’e göz attı. </st><st c="14759">“Bazıları buna ilerleme diyor.”  </st></p>
			<p><st c="14791">“Beyefendi” dedi Kat, sakin kalmaya çalışarak, “insanların öğrenmesine fırsat vermelisiniz.”  </st></p>
			<p><st c="14884">Belediye başkanı Sampson koltuğunda öne eğilerek “İşte sorun da burada” dedi. </st><st c="14962">“Bilmem farkında mısınız Dr. </st><st c="14991">Novak. </st><st c="14998">Şehrimizin kuruluşunun iki yüzüncü yıldönümü yaklaşıyor. </st><st c="15055">Geçit töreni, bando gösterileri aklına ne gelirse. </st><st c="15106">Sekiz büyük şirketin yöneticilerini çağırdık, kutlamalara katılmaları ve bizi incelemeleri, beğenip beğenmeyeceklerini görmeleri için. </st><st c="15241">Albion’a getirebilecekleri iş olanaklarından söz ediyoruz. </st><st c="15300">Ama </st><span><st c="15304">Keşler arasında salgın </st></span><st c="15327">ya da </st><span><st c="15333">Azrail şehirde kol geziyor</st></span><st c="15359"> gibi manşetler görmeye başlarlarsa </st><span><st c="15395">hiçbir şey </st></span><st c="15406">getirmezler. </st><st c="15419">Bilakis şirketlerini Boston’a ya da Providence’a taşırlar.”   </st></p>
			<p><st c="15479">“Öyleyse ne öneriyorsunuz?” diye sordu Kat. </st><st c="15523">“Sorun yokmuş gibi mi yapalım?”  </st></p>
			<p><st c="15555">“Tam değil. </st><st c="15567">Yalnızca... </st><st c="15579">bir süre bekleyelim.”  </st></p>
			<p><st c="15601">“Ne kadar bir süre?”  </st></p>
			<p><st c="15622">“Biraz daha bilgi edinene kadar. </st><st c="15655">Önümüzdeki hafta diyelim.”  </st></p>
			<p><st c="15682">“Bir haftada bir sürü insan ölebilir.”  </st></p>
			<p><st c="15721">“Biraz rahatla Kat” diye söze karıştı Ed. </st><st c="15763">“Bu insanlar bizim önem verdiğimiz toplum kesimi değil. </st><st c="15819">Bunlar yaşlı kadınlara saldıran ve benzin istasyonlarını gasp eden insanlar. </st><st c="15896">Bunlar benim hapse tıktığım insanlar.” Durakladı. </st><st c="15946">“Bunlar senin arabanı çalan insanlar.”  </st></p>
			<p><st c="15985">“Bunu nereden duydun?” diye tersledi Kat.  </st></p>
			<p><st c="16027">Ed sırıttı. </st><st c="16039">“Biz ofiste çok şey duyuyoruz. </st><st c="16070">Mesela, kimin çalıntı araba ihbarında bulunduğunu.”  </st></p>
			<p><st c="16122">“Benim arabamı boş ver. </st><st c="16146">Ben bu konuda ne zaman harekete geçildiğini göreceğimizi öğrenmek istiyorum.”  </st></p>
			<p><st c="16224">“Bu sorunuzu yanıtladım sanırım Dr. </st><st c="16260">Novak” dedi Sampson.  </st></p>
			<p><st c="16281">“Hata yapıyorsunuz.”  </st></p>
			<p><st c="16302">“Aman Tanrım” dedi Sampson içini çekerek. </st><st c="16344">“Bana bu ölümlerin birbirleriyle ilişkili olduğunu bile kanıtlayamıyorsunuz. </st><st c="16421">Niçin çıkıp bütün şehrin paniğe kapılmasına yol açayım?”  </st></p>
			<p><st c="16478">“Altı üstü keşler” diye ekledi Ed.   </st></p>
			<p><st c="16513">Kat duyduklarına inanamayarak başını iki yana salladı. </st><st c="16568">“Biliyor musun Ed?” dedi gülerek. </st><st c="16602">“Cevabını bir türlü bulamadığım bir şey var.”  </st></p>
			<p><st c="16648">“Nedir o?”  </st></p>
			<p><st c="16659">“Sende ne bulmuşum ben yahu?” Dönüp odadan çıktı.  </st></p>
			<p><st c="16709">Ed onu resepsiyona doğru takip etti. </st><st c="16746">“Bekle Kat.”  </st></p>
			<p><st c="16759">“İşe dönüyorum.”  </st></p>
			<p><st c="16776">“O serserileri seviyorsun ha?”  </st></p>
			<p><st c="16807">“Şu anki refakatçime kıyasla mı? </st><st c="16840">Sormak bile saçma.” Kat asansöre bindi, Ed de yanına sokuldu.  </st></p>
			<p><st c="16902">Kat’in çürük içindeki yüzüne sırıtarak baktı. </st><st c="16948">“Beni bıraktığından beri hayatın zor geçiyor gibi.”  </st></p>
			<p><st c="17000">“Seninle </st><span><st c="17009">birlikte</st></span><st c="17017"> olduğum zamanlarla kıyaslanamaz bile. </st><st c="17056">Ve unutma sen </st><span><st c="17070">beni </st></span><st c="17075">bıraktın.”   </st></p>
			<p><st c="17086">“Biliyor musun, Sampson’ın yanında bir felakettin. </st><st c="17137">Bir dahaki sefere biraz bal dene, bu kadar sirke kullanma. </st><st c="17196">Kariyerin için daha iyi olur.”  </st></p>
			<p><st c="17227">“</st><span><st c="17228">Senin </st></span><st c="17234">kariyer tavsiyesine ihtiyacın yok gördüğüm kadarıyla” dedi Kat, Ed’in ısmarlama dikilmiş gömleğine bakarak.  </st></p>
			<p><st c="17342">Ed sırıttı. </st><st c="17354">“Sampson’ın beni desteklediğini duydun mu? </st><st c="17397">Kampanyanın kasaları şimdiden doldu.”  </st></p>
			<p><st c="17435">“Kimin kuyruğuna yapıştığına dikkat et. </st><st c="17475">Sampson’ın günleri sayılı.”  </st></p>
			<p><st c="17503">Asansörden inip binadan çıktılar.  </st></p>
			<p><st c="17537">Ed, “O bir atlama taşından başka bir şey değil” dedi. </st><st c="17591">“Bugün bölge savcılığı yarın... </st><st c="17623">kim bilir ne? </st><st c="17637">Kampanya bağış gecesine geliyor musun? </st><st c="17676">Orada işime yararsın. </st><st c="17698">Adli Tıp Kurumu’nun desteğini gösterirsin.”  </st></p>
			<p><st c="17742">“Paramı harcamanın daha iyi yolları var.”  </st></p>
			<p><st c="17784">Ed elini cebine sokup bir davetiye çıkardı. </st><st c="17828">“İşte!” Davetiyeyi Kat’in çantasına attı. </st><st c="17870">“Saygılarımla. </st><st c="17885">En azından bana oy verecek misin?”  </st></p>
			<p><st c="17920">Kat kahkaha attı. </st><st c="17938">“</st><span><st c="17939">Sence</st></span><st c="17944">?”  </st></p>
			<p><st c="17947">“Sanırım yüksek mevkilerde bir arkadaşının bulunmasına ihtiyacın olacak. </st><st c="18020">Özellikle de kariyerindeki tıkanmayı düşünecek olursak...” Kat Mercedes’inin kapısını açarken konuşmasını kesti ve ona bakmaya başladı. </st><st c="18156">“Bu </st><span><st c="18160">senin </st></span><st c="18166">araban mı?” diye sordu.   </st></p>
			<p><st c="18190">“Güzel değil mi?” Kat sürücü koltuğuna geçip kapıyı çarptı. </st><st c="18250">Pencereden tatlı tatlı gülümsedi. </st><st c="18284">“Kariyeri tıkananların durumu telafi edecek </st><span><st c="18328">bazı</st></span><st c="18332"> yollar bulması gerekiyor.”  </st></p>
			<p><st c="18360">Ed’in yüzündeki ifade, Kat’in gülümsemesini bir blok boyunca korumasına yetti. </st><st c="18439">Sonra öfke bastırdı. </st><st c="18460">Ed’e, Sampson’a ve Wheelock’a duyduğu öfke. </st><st c="18504">Ve yenilgiyi kabul ettiği için kendisine. </st><st c="18546">Hepsini çiğneyebilirdi. </st><st c="18570">Yetki hiyerarşisini yok sayıp haber kanallarını kendisi arayabilir ve krizi duyurabilirdi.  </st></p>
			<p><st c="18661">Ve böylece derhal işinden kovulabilirdi.  </st></p>
			<p><st c="18702">Direksiyonu sımsıkı tuttu, sessizce kendisine; seçim yılı politikasına; işini kaybetmek istemeyenin vicdanını terk etmesini gerektiren sisteme sövdü. </st><st c="18852">Henüz baskı yapmasına yetecek bir kanıtı yoktu, hepsi bu. </st><st c="18910">Tek ihtiyacı olan şey, toksin tarama raporlarının eşleşmesiydi. </st><st c="18974">Sadece bir çiftinin eşleşmesi bile iki ölümü ilişkilendirmeye, basına gidip, “Burada kötü bir gidişat var” demeye yeterdi.  </st></p>
			<p><st c="19097">Ofise gelir gelmez eyalet laboratuvarını aradı. </st><st c="19145">“Ben Dr. </st><st c="19154">Novak, Albion Adli Tıp Uzman Yardımcısı. </st><st c="19195">373-4-3-A numaralı Jane Doe’nun raporları çıktı mı acaba?”  </st></p>
			<p><st c="19254">“Bakayım” dedi teknisyen.  </st></p>
			<p><st c="19280">Bir dakika sonra teknisyen telefona geldi “372-3-27-B numaralı Jane Doe için kan, idrar ve vitröz sıvı sonuçları var.”  </st></p>
			<p><st c="19399">“Bu farklı bir numara.”  </st></p>
			<p><st c="19423">“Bu raporları isteyen Dr. </st><st c="19449">Clark, Albion Adli Tıp Uzman Yardımcısı. </st><st c="19490">Sizin istediğiniz bu mu?”  </st></p>
			<p><st c="19516">“Hayır, bu farklı bir Jane Doe. </st><st c="19548">Ben 373-4-3-A’yı istiyorum.”  </st></p>
			<p><st c="19577">“Elimde böyle bir isteğe ilişkin bir kayıt yok.”  </st></p>
			<p><st c="19626">“Ben 3 Nisan’da yollamıştım. </st><st c="19655">İsmim Dr. </st><st c="19665">Novak.”  </st></p>
			<p><st c="19673">“Elimdeki 3 Nisan tarihli kayıtlarda Albion’dan gelen bir Jane Doe numunesi yok. </st><st c="19754">Sizden gelen bir numune de yok Dr. </st><st c="19789">Novak.”  </st></p>
			<p><st c="19797">Kat hayal kırıklığı içinde önüne düşen bir tutam saçı çekiştirdi. </st><st c="19863">“Bakın, gönderdiğimi biliyorum. </st><st c="19895">Hatta </st><span><st c="19901">Acil </st></span><st c="19906">işareti de koymuştum.”  </st></p>
			<p><st c="19929">“Kayıt defterinde ya da bilgisayarımda görünmüyor.”  </st></p>
			<p><st c="19981">“Buna inanamıyorum! </st><st c="20001">Bunca laboratuvar testi arasından bunu mu kaybetmeniz gerekiyordu? </st><st c="20068">O sonuçlara </st><span><st c="20080">ihtiyacım var.</st></span><st c="20094">”</st><span>  </span></p>
			<p><st c="20096">Teknisyen çürütülemez bir mantıkla, “Numune olmadan test yapamayız” dedi.  </st></p>
			<p><st c="20170">“Peki.” Kat içini çekti. </st><st c="20195">“O zaman bana bir başka vakanın, Xenia Vargas’ın sonuçlarını verin. </st><st c="20263">Onu da 4 Nisan’da göndermiştim. </st><st c="20295">Elinizde o </st><span><st c="20306">var mı</st></span><st c="20312">?”  </st></p>
			<p><st c="20315">“Kaydı var. </st><st c="20327">Kontrol edeyim...” Oluşan sessizliği, basılan klavye tuşlarının sesi kesiyordu. </st><st c="20407">Sonra teknisyen “Dışarda bir laboratuvara gönderilmiş” dedi.  </st></p>
			<p><st c="20468">“Niçin?”  </st></p>
			<p><st c="20477">“Burada şöyle yazıyor: ‘Nonspesifik opioidler bulundu. </st><st c="20532">Elimizdeki tekniklerle saptamak imkânsız. </st><st c="20574">Numune daha detaylı tetkikler için bağımsız bir laboratuvara gönderildi.’ Hepsi bu.”  </st></p>
			<p><st c="20659">“Öyleyse ne olduğunu </st><span><st c="20680">öğreneceğim</st></span><st c="20691">? Er geç.”  </st></p>
			<p><st c="20702">“Er geç.”  </st></p>
			<p><st c="20712">“Teşekkür ederim.” Kat telefonu kapadı. </st><st c="20752">Öyleyse bu yeni bir şeydi. </st><st c="20779">Eyalet laboratuvarının bile ne olduğunu saptayamadığı bir şey.  </st></p>
			<p><st c="20842">Ama bu yalnızca tek bir vakaydı. </st><st c="20875">Bir eğilim olduğunu kanıtlayabilmesi için en azından ikinci bir vakaya daha ihtiyacı vardı. </st><st c="20967">Ayağa kalkıp laboratuvar önlüğünü giydi. </st><st c="21008">Sonra koridordan morga doğru yürüdü. </st><st c="21045">Gündüz görevlilerinden biri morgu temizliyordu. </st><st c="21093">Kat’e baktı.  </st></p>
			<p><st c="21106">“Merhaba doktor” dedi. </st><st c="21129">“Ne haber?”  </st></p>
			<p><st c="21141">“Hal, pazartesi gönderdiğim numuneleri hatırlıyor musun? </st><st c="21198">Jane Doe için? </st><st c="21213">Giden evrak kutusuna koymuştum. </st><st c="21245">Kuryenin onları aldığını gördün mü?”  </st></p>
			<p><st c="21282">“Bana yine bir şeyleri kaybettiklerini söyleme.”  </st></p>
			<p><st c="21331">“Hiç ellerine geçmediğini söylüyorlar.”  </st></p>
			<p><st c="21371">Hal gözlerini devirdi. </st><st c="21394">“Eh, Dr. </st><st c="21403">Clark’a da aynı hikâyeyi anlattıklarını duydum. </st><st c="21451">Benden ne yapmamı istiyorsun? </st><st c="21481">Bir set daha mı götüreyim?”  </st></p>
			<p><st c="21509">“İstersen.” Saatine baktı. </st><st c="21536">“Saat dört. </st><st c="21548">Bir saat fazla mesai yap. </st><st c="21574">Bu gidiş geliş için harcayacağın zamanı karşılar. </st><st c="21624">Yalnız, kayıtlara geçtiğinden emin ol.”  </st></p>
			<p><st c="21664">“Kesinlikle.”  </st></p>
			<p><st c="21678">Şimdi sonuçlar için yine uzun süre beklenecekti. </st><st c="21727">Neyse ki Jane Doe’nun idrarından ve kanından birkaç tüp saklamışlardı. </st><st c="21798">Numunelerin kaybolmasına seyrek rastlansa da olabiliyordu böyle şeyler.  </st></p>
			<p><st c="21870">Başı dün akşamki kavgayı hatırlatmak istercesine yine ağrımaya başlıyordu. </st><st c="21945">Eve erken gitmeli, ayaklarını uzatmalı ve kitlelerin afyonundan –televizyon– aşırı doz almalıydı. </st><st c="22043">Ama çok fazla evrak işi birikmişti.  </st></p>
			<p><st c="22079">Masasına dönüp gelen evrak kutusunu karıştırdı. </st><st c="22127">İmzalaması gereken yazılar, balistik raporları, laboratuvar sonuçları, patoloji dergileri vardı. </st><st c="22224">Posta görevlisi ıslık çalarak gelip yeni bir desteyi masasına bıraktığında gelen evrak kutusunu yeni boşaltmıştı.  </st></p>
			<p><st c="22338">“Boş ver” diye mırıldandı Kat. </st><st c="22369">“Eve gidiyorum.”  </st></p>
			<p><st c="22386">Sonra destenin içindeki zarfı gördü. </st><st c="22423">Üzerine eğri büğrü bir yazıyla Dr. </st><st c="22458">Novak yazılmıştı. </st><st c="22476">Adres ya da pul yoktu. </st><st c="22499">Bunu birisi resepsiyona bırakmış olmalıydı.  </st></p>
			<p><st c="22543">Zarfı açıp notu okudu.  </st></p>
			<p>  </p>
			<p><span><st c="22566">Nicos Biagi’nin sonuçları MIT</st></span><span><span id="footnote-007-backlink"><a href="1-6.xhtml#footnote-007"><st c="22595">7</st></a></span></span><span><st c="22597"> laboratuvarından şimdi geldi. </st><st c="22628">Yeni jenerasyon, uzun etkili bir narkotik olarak tanımlanan Levo-N- siklobutilmetil-6; 10 beta-dihidroksi sınıfı. </st><st c="22742">FDA</st></span><span><span id="footnote-006-backlink"><a href="1-6.xhtml#footnote-006"><st c="22745">8</st></a></span></span><span><st c="22747"> tarafından insanlar üzerinde kullanımı onaylanmamış. </st><st c="22801">MIT, araştırma patent başvurusunun altı ay önce yapıldığını belirtiyor. </st><st c="22873">Ticari adı: Zestron-L. </st><st c="22896">Başvuru sahibi: Cygnus İlaç Şirketi.   </st></span></p>
			<p><span><st c="22933">Sözümde durmadığım için özür dilerim, ama başımın ağrımasını istemiyorum. </st><st c="23007">İyi şanslar Novak. </st><st c="23026">Buna ihtiyacın olacak.   </st></span></p>
			<p>  </p>
			<p><span><st c="23049">Mike Dietz  </st></span></p>
			<p>  </p>
			<p><span><st c="23060">Cygnus İlaç Şirketi. </st></span><st c="23081">Nottaki ifşaatla sersemlemiş bir halde gözleri bu isme takılı kaldı. </st><span><st c="23150">Teşekkürler Dr. </st><st c="23166">Dietz, seni korkak. </st><st c="23186">Pandora’nın kutusunu açıp masama bırakıyorsun, sonra da arkanı dönüp kaçıyorsun.</st></span>  </p>
			<p><st c="23266">Telefonu eline aldı ve eyalet laboratuvarını yeniden aradı.  </st></p>
			<p><st c="23327">“Xenia Vargas’ın toksin tetkikleriyle ilgili” dedi teknisyene. </st><st c="23390">“İncelemenizi istediğim spesifik bir ilaç var. </st><st c="23437">Adı Zestron-L.”  </st></p>
			<p><st c="23453">“Bu konuyu dışardaki laboratuvarla doğrudan konuşmanız gerekecek. </st><st c="23519">Konuyla artık onlar ilgileniyorlar.”  </st></p>
			<p><st c="23556">“Tamam onları ararım. </st><st c="23578">Nereye gönderdiniz?”  </st></p>
			<p><st c="23599">“Albion’da Cygnus Laboratuvarları’na. </st><st c="23637">Numarayı istiyor musunuz?”  </st></p>
			<p><st c="23664">Kat cevap vermedi. </st><st c="23683">Dietz’den gelen nottaki </st><span><st c="23707">Cygnus </st></span><st c="23714">ismine bakıyordu. </st><st c="23732">İlaç şirketi. </st><st c="23746">Tanı laboratuvarları. </st><st c="23768">Bu şirket ahtapot gibiydi; kaç kolu vardı?  </st></p>
			<p><st c="23811">“Dr. </st><st c="23816">Novak?” diye tekrar sordu teknisyen. </st><st c="23853">“Cygnus’un telefon numarasını istiyor musunuz?”  </st></p>
			<p><st c="23901">Kat yavaşça “Hayır” dedi ve telefonu kapattı.  </st></p>
			<p><st c="23947">Bir sonraki numarayı arayabilecek cesareti toplaması birkaç dakika sürdü. </st><st c="24021">Bunun yapılması gerekiyordu; Adam Quantrell ile yüzleşmeliydi.   </st></p>
			<p><st c="24084">Telefon iki kere çaldı. </st><st c="24108">Bir erkek sesi cevapladı: “Quantrell Malikânesi. </st><st c="24157">Ben Thomas.”  </st></p>
			<p><st c="24170">“Ben Dr. </st><st c="24179">Novak.”  </st></p>
			<p><st c="24187">“Aa evet Dr. </st><st c="24200">Novak. </st><st c="24207">Umarım yeni arabanız işinize yarıyordur.”  </st></p>
			<p><st c="24249">“Evet. </st><st c="24256">Bay Quantrell orada mı?”  </st></p>
			<p><st c="24281">“Maalesef az önce çıktı. </st><st c="24306">Belediye başkanının yemeği var biliyorsunuz. </st><st c="24351">Kendisine mesajınızı ileteyim mi?”  </st></p>
			<p><st c="24386">Ne mesaj bırakabilirdi ki? </st><span><st c="24413">Gerçeği biliyorum. </st><st c="24432">İnsanları öldüren senin şirketin, senin ilacın </st></span><st c="24479">diyebilir miydi?  </st></p>
			<p>  </p>
			<p><st c="24496">Kat hiçbir şey söylemeyince Thomas “Dr. </st><st c="24536">Novak?” dedi.  </st></p>
			<p><st c="24550">Kat Dietz’in notunu katlayıp çantasına koydu. </st><st c="24596">“Mesajım yok, Thomas. </st><st c="24618">Teşekkürler” dedi. </st><st c="24637">“Ben onu yemekte bulurum.”  </st></p>
			<p><st c="24664">Sonra telefonu kapatıp ofisinden çıktı.   </st></p>
			<hr />
			<div>
				<div id="footnote-007">
					<p><span><a href="1-6.xhtml#footnote-007-backlink"><st c="24704">7</st></a></span><span><st c="24705">.</st></span><st c="24706"> MIT: Massachusetts Institute of Technology (Massachusetts Teknoloji Enstitüsü) (ç.n)</st></p>
				</div>
				<div id="footnote-006">
					<p><span><a href="1-6.xhtml#footnote-006-backlink"><st c="24791">8</st></a></span><span><st c="24793">.</st></span><st c="24794"> FDA: Food and Drug Administration (Gıda ve İlaç Dairesi) (ç.n.)</st></p>
				</div>
			</div>
		</div>
	<div id="charCountTotal" value="24858"></div></body>
</html>
