<?xml version="1.0" encoding="utf-8"?>
<html xmlns="http://www.w3.org/1999/xhtml">
  <head>
    <title>1-4</title>
    <meta http-equiv="Content-Type" content="text/html; charset=utf-8" />
  

</head>
  <body id="x1-4" xml:lang="tr-TR">
		<div>
			<p>  </p>
			<p id="_idParaDest-5" xml:lang="en-GB"><st c="0">4  </st></p>
			<p><st c="3">Morg asansörü açıldı. </st><st c="25">Kat, </st><span><st c="30">Yine başlıyoruz </st></span><st c="46">diye düşündü.  </st></p>
			<p><st c="60">Bodrum bu gece sakin görünüyordu. </st><st c="94">Tek ses, morg bekçisinin yandaki ofislerden birinde çalan radyosunun sesiydi. </st><st c="172">Kötü, cızırtılı ve akortsuz bir şeydi. </st><st c="211">Kat ile Adam açık kapının önünden geçerken, ayaklarını masanın üzerine uzatmış, gözlerini elindeki porno dergiye dikmiş bekçiyi gördüler.  </st></p>
			<p><st c="349">Kat, “Merhaba Willy!” dedi.  </st></p>
			<p><st c="377">Adam, derginin üzerinden gülümseyerek “Merhaba Doktor!” dedi. </st><st c="439">“Bu akşam pek hareket yok.”  </st></p>
			<p><st c="467">“Görebiliyorum.”  </st></p>
			<p><st c="484">Adam elindeki dergiyi sallayarak güldü. </st><st c="524">“Bunu mu kastediyorsunuz? </st><span><st c="550">Ölü </st></span><st c="554">piliçlere bakmaktan sıkıldım. </st><st c="584">Ben canlı ve utanmaz olanlarını seviyorum.”   </st></p>
			<p><st c="628">“Soğutulmuş odaya giriyoruz, tamam mı?”  </st></p>
			<p><st c="668">“Yardıma ihtiyacınız var mı?”  </st></p>
			<p><st c="698">“Hayır. </st><st c="706">Sen utanmaz piliçlerinle kal.”  </st></p>
			<p><st c="737">Kat ile Adam koridorda, floresan lambaların altında yürüdüler. </st><st c="800">Gündüz yanıp sönmekte olan lamba ölmüş; linolyum zeminin bir parçasının gölgede kalmasına yol açmıştı.  </st></p>
			<p><st c="903">Depo odasına girdiler. </st><st c="926">Kat duvardaki elektrik düğmesine hafifçe vurdu ve retinalarında patlayan ışığın acısıyla gözlerini kırptı. </st><st c="1033">Soğutulmuş çekmeceler karşılarındaki duvardan onlara bakıyordu.   </st></p>
			<p><st c="1097">Kat, üzerinde </st><span><st c="1111">Vargas, Xenia</st></span><st c="1124"> yazılı etiket olan çekmeceye doğru gitti ve çekmeceyi açtı. </st><st c="1185">Üzerinde örtü olan beden, kalıba dökülmeyi bekleyen bir kil topağı gibi şekilsiz görünüyordu. </st><st c="1279">Kat sorgulayan bakışlarla sessizce Adam’a baktı.  </st></p>
			<p><st c="1328">Adam başıyla onayladı.   </st></p>
			<p><st c="1351">Kat örtüyü kaldırdı.   </st></p>
			<p><st c="1372">Ceset, sanki gerçek değildi; plastik bir mankene benziyordu. </st><st c="1433">Adam, Xenia Vargas’a iyice baktı ve verdiği tek bir solukla bedenindeki bütün gerilim çıkmış gibi oldu.  </st></p>
			<p><st c="1537">Kat, “Onu tanımıyorsunuz?” dedi.   </st></p>
			<p><st c="1570">Adam, “Hayır” dedi. </st><st c="1590">Yutkundu. </st><st c="1600">“Onu hiç görmedim.”  </st></p>
			<p><st c="1620">Kat, örtüyü yeniden örttü ve çekmeceyi kapattı. </st><st c="1668">Sonra dönüp Adam’a baktı. </st><st c="1694">“Peki Bay Quantrell, sanırım artık itiraf etmenizin zamanı geldi. </st><st c="1760">Tam olarak kimi arıyorsunuz?”  </st></p>
			<p><st c="1790">Adam durakladı. </st><st c="1806">“Bir kadını.”  </st></p>
			<p><st c="1820">“Onu biliyorum. </st><st c="1836">Ayrıca kadının ela gözlü olduğunu da biliyorum. </st><st c="1884">Ve muhtemelen sarışın ya da kızıl saçlı. </st><st c="1925">Şimdi adını öğrenmek istiyorum.”  </st></p>
			<p><st c="1958">Adam yumuşak bir sesle “Maeve” dedi.  </st></p>
			<p><st c="1995">“Şimdi bir yerlere geliyoruz. </st><st c="2025">Peki Maeve ne?”   </st></p>
			<p><st c="2041">“Quantrell.”  </st></p>
			<p><st c="2054">Kat kaşlarını çattı. </st><st c="2075">“Karınız mı? </st><st c="2088">Kız kardeşiniz mi?”  </st></p>
			<p><st c="2108">“Kızım. </st><st c="2116">Yani üvey kızım. </st><st c="2133">Yirmi üç yaşında. </st><st c="2151">Ve haklısınız ela gözlü. </st><st c="2176">Bir altmış beş, elli iki kilo. </st><st c="2207">En azından onu son gördüğümde öyleydi.”  </st></p>
			<p><st c="2247">“Ve bu ne zamandı?”  </st></p>
			<p><st c="2267">“Altı ay önce.”  </st></p>
			<p><st c="2283">“Kayıp mı?”  </st></p>
			<p><st c="2295">Smokinin içindeki omuzlarından birini silkti. </st><st c="2341">“Kayıp, saklanıyor. </st><st c="2361">Ne derseniz. </st><st c="2374">İstediği zaman kaybolur. </st><st c="2399">Hayatı kabullenemediği zamanlarda. </st><st c="2434">Bu da onun başa çıkma tarzı.”  </st></p>
			<p><st c="2464">“Neyle başa çıkma tarzı?”  </st></p>
			<p><st c="2490">“Her şey. </st><st c="2500">Kötü notlar. </st><st c="2513">Aşk ilişkileri. </st><st c="2529">Annesinin ölümü. </st><st c="2546">Berbat üvey babası.”  </st></p>
			<p><st c="2567">“Yani pek anlaşamıyorsunuz.”  </st></p>
			<p><st c="2596">“Hayır.” Bıkkın bir şekilde parmaklarını saçlarında dolaştırdı. </st><st c="2660">“Onunla başa çıkamadım. </st><st c="2684">Onu şekillendirebileceğimi zannettim. </st><st c="2722">Sıkı bir kontrol, bildiğimiz eski usul disiplin, anlıyor musunuz? </st><st c="2788">Babamın beni yetiştirdiği gibi. </st><st c="2820">Bütün ihtiyacının sorumluluk sahibi olmak olduğunu düşünerek ona bir iş bile verdim. </st><st c="2905">En azından zamanında ofise gelebilir, işini doğru dürüst yapabilir ve kendi kahrolası mutfak masrafını karşılayabilirdi.” Kafasını salladı. </st><st c="3045">“Bir gün işe iki saat geç, saçlarını mora boyatmış bir şekilde gitmiş. </st><st c="3116">Süpervizörüyle çığlık çığlığa tartışmışlar. </st><st c="3160">Sonra ofisten çıkmış gitmiş.” Derin bir nefes verdi. </st><st c="3213">“Kovuldu.”  </st></p>
			<p><st c="3224">“Ve son görülüşü bu muydu?”   </st></p>
			<p><st c="3252">“Hayır. </st><st c="3260">Onu öğle yemeğine götürdüm. </st><st c="3288">Sorunları halletmek amacıyla, ama yine tartıştık. </st><st c="3338">Doğal olarak.”  </st></p>
			<p><st c="3353">“Tahmin edeyim. </st><st c="3369">Hilton Bulvarı’ndaki L’Etoile’e gitmiştiniz.”  </st></p>
			<p><st c="3415">Adam başını sallayarak onayladı. </st><st c="3448">“Maeve siyah deriler içinde ve yeşil saçlarla geldi. </st><st c="3501">Şef garsona hakaret etti. </st><st c="3527">Sigara içilmeyen bölümde esrarlı sigara yaktı. </st><st c="3574">Ve bana değerlerimin hastalıklı olduğunu anlatmaya başladı. </st><st c="3634">Ben de ona kendisinin hasta olduğunu söyledim. </st><st c="3681">Verdiğim her türlü parasal desteği keseceğimi de söyledim. </st><st c="3740">Kendisine çekidüzen verip sorumlu bir insan gibi davranmaya başlarsa eve geri gelebileceğini belirttim. </st><st c="3844">O sıralarda tuhaf telefonlar geldiği için numaramı değiştirmiştim. </st><st c="3911">İletişime geçmek isterse diye, yeni numaramı kibrit kutusuna yazıp verdim. </st><st c="3986">Hiç aramadı.”  </st></p>
			<p><st c="4000">“Ve kibrit kutusu?”  </st></p>
			<p><st c="4020">Adam omuz silkti. </st><st c="4038">“Belki bir arkadaşına verdi ve bir şekilde Jane Doe’nun eline geçti. </st><st c="4107">Bilmiyorum.”  </st></p>
			<p><st c="4120">“Lokantadan beri onu görmediniz?”  </st></p>
			<p><st c="4154">“Hayır.”  </st></p>
			<p><st c="4163">Kat durakladı. </st><st c="4178">“Lou Sykes hangi aşamada devreye girdi?”  </st></p>
			<p><st c="4219">“Tuttuğum özel dedektif, Maeve’nin Güney Lexington civarında takıldığını söylemişti. </st><st c="4304">Bu, Komiser Sykes’ın devriye gezdiği bölgeydi. </st><st c="4351">Ondan Maeve’ye göz kulak olmasını istedim. </st><st c="4394">Bir iyilik olarak. </st><st c="4413">Sykes Maeve’yi bir kere gördüğünü düşünüyor, ama hepsi bu.”   </st></p>
			<p><st c="4473">Yeterince inandırıcı bir hikâyeydi. </st><st c="4509">Kat, Adam’ın şık smokininin içindeki duruşuna baktı. </st><span><st c="4562">Peki niçin hâlâ bir şeyler sakladığı hissine kapılıyorum? </st></span>  </p>
			<p><st c="4620">Adam, Kat’in gözlerini görmesinden korkuyormuş gibi bakışlarını kaçırıyordu.  </st></p>
			<p><st c="4697">“Bana anlattığınız şeyler dünyayı sarsacak türden değil. </st><st c="4754">Bir sürü ailenin çocuklarıyla sorunları var Bay Quantrell. </st><st c="4813">Niçin ondan bahsetmekten korktunuz? </st><st c="4849">Niçin durumu benden sakladınız?”  </st></p>
			<p><st c="4882">“Bu daha çok... </st><st c="4898">utanç verici bir durum.”  </st></p>
			<p><st c="4923">“Hepsi bu mu?”  </st></p>
			<p><st c="4938">“Yetmez mi?” Adam, Kat’e bakmak için ona doğru döndü. </st><st c="4992">Aristokrat yüzündeki meydan okuma açıktı. </st><st c="5034">Kat o bakışın büyüsüyle kendini köşeye sıkışmış hissetti. </st><st c="5092">Bu adamda ne vardı?  </st></p>
			<p><st c="5112">Kat, sanki büyüden kurtulmak istercesine başını salladı. </st><st c="5169">“Hayır” dedi. </st><st c="5183">“Yetmez. </st><st c="5192">Bu sabah bana gerçekleri anlatsaydınız ne olurdu ki? </st><st c="5245">Ben sıradan bir kamu çalışanıyım. </st><st c="5279">Çalışanlarınızdan utanmıyorsunuz değil mi?”  </st></p>
			<p><st c="5323">Adam gergin bir şekilde gülümsedi. </st><st c="5358">“Sizi bir çalışan olarak görmem zor Dr. </st><st c="5398">Novak.”  </st></p>
			<p><st c="5406">“Maeve hakkında bana söylemekten kaçındığınız başka bir şey var mı? </st><st c="5474">Bahsetmediğiniz ufak tefek detaylar?”  </st></p>
			<p><st c="5512">“İşinizle ilişkili hiçbir şey yok.” Öbür tarafa döndü. </st><st c="5567">Gerçeği tamamıyla anlatmadığının kesin göstergesi. </st><st c="5618">Bakışları ceset çekmecelerinden birine takıldı.  </st></p>
			<p><st c="5666">“O zaman buradaki işimiz bitti diyebilirim. </st><st c="5710">Misafirlerinize dönebilirsiniz. </st><st c="5742">Acele ederseniz konyağa yetişebilirsiniz.”  </st></p>
			<p><st c="5785">“Bu kim?” diye sordu aniden.   </st></p>
			<p><st c="5814">“Ne?”   </st></p>
			<p><st c="5820">“Şuradaki çekmece. </st><st c="5839">Üzerinde Jane Doe yazan.”  </st></p>
			<p><st c="5865">Kat üzerinde #372-3-27-B yazılı etikete daha yakından baktı.   </st></p>
			<p><st c="5926">“Bir başka Jane Doe. </st><st c="5947">Yedi gün öncesine ait. </st><st c="5970">Bunu Clark incelemiş olmalı.”  </st></p>
			<p><st c="6000">“Clark kim?”  </st></p>
			<p><st c="6013">“Diğer adli tıp uzman yardımcısı. </st><st c="6047">Şu anda tatilde.”  </st></p>
			<p><st c="6065">Adam bir nefes aldı. </st><st c="6086">“İzin verir misiniz?..” Sessizce Kat’e baktı.   </st></p>
			<p><st c="6132">Kat hiçbir şey söylemeden başıyla onayladı ve çekmeceyi açtı.  </st></p>
			<p><st c="6194">Soğuk bir buhar bulutu döne döne yükseldi. </st><st c="6237">Kat örtüyü kaldırmak, bedeni ortaya çıkarmak konusundaki her zamanki isteksizliğini hissetti. </st><st c="6331">Bu Jane Doe’yu henüz görmemişti. </st><st c="6364">Kendisini en kötü olasılığa hazırlayıp örtüyü çekti.  </st></p>
			<p><st c="6417">Kadın çok güzeldi. </st><st c="6436">Paslanmaz çelik içindeki yedi günlük mahpusluk, saçının parlaklığını solduramamıştı. </st><st c="6521">Parlak kızıl, kalın telli saçları omuzlarına düşüyordu. </st><st c="6577">Beyaz mermer gibi bir ışıltısı olan cildi, hayattayken kusursuz olmalıydı. </st><st c="6652">Gür kirpikli gözkapaklarının yarı açık bıraktığı gözleri griydi. </st><st c="6717">Otopsinin çirkin sonucu olarak gövdesi dikilmiş Y şeklinde bir kesikle zedelenmişti.   </st></p>
			<p><st c="6802">Kat Adam’a baktı.  </st></p>
			<p><st c="6820">“Çekmeceyi kapatabilirsiniz. </st><st c="6849">Bu, o değil” diye mırıldandı.  </st></p>
			<p><st c="6879">Kat çekmeceyi kapatırken “Kim acaba?” dedi. </st><st c="6923">“Özlenecek bir kadına benziyor. </st><st c="6955">Bizim alışıldık Jane Doe tipi değil.”   </st></p>
			<p><st c="6993">“Nasıl öldüğünü biliyor musunuz?” Soru çok yumuşakça sorulmuştu, ama önemi Kat’i çarptı.  </st></p>
			<p><st c="7082">“Dosyaya bakalım” dedi.  </st></p>
			<p><st c="7106">Dosyayı Clark’ın ofisinde buldular. </st><st c="7142">Masasının üstündeki bir yığının altına gömülmüş, tamamlanmayı bekliyordu. </st><st c="7216">En üstte gevşek bir şekilde tutturulmuş birkaç sayfa vardı; merkezi tanı laboratuvarından gelen son yazılar.  </st></p>
			<p><st c="7325">Kat, “Anlaşılan artık Jane Doe değil” dedi. </st><st c="7369">“Parmak izlerini eşleştirmişler. </st><st c="7402">Adı Mandy Barnett. </st><st c="7421">Sanırım Clark çekmecedeki etiketi değiştirmeye fırsat bulamamış.”  </st></p>
			<p><st c="7487">“Dosyada niçin parmak izleri var?”  </st></p>
			<p><st c="7522">Kat, bir sonraki sayfayı çevirdi. </st><st c="7556">“Çünkü poliste kaydı var. </st><st c="7582">Hırsızlık, fahişelik, kamuya açık yerde sarhoşluk.” Adam’a baktı. </st><st c="7648">“Sanırım göründüğü kadar tatlı biri değilmiş.”   </st></p>
			<p><st c="7695">“Ölüm nedeni neymiş?”  </st></p>
			<p><st c="7717">Kat dosyayı açıp Clark’ın notlarını gözden geçirdi. </st><st c="7769">Clark notları yazarken telaşlı olmalıydı. </st><st c="7811">Noktasız i’ler ve çizgisiz t’lerle tam bir doktor yazısıydı. </st><st c="7872">“Maktul, 27/3’te saat 02:35’te Flashner Bulvarı’ndaki Gilly’s Barı’nın tuvaletinde bulunmuş.” Kat gözlerini kaldırdı. </st><st c="7990">“Bu bar, Bellemeade’de. </st><st c="8014">Ben orada oturuyorum.” Bir sonraki sayfayı çevirdi. </st><st c="8066">“Belirtilen bir yara izi yok... </st><st c="8098">Toksik raporlar bekleniyor. </st><st c="8126">Polis, vücudunun yanında boş bir Fiorinal hap kutusu bulmuş. </st><st c="8187">Sonuç: Kardiyopulmoner arrest,</st><span><span id="footnote-004-backlink"><a href="1-4.xhtml#footnote-004"><st c="8217">4</st></a></span></span><st c="8219"> büyük olasılıkla aşırı doz barbitürat nedeniyle. </st><st c="8269">Eyalet laboratuvarından sonuç bekleniyor.”  </st></p>
			<p><st c="8312">“Rapor gelmiş mi?”  </st></p>
			<p><st c="8331">Kat, kurye kutusuna gidip, evrak yığınını karıştırdı. </st><st c="8385">“Burada göremiyorum. </st><st c="8406">Muhtemelen hâlâ bekleniyor.” Dosyayı kapattı. </st><st c="8452">“Bu dosya aslında diğerleriyle uyumlu değil. </st><st c="8497">Bellemeade’deki uyuşturucu kullanıcıları başka bir sınıfa mensup, farklı bir mahalle. </st><st c="8583">Daha paralı bir yer.”  </st></p>
			<p><st c="8605">“Diğerlerinin hepsi Güney Lexington’dan mıydı?”  </st></p>
			<p><st c="8653">“Birbirlerine birkaç blok mesafede. </st><st c="8689">Jane Doe tam Project’in içinde. </st><st c="8721">Xenia Vargas da öyle. </st><st c="8743">Nicos Biagi, biraz daha dışarda; Richmond Caddesi’ndeydi. </st><st c="8801">Yani eski demiryolu raylarının orada. </st><st c="8839">Ama orası da aynı mahalle.”   </st></p>
			<p><st c="8867">“Bölgeyi iyi biliyor gibisiniz.”  </st></p>
			<p><st c="8900">“Fazlasıyla.” Mandy Barnett’in dosyasını Clark’ın masasına attı. </st><st c="8965">“Orada büyüdüm.”  </st></p>
			<p><st c="8982">Adam şaşkınlıkla Kat’e baktı. </st><st c="9012">“Siz?”  </st></p>
			<p><st c="9019">“Ben.”  </st></p>
			<p><st c="9026">“Nasıl oldu da...” Durakladı, sanki sorusunu nasıl kibarca sorabileceğinden emin değildi.  </st></p>
			<p><st c="9116">“Nasıl oldu da orada mı büyüdüm? </st><st c="9149">Basit. </st><st c="9156">Annemin yaşadığı yer orasıydı. </st><st c="9187">Ölene kadar orada yaşadı.”  </st></p>
			<p><st c="9214">“O zaman oradaki insanları tanırsınız.”  </st></p>
			<p><st c="9254">“Bazılarını. </st><st c="9267">Ama mahalle sürekli değişiyor. </st><st c="9298">Çıkabilenler çıkıyor. </st><st c="9320">Dev bir çamur havuzu gibi. </st><st c="9347">Ya yüzüp dışarı çıkıyorsun ya da gittikçe daha çok çamura batıyorsun.”   </st></p>
			<p><st c="9418">“Ve siz yüzdünüz.”  </st></p>
			<p><st c="9437">Kat, omuzlarını silkti. </st><st c="9461">“Şanslıydım.”  </st></p>
			<p><st c="9475">Adam, Kat’e yeni bir takdir ifadesiyle baktı. </st><st c="9521">Sanki onu ilk kez görüyordu. </st><st c="9550">“Sizin durumunuzda bence şansın bu işle hiçbir ilgisi yok Dr. </st><st c="9612">Novak.”   </st></p>
			<p><st c="9620">Kat, Adam’ın smokinine ve beyaz gömleğine bakarak “Bazılarımız gibi değil” dedi.  </st></p>
			<p><st c="9701">Adam kahkaha attı. </st><st c="9720">“Evet bazılarımız şansın içinde </st><span><st c="9752">yuvarlanıyor </st></span><st c="9765">gibiyiz.”   </st></p>
			<p><st c="9775">Asansörle yukarı çıktılar ve binayı terk ettiler. </st><st c="9825">Dışarısı soğuktu. </st><st c="9843">Rüzgâr boş bir teneke kutuyu caddenin aşağısına doğru sürükledi; karanlıktan gelen madeni seslerden kutunun nereye gittiğini takip edebiliyorlardı.  </st></p>
			<p><st c="9991">Adam kendi arabasıyla, Kat de kendi arabasıyla gelmişti. </st><st c="10048">Şimdi her ikisi de arabalarının yanında, ayrılmak istemezcesine durdular.  </st></p>
			<p><st c="10122">Adam, Kat’e döndü. </st><st c="10141">“Biraz önce Güney Lexington’daki insanları tanımanızla ilgili söylediklerim...” Durakladı. </st><st c="10232">Kat bekledi, tuhaf bir şekilde nefes alamıyormuş gibi hissediyordu. </st><st c="10300">Sabırsızdı. </st><st c="10312">“Yardımınızı rica etmeye çalışıyordum” diye bitirdi.  </st></p>
			<p><st c="10365">“Yardımım?”  </st></p>
			<p><st c="10377">“Maeve’yi bulmak istiyorum.”  </st></p>
			<p><st c="10406">Kat, </st><span><st c="10411">Yani istediği ben değilim; benim yardımım </st></span><st c="10453">diye düşündü.  </st></p>
			<p><st c="10467">Bunun kendisini niçin böylesine hayal kırıklığına uğrattığını merak etti. </st><st c="10541">“Lou Sykes iyi bir polistir. </st><st c="10570">O bulamadıysa...” dedi.   </st></p>
			<p><st c="10594">“Sorun da bu işte. </st><st c="10613">O bir </st><span><st c="10619">polis</st></span><st c="10624">. O bölgedeki kimse polislere güvenmez. </st><st c="10664">Maeve de kesinlikle ona güvenmez. </st><st c="10698">Onu tutuklayacağını ya da bana getirmek için yakalamaya çalıştığını düşünür.”  </st></p>
			<p><st c="10776">“Yapmaya çalıştığınız bu mu?”  </st></p>
			<p><st c="10806">“Hayatta olduğunu ve iyi olduğunu öğrenmek istiyorum. </st><st c="10860">Hepsi bu.”  </st></p>
			<p><st c="10871">“O bir yetişkin Adam. </st><st c="10893">Kendi seçimlerini yapabilir.”  </st></p>
			<p><st c="10923">“Ya seçimleri çılgıncaysa?”  </st></p>
			<p><st c="10951">“O zaman sonuçlarına katlanır.”  </st></p>
			<p><st c="10983">“Anlamıyorsun. </st><st c="10998">Annesine söz verdim. </st><st c="11019">Maeve’ye bakacağıma söz verdim. </st><st c="11051">Şu ana kadar oldukça kötü bir iş çıkardım.” İçini çekti. </st><st c="11108">“En azından onu aramalıyım.”  </st></p>
			<p><st c="11137">“Ya bulunmak istemiyorsa?”  </st></p>
			<p><st c="11164">“O zaman bunu benim yüzüme söylemeli. </st><st c="11202">Ama önce onu bulmalıyım. </st><st c="11227">Ve Güney Lexington’ı bilen tek tanıdığım sensin.”  </st></p>
			<p><st c="11277">Kat kahkaha attı. </st><st c="11295">“Eh, sanırım Lexington yemek davetlilerinin pek aşina olacağı bir mahalle değil.”  </st></p>
			<p><st c="11377">“Çok minnettar kalırım. </st><st c="11401">Gerçekten. </st><st c="11412">Bana etrafı tanıt yeter. </st><st c="11437">Bazı insanlarla temas etmemi sağla. </st><st c="11473">Zamanının karşılığını öderim tabii ki. </st><st c="11512">Bana miktarını söyle yeter...”  </st></p>
			<p><st c="11543">“Bir dakika.” Kat, Adam’a yaklaştı, çenesi şaşkınlıkla yukarı kalkmıştı. </st><st c="11616">“Bana </st><span><st c="11622">para mı ödeyecektin</st></span><st c="11641">?”  </st></p>
			<p><st c="11644">“Yani, uygun...”  </st></p>
			<p><st c="11661">“Unut bunu. </st><span><st c="11673">Unut bunu. </st></span><st c="11684">Ben doktorum Quantrell, tamam mı? </st><st c="11718">Ben ne uşağım, ne de aşçı ve verdiğim hizmetin karşılığını zaten alıyorum.”  </st></p>
			<p><st c="11794">“Yani?”  </st></p>
			<p><st c="11802">“Yani, ikinci bir işe ihtiyacım </st><span><st c="11834">yok. </st></span><st c="11839">Bir arkadaşıma bir iyilik yaparsam, ki bu seni bu kategoriye dahil ettiğim anlamına gelmez, bunu arkadaş </st><span><st c="11944">olarak </st></span><st c="11951">yaparım. </st><st c="11960">Karşılıksız.”  </st></p>
			<p><st c="11974">“Bunu kalbinin iyiliği nedeniyle yapmak istiyorsun. </st><st c="12026">Kendimi minnettar hissetmemi istiyorsun. </st><st c="12067">Ve minnettarım, gerçekten minnettarım.” Durakladı sonra yumuşak bir tonda ekledi. </st><st c="12149">“Ayrıca gerçekten yardımına ihtiyacım var.”  </st></p>
			<p><st c="12193">Kat, prensip olarak karşısındaki adama yardım etmeye karşı değildi. </st><st c="12261">Kızını arayan, kendini adamış bir babaya yardım. </st><st c="12310">Eh bu Kat’in kolay reddedemeyeceği bir istekti. </st><st c="12358">Ama bu baba, hayırseverlik yapılacak biri de değildi.   </st></p>
			<p><st c="12412">Yine de...  </st></p>
			<p><st c="12423">Kat arabasına doğru yürüdü ve hızla kapısını açtı. </st><st c="12474">“Bin Quantrell.”  </st></p>
			<p><st c="12491">“Pardon?”  </st></p>
			<p><st c="12501">“Senin arabanı almıyoruz, çünkü güzel, yeni bir Volvo saldırıya davettir. </st><st c="12575">Onun için benimkiyle gidelim.”  </st></p>
			<p><st c="12606">“Güney Lexington’a mı?”  </st></p>
			<p><st c="12630">“Mahalleyi tanımak istiyorsun. </st><st c="12661">Konuşabileceğin bazı tanıdıklarım var. </st><st c="12700">Mahallede neler olup bittiğini bilen birileri.”  </st></p>
			<p><st c="12748">Adam tereddüt etti.   </st></p>
			<p><st c="12768">“Bak. </st><st c="12774">Tehlikeye atılmak istiyor musun yoksa istemiyor musun?”  </st></p>
			<p><st c="12830">Adam, Kat’in yıpranmış Subaru’suna baktı. </st><st c="12872">Ardından omuzlarını silkti. </st><st c="12900">“Neden olmasın?” deyip arabaya bindi.   </st></p>
			<p><st c="12938">Güney Lexington, geceleri bambaşka bir yerdi. </st><st c="12984">Gündüzleri yalnızca kasvetli ve depresif görünürken, gece başka tür bir tehditkârlığa bürünmüştü. </st><st c="13082">Yılan gibi kıvrılan ara sokaklar hiçbir yere gitmiyor gibiydi; tasavvur edilebilecek her türlü korkunç ve meçhul şey, o karanlıkta pusu kurmuş bekliyordu.   </st></p>
			<p><st c="13237">Kat bir sokak lambasının altına park edip kısa bir süre kaldırımı ve binaları inceledi. </st><st c="13325">Bir blok ötedeki köşede on kadar genç toplanmıştı. </st><st c="13376">Baharın ergenlik ritüelleriyle meşgul bir grup genç yeterince zararsız görünüyordu.  </st></p>
			<p><st c="13460">Kat, “Her şey yolunda görünüyor. </st><st c="13493">Gidelim” dedi.  </st></p>
			<p><st c="13508">“Umarım ne yaptığını biliyorsundur.”  </st></p>
			<p><st c="13545">Arabadan çıktılar ve kaldırımda Beşinci Bina’ya doğru yürümeye başladılar. </st><st c="13620">Gençler, derhal bölgelerine yapılan sınır ihlaline karşı teyakkuza geçtiler, döndüler ve dik dik baktılar. </st><st c="13727">Adam otomatik olarak Kat’e yaklaştı ve kolunu sıkı sıkı tuttu.   </st></p>
			<p><st c="13790">Bina kilitli olmadığından içeri girebildiler. </st><st c="13836">Lobi Kat’in hatırladığı gibiydi: rengi solmuş duvarlar, lekeleri saklamak için gri kahverengi bir halı, yarısı patlamış ampuller. </st><st c="13966">Grafitti, onun hatırladığından biraz daha rahatsız edici ve daha az şiirseldi; çizimler kesinlikle bozulmuştu.   </st></p>
			<p><st c="14077">Her zamanki gibi, asansör çalışmıyordu.   </st></p>
			<p><st c="14117">Kat, solmuş </st><span><st c="14129">Bozuk </st></span><st c="14135">yazısını göstererek “</st><span><st c="14156">Hiçbir zaman</st></span><st c="14169"> çalıştığını zannetmiyorum” diye homurdandı. </st><st c="14214">“Dört kat. </st><st c="14225">Yürümek zorundayız.”  </st></p>
			<p><st c="14246">Kırılmış oyuncakların ve sigara izmaritlerinin üstünden atlayarak yukarı çıktılar. </st><st c="14329">Bir zamanlar pürüzsüz bir şekilde cilalanmış olan tırabzanı tahtaya oyulmuş bir dizi harf perişan etmişti. </st><st c="14436">Bazı daireden dışarı sesler süzülüyordu: ağlayan bebekler, bangır bangır çalan radyo ve televizyonlar, çocuklarına bağıran bir kadın. </st><st c="14570">Bütün bunların üstünde “Amazing Grace” şarkısını söyleyen bir kızın pürüzsüz, billur gibi sesi dalgalanıyordu. </st><st c="14681">Ses yıkıntıların üstünde, bir katedral gibi yükseliyordu. </st><st c="14739">Dördüncü kata çıkan merdivenleri tırmandıkça kızın sesi daha da yüksek çıkıyordu. </st><st c="14821">Ta ki onlar, sesin tam da önünde durdukları kapının arkasından geldiğini anlayana dek.   </st></p>
			<p><st c="14908">Kat kapıyı vurdu.  </st></p>
			<p><st c="14926">Şarkı sesi kesildi. </st><st c="14946">Ayak sesleri yaklaştı ve kapı aralandı. </st><st c="14986">İpeksi, sütlü çikolata rengi tenli bir kız, güvenlik zincirinin üzerinden ceylan gözleriyle merakla baktı.  </st></p>
			<p><st c="15093">Kat, “Bella?” dedi.   </st></p>
			<p><st c="15113">Kızın yüzünde beliren gülümseme güneş ışığı parlaklığındaydı. </st><st c="15175">Kapının zincirini açarken “Kat!” diye bağırdı. </st><st c="15222">Arkasını dönüp “Earl Baba! </st><st c="15249">Kat geldi!” diye seslendi.  </st></p>
			<p><st c="15276">Yandaki odadan “Beni telaş ettirme” diye bir homurtu geldi. </st><st c="15336">“Ben kimse için koşturmam.”  </st></p>
			<p><st c="15364">Daireye girerlerken Bella Kat’e utangaç bakışlarla baktı. </st><st c="15422">“Ah o kemikleri” diye mırıldandı. </st><st c="15456">“Bu havada çok ağrıyor. </st><st c="15480">Çok keyifsiz...”  </st></p>
			<p><st c="15497">Earl Baba ayaklarını sürükleyerek odaya girerken “</st><span><st c="15547">Kim </st></span><st c="15552">keyifsizmiş?” diye parladı. </st><st c="15580">Yavaş hareket ediyordu, başı öne doğru uzanıyordu, bir zamanlar kömür karası olan saçları artık gri beyazdı. </st><st c="15689">Kat onun ne kadar yaşlanmış olduğunu düşündü. </st><st c="15735">Nedense yılların bu adama dokunacağını hiç düşünmemişti.  </st></p>
			<p><st c="15792">Kat öne doğru ilerleyip adama sarıldı. </st><st c="15831">Bu neredeyse bir yabancıya sarılmak gibiydi; adam zamanla çok küçülmüş, çok çelimsizleşmiş, çok çökmüştü. </st><st c="15937">“Merhaba Earl Baba” dedi.   </st></p>
			<p><st c="15963">Earl Baba, “Bu ne cesaret kızım?” diye homurdandı. </st><st c="16014">“Sen git, iki üç yıldır hiç uğrama bile, sonra...”   </st></p>
			<p><st c="16065">Bella, “Earl Baba, Kat işte şimdi burada değil mi?”   </st></p>
			<p><st c="16117">“Eh, hem iyi hem de kötü mü?”  </st></p>
			<p><st c="16147">Kat güldü ve Earl Baba’nın elini avcuna aldı. </st><st c="16193">Bu ona parşömene sarılmış kemikleri tutuyormuş gibi bir his verdi. </st><st c="16260">“Nasılsın Earl Baba?” dedi. </st><st c="16288">“Sana yolladığım paltoyu aldın mı?”  </st></p>
			<p><st c="16324">“Hangi palto?”   </st></p>
			<p><st c="16339">Bella içini çekti. </st><st c="16358">“Biliyorsun. </st><st c="16371">Kaz tüyü ceket Earl Baba. </st><span><st c="16397">Bütün </st></span><st c="16403">kış onu giydin.”  </st></p>
			<p><st c="16420">“Haa... </st><st c="16428">O palto.”  </st></p>
			<p><st c="16438">Bella Kat’e bıkkın bir </st><span><st c="16461">onu tanıyorsun </st></span><st c="16476">bakışı attı ve “O paltoyu çok </st><span><st c="16506">seviyor</st></span><st c="16513">” dedi.   </st></p>
			<p><st c="16522">Kat, “Earl Baba, yanımda birini getirdim” dedi.  </st></p>
			<p><st c="16570">“Kimi?”  </st></p>
			<p><st c="16578">“Adı Adam. </st><st c="16589">Burada duruyor.”  </st></p>
			<p><st c="16606">Yaşlı adamı, Adam’ı görmesi için yavaşça döndürdü. </st><st c="16657">Earl Baba kolunu uzatıp beklenen el sıkışması için elini havada tuttu. </st><st c="16728">Adam ancak yüz yüze geldiklerinde yaşlı adamın gözlerini donuklaştıran kataraktı gördü.   </st></p>
			<p><st c="16816">Adam, kendisine uzatılan eli tutup kuvvetlice sıktı. </st><st c="16869">“Merhaba... </st><st c="16881">Earl Baba” dedi.   </st></p>
			<p><st c="16898">Earl Baba bir yuh çekti. </st><st c="16923">“Senin gibi koca bir adamın benim gibi bir çelimsize Baba demesi aptalca değil mi?”  </st></p>
			<p><st c="17007">“Hiç değil efendim.”  </st></p>
			<p><st c="17028">“Peki bizim Katrina’mızla burada ne yapıyorsun?”  </st></p>
			<p><st c="17077">Kat, “Yalnızca bir arkadaşım Earl Baba” dedi.   </st></p>
			<p><st c="17123">Bir duraklama oldu. </st><st c="17143">“Haa!” dedi yaşlı adam. </st><st c="17167">“Demek öyle.”  </st></p>
			<p><st c="17181">“Onunla tanışıp konuşmanı istedim. </st><st c="17216">Bak, birini arıyor. </st><st c="17236">Bir kadını.”  </st></p>
			<p><st c="17249">Earl Baba’nın kır saçlı başı ani bir ilgiyle kalktı. </st><st c="17302">Görmeyen gözlerini Kat’e dikmiş gibiydi. </st><st c="17343">“Ben ne bilirim ki?”   </st></p>
			<p><st c="17364">“Sen Project’te olup biten her şeyi bilirsin.”  </st></p>
			<p><st c="17411">Yaşlı adam, “Hadi oturalım. </st><st c="17439">Kemiklerim öldürüyor beni” dedi.  </st></p>
			<p><st c="17472">Mutfağa gittiler. </st><st c="17490">Tüm daire gibi mutfak da fazlasıyla eskiydi. </st><st c="17535">Lavabonun altındaki linolyum döşemeler açılmıştı. </st><st c="17585">Tezgâhların formikaları soyulmuştu. </st><st c="17621">Fırın ve buzdolabı ta </st><span><st c="17643">Leave it to Beaver</st></span><span><span id="footnote-003-backlink"><a href="1-4.xhtml#footnote-003"><st c="17661">5</st></a></span></span><st c="17663"> döneminden kalmaydı. </st><st c="17685">Masada kamburunu çıkarmış oturan Anthony, halka makarnaları ağzına tıkmakla meşguldü. </st><st c="17771">Diğerleri mutfağa girdiğinde, onlara hemen hemen hiç bakmadı.   </st></p>
			<p><st c="17833">Earl Baba “Hey Anthony, eski bakıcına bir merhaba demeyecek misin?” diye bağırdı.  </st></p>
			<p><st c="17915">Anthony “Merhaba” diye homurdanıp ağzına bir kaşık daha makarna doldurdu.   </st></p>
			<p><st c="17989">Anthony ve Bella’yı izleyen Kat, kişiliklerinin hiç değişmemiş olduğunu fark etti. </st><st c="18072">Earl Baba işteyken çocuklara baktığı o geceleri hatırladı. </st><st c="18131">Yaşlı adamın gözlerinin gördüğü o eski günleri. </st><st c="18179">Bu ikisi ikiz olabilirlerdi, aynı sütlü çikolata renkte olabilirlerdi, aynı çıkık elmacıkkemiklerine sahip olabilirlerdi ama kişilikleri gece ve gündüz gibi farklıydı.   </st></p>
			<p><st c="18347">Bella tek bir gülüşüyle bütün bir odayı ısıtabilirdi; Anthony ise tek bir bakışıyla bütün bir odayı dondurabilirdi.   </st></p>
			<p><st c="18463">Earl Baba iyi bildiği mutfakta, gözleri gören bir adam kadar kendinden emin hareket ediyordu. </st><st c="18557">“Aç mısınız?” diye sordu. </st><st c="18583">“Yiyecek bir şey ister misiniz?”  </st></p>
			<p><st c="18616">Kat ile Adam Anthony’nin domates sosunu gürültüyle şapırdatışını izlediler ve aynı anda “Hayır, teşekkürler” dediler.  </st></p>
			<p><st c="18734">Hepsi masanın çevresine oturdu. </st><st c="18766">Karşılarına oturan Earl Baba, kataraktlı gözlerini ürkütücü bir şekilde onlara dikerek “Peki aradığınız bu kadın kim?” diye sordu.   </st></p>
			<p><st c="18897">Kat, “Adı Maeve Quantrell. </st><st c="18924">Project’te yaşadığını düşünüyoruz” dedi.  </st></p>
			<p><st c="18965">“Fotoğrafı var mı?”  </st></p>
			<p><st c="18985">Kat, Adam’a baktı.  </st></p>
			<p><st c="19004">Adam, “Evet, var aslında” dedi ve cüzdanını çıkardı. </st><st c="19057">Masanın üzerine bir fotoğraf koydu.  </st></p>
			<p><st c="19093">Kat, Adam’ın anlattıklarına benzer bir şey görmeyi bekliyordu; siyah deri kıyafetler içinde, saçları parlak bir renge boyanmış serseri bir kız. </st><st c="19237">Bunun yerine gördüğü, okul balosunda köşede büzülen tiplere benzeyen, kırılgan, sarışın bir kızdı.  </st></p>
			<p><st c="19336">Earl Baba, “Bella?” dedi.   </st></p>
			<p><st c="19362">Bella fotoğrafa uzandı. </st><st c="19386">“Oo gerçekten çok güzel. </st><st c="19411">Sarı saçlı. </st><st c="19423">Utangaç görünüşlü.”  </st></p>
			<p><st c="19443">“Kaç yaşında?”  </st></p>
			<p><st c="19458">Adam, “Yirmi üç yaşında” dedi. </st><st c="19489">“Şu andaki görünüşü farklı. </st><st c="19517">Muhtemelen saçlarını çılgın bir renge boyamıştır ve daha fazla makyaj yapıyordur.”  </st></p>
			<p><st c="19600">Earl Baba, “Anthony, sen bu kızı gördün mü buralarda hiç?” diye sordu.  </st></p>
			<p><st c="19671">Anthony fotoğrafa bir göz atıp omuz silkti. </st><st c="19715">Sonra kalktı, boş kâsesini lavaboda çalkaladı ve gösterişli bir şekilde mutfaktan çıktı. </st><st c="19804">Bir dakika sonra daire kapısının hızla çarptığını duydular.   </st></p>
			<p><st c="19864">Earl Baba içini çekerek “Bu oğlan vahşi bir hayvan gibi. </st><st c="19921">Canı istediği zaman girip çıkıyor. </st><st c="19956">Ne yapacağımı bilmiyorum” dedi.  </st></p>
			<p><st c="19988">Bella hâlâ Maeve’nin fotoğrafına bakıyordu. </st><st c="20032">Yumuşak bir sesle “Kim o?” diye sordu.   </st></p>
			<p><st c="20071">“Kızım” dedi Adam.  </st></p>
			<p><st c="20090">Earl Baba arkasına yaslandı, başıyla anlayışlı bir şekilde onaylarken “Yani kızını arıyorsun” dedi.  </st></p>
			<p><st c="20190">“Evet.”  </st></p>
			<p><st c="20198">“Niçin?”  </st></p>
			<p><st c="20207">Adam başını salladı, soruya şaşırmıştı. </st><st c="20247">“Çünkü o benim kızım.”  </st></p>
			<p><st c="20270">“Ama kaçmış. </st><st c="20283">Bulunmak istemiyor. </st><st c="20303">Onun gibi bir kız, </st><span><st c="20322">sana gelmedikçe </st></span><st c="20338">bulamazsın onu.”  </st></p>
			<p><st c="20355">“O zaman sanırım...” Adam bezgin bir şekilde yere baktı. </st><st c="20412">“Sanırım o zaman yalnızca iyi olduğunu bilmekle yetineceğim.”  </st></p>
			<p><st c="20474">Earl Baba bir süre sessiz kaldı. </st><st c="20507">O bulutlu gözlerinin arkasından neler düşündüğünü tahmin etmek zordu. </st><st c="20577">Sonunda, “Jonah ile konuşman iyi olur” dedi.   </st></p>
			<p><st c="20622">Kat, “Jonah mı?” diye sordu.  </st></p>
			<p><st c="20651">“Büyük adam o oldu artık.”  </st></p>
			<p><st c="20678">“Ne zamandan beri?”  </st></p>
			<p><st c="20698">“Bir yıl önce. </st><st c="20713">Berto ölünce devraldı. </st><st c="20736">Buralarda istediğin her şey için Jonah’ın onayı gerekir.”  </st></p>
			<p><st c="20794">“Teşekkürler” dedi Kat. </st><st c="20818">“Onun peşine düşeceğiz.” Aklına başka bir soru geldiğinde tam kalkmak üzereydi. </st><st c="20898">“Earl Baba!” dedi. </st><st c="20917">“Nicos Biagi diye birini tanıyor muydun?”  </st></p>
			<p><st c="20959">Yaşlı adam durakladı. </st><st c="20981">“Evet, adını duymuştum.”  </st></p>
			<p><st c="21006">“Xenia Vargas?”  </st></p>
			<p><st c="21022">“Belki.”  </st></p>
			<p><st c="21031">“Öldüğünü duydun mu?”  </st></p>
			<p><st c="21053">Earl Baba içini çekti. </st><st c="21076">“Buralarda çok insan ölüyor. </st><st c="21105">Bunları daha fazla kafana takma, insanlar ölüyor.”  </st></p>
			<p><st c="21156">“İkisi de aynı uyuşturucuyu aldı Earl Baba. </st><st c="21200">Bu uyuşturucu Project’e geldi ve insanları öldürüyor.”  </st></p>
			<p><st c="21255">Earl Baba hiçbir şey demedi. </st><st c="21284">Gözlerini Kat’e dikip, orada öyle oturdu.  </st></p>
			<p><st c="21326">“Bu konuda bir şey duyarsan, herhangi bir şey, bana haber verir misin?” Kartvizitini çıkarıp masanın üstüne koydu. </st><st c="21441">“Bu konuda yardıma ihtiyacım var.”  </st></p>
			<p><st c="21476">Yaşlı adam karta dokundu, kemikli parmakları siyah baskılı Doktor Kat Novak yazısının üstünde kaydı. </st><st c="21577">“Hâlâ belediye için mi çalışıyorsun?” diye sordu.  </st></p>
			<p><st c="21627">“Evet, adli tıp uzmanıyım.”  </st></p>
			<p><st c="21655">“Seni anlamıyorum Kat. </st><st c="21678">Doktor oldun ve ölü insanlarla ilgileniyorsun.”  </st></p>
			<p><st c="21726">“Niçin öldüklerini buluyorum.”  </st></p>
			<p><st c="21757">“Ama çok geç kalmış oluyorsun. </st><st c="21788">Bunun onlara bir faydası yok ki. </st><st c="21821">Bir hastanede çalışmalısın. </st><st c="21849">Ya da burada kendi yerini açmalısın. </st><st c="21886">Annenin isteği buydu.”  </st></p>
			<p><st c="21909">Kat birden Adam’ın kendisine baktığını fark etti. </st><span><st c="21959">Öff be, Earl Baba, Nasihatlerini başka zamana saklasan</st></span><st c="22013">.   </st></p>
			<p><st c="22015">“İşimi seviyorum” dedi. </st><st c="22039">“Hastaneye tahammül edemem.”  </st></p>
			<p><st c="22068">Earl Baba ona üzgün ve anlayışlı bir ifadeyle baktı. </st><st c="22121">“Kötü günlerdi değil mi? </st><st c="22146">Annenle geçirdiğin o aylar...”  </st></p>
			<p><st c="22177">Kat ayağa kalktı. </st><st c="22195">“Yardımların için çok teşekkür ederiz Earl Baba. </st><st c="22244">Ama gitmemiz gerek.”  </st></p>
			<p><st c="22265">Bella ile büyükbabası oturma odasına giderken onlara eşlik ettiler. </st><st c="22333">Bu oda hiç değişmemişti. </st><st c="22358">Koltuklar her zaman tam olarak aynı yerlere konuluyordu ve Earl Baba onların arasında, ses yankılarıyla yolunu bulan bir yarasa gibi hareket ediyordu.  </st></p>
			<p><st c="22509">Adam ile Kat daireden çıkarlarken, “Bir dahaki ziyaretin için bu kadar bekleme” diye homurdandı yaşlı adam.  </st></p>
			<p><st c="22617">Kat, “Beklemem” dedi. </st><st c="22639">Ama bu söz pek inandırıcı olmadı. </st><st c="22673">Kat, </st><span><st c="22678">Kendim bile inanmıyorum, o nasıl inansın? </st></span><st c="22720">diye düşündü.  </st></p>
			<p><st c="22734">Adam’la birlikte aynı kırık oyuncakların ve sigara izmaritlerinin üzerinden atlayarak dört kat aşağı indiler. </st><st c="22844">Binanın kokuları, televizyon sesleri ve bebek yaygaraları merdiven boşluğunu doldurdu ve Kat’in anılarını canlandırdı. </st><st c="22963">Bu basamaklarda nasıl oynadığını, dairelerinin kapısında dizlerini göğsüne dayayıp nasıl oturduğunu hatırladı. </st><st c="23074">Annesinin sakinleşmesi için nasıl beklediğini, beklediğini... </st><st c="23136">Dairenin içinden gelen ağlama seslerini; annesinin müthiş acısının, umutsuzluğunun seslerini dinleyişini hatırladı. </st><st c="23252">Merdivenlerden inerken zihni bütün bu anılarla doldu ve geri gelmek için niçin üç uzun yıl beklemiş olduğunu kesinlikle anladı.  </st></p>
			<p><st c="23380">Üçüncü katta, 3H numaralı dairenin önünde durakladı. </st><st c="23433">Kapının rengi hatırladığı renkten farklıydı, artık yeşil değil, tuhaf parlaklıkta bir turuncuydu ve bir gözetleme deliği vardı. </st><st c="23561">İçinin de değişmiş olduğunu fark etti. </st><st c="23600">Farklı insanlar. </st><st c="23617">Farklı bir dünya.   </st></p>
			<p><st c="23635">Adam’ın elinin hafifçe koluna dokunduğunu hissetti. </st><st c="23687">Adam “Ne oldu?” diye sordu.  </st></p>
			<p><st c="23715">“Hiç...” Küçük, yorgun bir kahkaha attı. </st><st c="23756">“Hiçbir şey aynı kalmıyor değil mi? </st><st c="23792">Neyse ki öyle.” Dönüp merdivenlerden inmeye devam etti.   </st></p>
			<p><st c="23848">Adam’ın çok yakınında olduğunu fark etti. </st><span><st c="23890">Fazla yakın</st></span><st c="23901">. </st><span><st c="23903">Fazla kişisel. </st><st c="23918">Alanımı, hayatımı işgal etme tehdidi var.  </st></span></p>
			<p><st c="23960">“Demek adın Katrina?”  </st></p>
			<p><st c="23982">“Ben Kat’i kullanıyorum.”  </st></p>
			<p><st c="24008">“Katrina güzel. </st><st c="24024">Ama Novak ile pek uyuşmuyor.”  </st></p>
			<p><st c="24054">“Novak benim evlilik soyadım.”  </st></p>
			<p><st c="24085">“Aa! </st><st c="24090">Evli olduğunu bilmiyordum.”  </st></p>
			<p><st c="24118">“Evliydim. </st><st c="24129">Boşanma işlemlerimiz altı ay önce tamamlandı.”  </st></p>
			<p><st c="24176">“Ve sen eski kocanın soyadını bırakmadın.” Adam, şaşırmış görünüyordu.  </st></p>
			<p><st c="24247">“Nedeni sevgi değil, inan bana. </st><st c="24279">Yalnızca Ortiz’den daha uygun geldi. </st><st c="24316">Baksana, hiç Ortiz’e </st><span><st c="24337">benzemiyorum</st></span><st c="24349">.”  </st></p>
			<p><st c="24352">“Yeşil gözlerinden dolayı mı? </st><st c="24382">Yoksa burnundaki çillerden mi?”  </st></p>
			<p><st c="24414">Kat basamaklarda bir kez daha durakladı. </st><st c="24455">“Kadınların gözlerinin rengini her zaman fark eder misin?”  </st></p>
			<p><st c="24514">“Hayır.” Adam gülümsedi. </st><st c="24539">Kat </st><span><st c="24543">Bu gülümseme ne çok işe yaramıştır </st></span><st c="24578">diye düşündü. </st><st c="24592">“Ama seninkileri fark ettim.”  </st></p>
			<p><st c="24622">Kat, “Ne şanslıyım!” deyip merdivenlerden zemin kata inmeye devam etti.   </st></p>
			<p><st c="24694">“Bana bir şeyi açıklayabilir misin? </st><st c="24730">İçerde bahsettiğiniz bu Jonah kim? </st><st c="24765">Ve ‘Büyük Adam’ ne?”  </st></p>
			<p><st c="24786">Kat, “Büyük adam” dedi. </st><st c="24810">“Büyük patron gibi bir şey. </st><st c="24838">Bu bölgeden sorumlu kişi. </st><st c="24864">Yıllarca bu sorumluluk Berto’nundu, ama sanırım artık o yok. </st><st c="24925">Dolayısıyla sorumluluk artık Jonah adlı bir adamın. </st><st c="24977">Her şeye göz kulak olur, rakip çete kavgalarını engeller. </st><st c="25035">Bir iyiliğe ihtiyacın varsa, sorunların varsa, büyük adam aracılığıyla çözüm bulursun.”  </st></p>
			<p><st c="25123">“Ha! </st><st c="25128">Yani mahallenin bir tür resmi olmayan belediye başkanı.”  </st></p>
			<p><st c="25185">“Evet, doğru.”  </st></p>
			<p><st c="25200">Dışarıya; rüzgâr ve yağmur kokan geceye çıktılar. </st><st c="25250">Kat gökyüzüne baktı, ayın önünden geçen bulutları gördü. </st><st c="25307">“Geç oluyor, hadi buradan çıkalım” dedi.  </st></p>
			<p><st c="25348">Aceleyle merdivenlerden aşağı indiler. </st><st c="25387">Yalnızca iki adım attıktan sonra şaşkınlıkla sokak lambasının altındaki boş park yerine bakakaldılar.   </st></p>
			<p><st c="25489">Kat, bir denizciyi bile utandıracak bir küfür savurdu.  </st></p>
			<p><st c="25544">Arabası yok olmuştu.  </st></p>
			<hr />
			<div>
				<div id="footnote-004">
					<p><span><a href="1-4.xhtml#footnote-004-backlink"><st c="25565">4</st></a></span><span><st c="25566">.</st></span><st c="25567"> Solunumun ve kalbin durması. </st><st c="25597">(ç.n.)</st></p>
				</div>
				<div id="footnote-003">
					<p><span><a href="1-4.xhtml#footnote-003-backlink"><st c="25603">5</st></a></span><span><st c="25605">.</st></span><st c="25606"> ABD’de 1957-1963 arasında yayınlanmış, bir çocuğun gözünden dönemin örnek Amerikan aile modelini sergileyen bir dizi. </st><st c="25725">(ç.n.) </st></p>
				</div>
			</div>
		</div>
	<div id="charCountTotal" value="25732"></div></body>
</html>
