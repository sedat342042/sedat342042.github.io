<?xml version="1.0" encoding="utf-8"?>
<html xmlns="http://www.w3.org/1999/xhtml">
  <head>
    <title>1-3</title>
    <meta http-equiv="Content-Type" content="text/html; charset=utf-8" />
  

</head>
  <body id="x1-3" xml:lang="tr-TR">
		<div>
			<p>  </p>
			<p id="_idParaDest-4" xml:lang="en-GB"><st c="0">3  </st></p>
			<p><st c="2">Wheelock başını salladı. </st><st c="27">“Birilerini aramak için henüz çok erken” dedi. </st><st c="74">“Basına gitmek için çok erken. </st><st c="105">Topu topu üç kurbanın var...”   </st></p>
			<p><st c="135">“Genç adam nerede yaşıyordu tahmin et. </st><st c="174">Güney Lexington. </st><st c="191">İki kadının bulunduğu noktadan beş blok ötede. </st><st c="238">Sana söylüyorum, keşleri öldüren yeni bir şey var. </st><st c="289">Ve çıkış noktası Güney Lexington gibi görünüyor. </st><st c="338">Davis bence şöyle yapmalısın: Belediye başkanını ara. </st><st c="392">Ortak bir basın toplantısı yapın. </st><st c="426">Bodrumuma daha fazla John ve Jane Doe yığılmadan haberi duyur.”   </st></p>
			<p><st c="490">“Bilmiyorum.”   </st></p>
			<p><st c="504">“Neyi bilmiyorsun?”   </st></p>
			<p><st c="524">“Bu tek bir parti olabilir. </st><st c="552">Belki hepsi budur.”   </st></p>
			<p><st c="572">“Ya da belki birilerinin deposunda bu şeyden bir ton daha vardır.”   </st></p>
			<p><st c="639">Wheelock sarsılmış bir şekilde koltuğuna yaslandı, elini kırlaşmış saçlarının arasında dolaştırdı. </st><st c="738">“Tamam. </st><st c="746">Belediye başkanıyla konuşacağım. </st><st c="779">Bu konuyu gündeme getirmek için kötü bir zaman. </st><st c="827">Şehrin kuruluşunun iki yüzüncü yıldönümü ve diğer şeyler. </st><st c="885">Bu hafta kampanyasını başlatıyor...”  </st></p>
			<p><st c="922">“Davis, insanlar </st><span><st c="939">ölüyor.</st></span><st c="946">”   </st></p>
			<p><st c="949">“Tamam, tamam. </st><st c="964">Öğleden sonra arayacağım belediye başkanını.” Kat, düşüncelerini ifade edebildiği için memnun Wheelock’ın odasından çıktı ve bodruma yöneldi. </st><st c="1106">Koridorun tepesindeki iki floresan lamba diskotek ışıkları gibi yanıp sönüyordu. </st><st c="1187">Her şey yıpranıyor, eskiyor gibiydi. </st><st c="1224">Bina, şehir.  </st></p>
			<p><st c="1237">Ve işte şehrin kuruluşunun iki yüzüncü yıldönümünü kutluyorlardı. </st><span><st c="1303">Tam olarak neyi kutluyoruz Sayın Belediye Başkanı? </st><st c="1354">İki yüz yıllık çöküşü mü?</st></span><span>  </span></p>
			<p><st c="1379">Kat ofisine döndü, kahve demliğindeki son damlaları içmeyi düşündü. </st><st c="1448">Hayır, o kadar çaresiz değildi. </st><st c="1480">Masasında tamamlayamadığı, belki de hiç tamamlayamayacağı iki dosya duruyordu. </st><st c="1559">İlki Jane Doe’nun dosyası. </st><st c="1586">Diğeri Xenia Vargas’ın; Güney Lexington’dan gelen ikinci kadının dosyasıydı. </st><st c="1663">Hiç olmazsa onun cüzdanında bir kimlik bulunmuştu, gerçi gerçek isminin Vargas olduğunu henüz doğrulayamamışlardı. </st><st c="1778">Herhangi bir akrabasına da ulaşamamışlardı.   </st></p>
			<p><st c="1822">İki ölü kadın. </st><st c="1837">Ve nasıl ya da niye öldüklerini söyleyebilecek hiç kimse yoktu.  </st></p>
			<p><st c="1901">Masasının köşesinde bir defter duruyordu. </st><st c="1943">Defterin üstüne </st><span><st c="1959">Dr. </st><st c="1963">Michael Dietz </st></span><st c="1977">adı karalanmıştı. </st><st c="1995">Dietz, aşırı doz kurbanını Hancock General Hastanesi’ne yatıran, daha önce konuştuğu acil servis doktorunun adıydı.  </st></p>
			<p><st c="2111">Saat beş olmuştu; morgun akşam nöbetçilerinin hazırlık odasından gelen kahkahaları duyabiliyordu. </st><st c="2209">Gece yaşayacakları cinnetten önceki kısa ve kutsal huzurun tadını çıkarıyorlardı.   </st></p>
			<p><st c="2291">Kat sokak giysilerini giydi, üstüne paltosunu geçirip binayı terk etti.   </st></p>
			<p><st c="2363">Eve gitmedi. </st><st c="2376">Onun yerine arabasını Güney Lexington’a, Hancock General Hastanesi’ne doğru sürdü.   </st></p>
			<p><st c="2459">Hastane savaş alanındaki bir kale gibi duruyordu. </st><st c="2509">Park yeri dikenli tellerle çevriliydi. </st><st c="2548">Ön girişinin tepesinden güvenlik kameraları sarkıyordu. </st><st c="2604">Acil servis görevlileri Kat’in tahminine göre kurşun geçirmez olan camlı bölmenin arkasında oturuyorlardı. </st><st c="2711">Görevliyle mikrofon aracılığıyla konuştu; hoparlörden gelen mekanik ses Kat’e McDonald’s’ın araba servislerini hatırlattı. </st><st c="2834">Görevli, “Nasıl yardımcı olabilirim?” dedi.  </st></p>
			<p><st c="2878">Kat, “Ben, Dr. </st><st c="2893">Novak. </st><st c="2900">Adli Tıp Kurumu’ndan. </st><st c="2922">Dr. </st><st c="2926">Michael Dietz’i görmek istiyorum. </st><st c="2960">Bir hastasıyla ilgili konuşacaktım” dedi.  </st></p>
			<p><st c="3002">“Kendisine çağrı yolluyorum.”  </st></p>
			<p><st c="3032">Birkaç dakika sonra Dr. </st><st c="3056">Dietz göründü. </st><st c="3071">Siperlerde bitap düşmüş bir gazi gibiydi. </st><st c="3113">Boynunda bir stetoskop asılıydı ve doktor pantolonu kan lekeleriyle doluydu. </st><st c="3190">“Az kalsın beni kaçıracaktınız. </st><st c="3222">Mesaim sona ermek üzereydi. </st><st c="3250">Adli Tıp Kurumu’ndansınız değil mi?” dedi.  </st></p>
			<p><st c="3293">“Sizinle daha önce o doz aşımı vakası hakkında konuşmuştuk.”  </st></p>
			<p><st c="3354">“Aa evet. </st><st c="3364">Yukarda, yoğun bakım ünitesinde yatıyor. </st><st c="3405">Adını hatırlayamıyorum...”  </st></p>
			<p><st c="3432">“Yoğun bakıma çıkabilir miyiz? </st><st c="3463">Dosyasına bakmak istiyorum.”  </st></p>
			<p><st c="3492">“Sanırım olur. </st><st c="3507">Resmi görevli olduğunuza göre.”  </st></p>
			<p><st c="3539">Asansörlere yöneldiler. </st><st c="3563">Hastane tıpkı Kat’in hatırladığı gibiydi. </st><st c="3605">Soluk linolyum zemin, tuhaf bir camgöbeğine boyanmış koridorlar, duvar diplerine çekilmiş sedyeler. </st><st c="3705">Giriş kapısının sağında, tabak bardak takırtılarının ve çekilen sandalyelerin seslerinin yankılandığı kafeterya vardı. </st><st c="3824">Tepedeki anons sisteminden bıkkın bir sesin okuduğu doktor adları ve dahili hat numaraları duyuluyordu. </st><st c="3928">Dr. </st><st c="3932">Dietz, tenis ayakkabıları giymiş bir uyurgezer gibi hareket ediyordu.   </st></p>
			<p><st c="4002">Kat, “Gördüğüm kadarıyla burası hiç değişmemiş” dedi.   </st></p>
			<p><st c="4056">“Eskiden burada mı çalışıyordunuz?”   </st></p>
			<p><st c="4092">“Hayır. </st><st c="4100">İhtisasımı St. </st><st c="4115">Luke’ta yaptım. </st><st c="4131">Ama burada tanıdığım bir hasta vardı. </st><st c="4169">Bir akrabam.”   </st></p>
			<p><st c="4183">Dr. </st><st c="4187">Dietz güldü. </st><st c="4200">“Bir </st><span><st c="4205">akrabamın </st></span><st c="4215">burada olmasını isteyeceğimi zannetmiyorum.”   </st></p>
			<p><st c="4260">“Onun için fark etmiyordu. </st><st c="4287">Nerede olduğunun bilincinde değildi.”   </st></p>
			<p><st c="4325">Personel asansöründeki hemşire ve hademelerin arasına sıkıştılar. </st><st c="4391">Asansördeki herkes kat numaralarının değişmesinden büyülenmiş gibi, dümdüz karşıya bakıyordu.   </st></p>
			<p><st c="4485">Dietz, “Buralı mısınız?” diye sordu.   </st></p>
			<p><st c="4522">“Evet. </st><st c="4529">Peki siz?”   </st></p>
			<p><st c="4540">“Cleveland. </st><st c="4552">Geri döneceğim.”   </st></p>
			<p><st c="4569">“Burayı sevmediniz mi?”   </st></p>
			<p><st c="4593">“Bu kentle kıyaslandığında Cleveland’in bir cennet olduğunu söyleyebilirim.”  </st></p>
			<p><st c="4670">Üçüncü katta indiler ve yoğun bakıma yöneldiler.   </st></p>
			<p><st c="4719">Yoğun Bakım Ünitesi, bölmelerin perdelerle ayrıldığı devasa bir ahır gibi düzenlenmişti. </st><st c="4808">Kat’in dikkatini yalnızca iki yatağın boş olduğu çekti. </st><st c="4864">Beklenmedik bir felaket için pek bir hazırlık yoktu. </st><st c="4917">Üstelik dolunay vardı. </st><st c="4940">Dolunay her zaman yoğun bir gecenin habercisidir.   </st></p>
			<p><st c="4990">Hasta, on üç numaralı yatakta yatıyordu. </st><st c="5031">Dietz, “Bu yatakta yalnızca komadaki hastalar yatar” dedi. </st><st c="5090">“Bilinci yerinde olan bir hastayı neden korkutalım? </st><st c="5142">Hayatta kalma mücadelesi verirken, aptalca batıl inançlar bile korkunç önemli oluyor.”  </st></p>
			<p><st c="5229">Adamın adı Nicos Biagi’ydi. </st><st c="5257">Yirmi yaşlarında yapılı biriydi. </st><st c="5290">Pazılarını ve göğüs kaslarını ağırlık antrenmanlarıyla geliştirmiş olduğu belliydi. </st><st c="5374">Vücudunun muhtelif yerlerinden sarkan yedi farklı hortum, hastalığının seyrine ilişkin ümit verici bir gösterge değildi. </st><st c="5495">Son derece güçsüz görünüyordu. </st><st c="5526">Dosyasına göre en güçlü uyaranlara bile tepki vermiyordu.   </st></p>
			<p><st c="5584">Hemşire, “Yirmi dört saat oldu ve hiç kıpırtı yok” dedi. </st><st c="5641">“Üstelik tansiyonunu sabit tutmakta da zorlanıyoruz. </st><st c="5694">Kontrolden çıkıyor; bir fırlıyor, bir düşüyor. </st><st c="5741">Sürekli ilaçlarla dengelemeye çalışmaktan deli olacağım.”  </st></p>
			<p><st c="5799">Kat, acil servis doktorunun alelacele yazdığı notları hızla deşifre ederek dosyanın sayfalarını karıştırdı. </st><st c="5907">Hasta, anne babasının oturduğu binanın önüne park ettiği arabasının içinde bilinçsiz bir halde bulunmuştu. </st><st c="6014">Ön koltuğa yığılmıştı. </st><st c="6037">Yanında, yerde malzemeleri duruyordu: turnike, enjektör ve iğne, kaşık ve çakmak. </st><st c="6119">Hastayı stabilize edip acil servise taşıma telaşındaki ilk yardım ekibi bir şekilde şırıngayı kaybetmişti. </st><st c="6226">Onlar şırıngayı aile üyelerinin aldığını düşünmüşler; aile ilk yardım ekibinin aldığını iddia etmişti. </st><st c="6329">Polisler şırıngayı hiç görmediklerini söylemişlerdi. </st><st c="6382">Her koşulda kanda yapılacak toksikoloji taramalarının bütün sorularına yanıt vereceğini düşünmüşlerdi.   </st></p>
			<p><st c="6485">En azından öyle olması gerekiyordu.   </st></p>
			<p><st c="6521">Birkaç şey bulmuşlardı. </st><st c="6545">Etanol düzeyinin 0,13 olması, adamın resmen sarhoş olduğunu kanıtlıyordu. </st><st c="6619">Ayrıca adamın vücuduna steroid pompalanmıştı. </st><st c="6665">Kat bu durumu şişkin pazılara bakarak da tahmin edebilirdi. </st><st c="6725">Testlerin cevaplamadığı soru, en temel soruydu: Adamı komaya sokan ilaç neydi?  </st></p>
			<p><st c="6804">Bütün rutin tıbbi müdahaleler yapılmıştı. </st><st c="6846">Glikoz, Nalokson ve tiyamin verilmesine rağmen hasta kendine gelmemişti. </st><st c="6919">Geri kalan tek tedavi stratejisi, destek vermekti: tansiyonu sabit tutmak, nefes alıp vermesini sağlamak, kalbinin çarpmasını sürdürmek. </st><st c="7056">Kalanı hastaya bağlıydı.   </st></p>
			<p><st c="7081">Kat, “Ne olduğuna ilişkin elinizde hiç bilgi yok mu? </st><st c="7134">Ne enjekte ettiğini, bunu nereden bulduğunu bilmiyorsunuz değil mi?” diye sordu.   </st></p>
			<p><st c="7215">“Hiçbir şey. </st><st c="7228">Anne babası da bilmiyor. </st><st c="7253">Oğullarının keş olduğuna ilişkin en küçük fikirleri yokmuş. </st><st c="7313">Muhtemelen bu nedenle arabada enjekte etti. </st><st c="7357">Onlar öğrenmesin diye.”  </st></p>
			<p><st c="7381">“Morgda iki kadın var. </st><st c="7404">İkisinin gaz kromatografisinde de sizin adamınki gibi çift fazlı yükselişler oldu.”   </st></p>
			<p><st c="7488">Dietz içini çekti. </st><st c="7507">“Korkunç. </st><st c="7517">Sokaklarımızda yeni bir mucize ilaç var.”  </st></p>
			<p><st c="7559">“Toksin raporunun son hali ne zaman hazır olur?”  </st></p>
			<p><st c="7608">“Bilmiyorum. </st><st c="7621">Yirmi dört saat oldu bile. </st><st c="7648">Bu yeni bir şeyse, tanılamak haftalar alabilir. </st><st c="7696">Şu ilaç sektörünün dâhileri yeni ayakkabı üretir gibi habire yeni bir uyuşturucu çıkarıyorlar. </st><st c="7791">Biz son çıkardıkları malı yakalayana kadar onlar yeni bir şey buluyorlar.”  </st></p>
			<p><st c="7866">“O zaman bunun yeni bir şey olduğu konusunda hemfikiriz.”  </st></p>
			<p><st c="7924">“Aaa, tabii. </st><st c="7937">Hepsinin nasıl ortaya çıktığını gördüm. </st><st c="7977">Melek tozu, ateş buz, şeker.</st><span><span id="footnote-002-backlink"><a href="1-3.xhtml#footnote-002"><st c="8005">3</st></a></span></span><st c="8007"> Bu farklı bir şey. </st><span><st c="8027">Kötü </st></span><st c="8032">bir şey. </st><st c="8041">Bence bu arkadaşın hâlâ hayatta olmasının ve sizin iki kadının ölmüş olmasının tek nedeni, adamın iriyarılığı. </st><st c="8152">Bütün o kas kütlesi. </st><st c="8173">Onu öldürmek için daha fazla doz gerekir.”   </st></p>
			<p><st c="8216">Kat, komadaki hastaya bakarak </st><span><st c="8246">Yine de bu onu öldürebilir </st></span><st c="8273">diye düşündü.   </st></p>
			<p><st c="8287">“İşler medyaya düşerse, sizi kaynak gösterebilir miyim?” diye sordu Kat.   </st></p>
			<p><st c="8360">“Ne demek istiyorsunuz?”  </st></p>
			<p><st c="8385">“Bence sokaklara bir uyarı gitmeli. </st><st c="8421">Ortalıkta kötü şeyler dolandığına dair.”  </st></p>
			<p><st c="8462">Dietz hemen cevap vermedi, Nicos Biagi’ye bakmayı sürdürdü. </st><st c="8522">Sonunda “Bilmiyorum” dedi.  </st></p>
			<p><st c="8549">“Ne demek bilmiyorum? </st><st c="8571">Tek yapacağınız benim açıklamamı desteklemek için fikrinizi söylemek.”  </st></p>
			<p><st c="8642">Dietz, yeniden “Bilmiyorum” dedi. </st><st c="8676">Eliyle serum askısını sıkıyordu. </st><st c="8709">“Sizin bana ihtiyacınız yok ki. </st><st c="8741">Otoriteniz var.”  </st></p>
			<p><st c="8758">“Desteğiniz işime yarardı.”   </st></p>
			<p><st c="8786">“Sorun... </st><st c="8796">basın. </st><st c="8803">Basına konuşmaya pek meraklı değilim.”  </st></p>
			<p><st c="8842">“Peki, o zaman adınızı vermeme izin verin. </st><st c="8885">Bu olur mu?”  </st></p>
			<p><st c="8898">Dietz içini çekti. </st><st c="8917">“Sanırım olur. </st><st c="8932">Ama bunu yapmamanızı tercih ederdim.” Birden doğruldu ve saatine göz attı. </st><st c="9007">“Bakın, gitmem lazım. </st><st c="9029">Sizi sonra bulurum.”  </st></p>
			<p><st c="9050">Kat onun Yoğun Bakım Ünitesi’nden çıkışını izledi. </st><st c="9101">Bütün vücudunu sürat koşusuna başlamak üzere germiş gibi omuzlarını öne doğru kamburlaştırmıştı. </st><st c="9198">Kat onun neden korktuğunu merak etti. </st><st c="9236">Niçin basına konuşmak istemiyordu?  </st></p>
			<p><st c="9271">Kat, Biagi ailesinin oğullarını ziyarete geldiklerini gördüğünde, yoğun bakım ünitesinden çıkmak üzereydi. </st><st c="9378">Yüzlerindeki kederi görmek kim olduklarını hemen tahmin etmesine yetti. </st><st c="9450">Bayan Biagi’nin saçları ve gözleri koyu renkti. </st><st c="9498">Yüzü endişeyle kırışmıştı. </st><st c="9525">Bay Biagi, çok daha yaşlı ve keldi; o sırada herhangi bir şey hissedemeyecek kadar uyuşmuş görünüyordu. </st><st c="9629">Nicos’un yatağının yanına gittiler. </st><st c="9665">Bir dakika kadar sessiz kaldılar. </st><st c="9699">Bayan Biagi oğlunun saçını okşadı ve yumuşak bir sesle İtalyanca bir şarkı söylemeye başladı. </st><st c="9793">Belki de bir ninni söylüyordu. </st><st c="9824">Sonra duraksadı, başı oğlunun göğsüne düştü ve ağlamaya başladı.  </st></p>
			<p><st c="9889">Bay Biagi hiçbir şey söylemedi.   </st></p>
			<p><st c="9921">Kat, Yoğun Bakım Ünitesi’nden çıktı.   </st></p>
			<p><st c="9958">O sahneyi geride bırakma telaşıyla koridorda yanlış yöne dönmüştü. </st><st c="10025">Asansörlere doğru gideceğine, kendisini hastanenin daha önce görmediği bir kanadında buldu. </st><st c="10117">Beyaz duvarlar ve parıldayan linolyum, bu binanın yakın zamanda inşa edilmiş yeni bir bölüm olduğunu gösteriyordu. </st><st c="10232">Duvardaki bir vitrinde yeni bölümün açılışından hatıralar sergileniyordu: Hastanenin yetkililerinin kurdele keserken çekilmiş fotoğrafları. </st><st c="10372">Ünlülerin katıldığı resmi yemekten fotoğraflar. </st><st c="10420">Üzerinde </st><span><st c="10429">Georgina Quantrell Bölümü </st></span><st c="10455">yazılı bronz bir plaket. </st><st c="10480">Ve bir gazete yazısı. </st><st c="10502">Adam Quantrell’in plaketin yanında ağırbaşlı bir ifadeyle poz verdiği bir fotoğrafın süslediği yazının başlığında, </st><span><st c="10617">Cygnus yönetim kurulu başkanı yeni eklenen bağımlılık rehabilitasyon merkezine milyonlarca dolar bağış yaptı </st></span><st c="10726">deniyordu. </st><span>  </span></p>
			<p><st c="10737">Kat uzun bir süre vitrinin karşısında durup fotoğrafları ve gazete kupürünü inceledi. </st><st c="10823">Bağımlılık tedavisi? </st><st c="10844">Servetini ilaçlardan yapmış bir adam için şaşırtıcı bir ideal. </st><st c="10907">Bakışlarını vitrin boyunca dolaştırdı. </st><st c="10946">Yaygın olarak kullanılan maddeleri gösteren eğitim amaçlı hazırlanmış bir bölümde durdu. </st><st c="11035">Bir kartona yapıştırılmış rengârenk kapsüller ve altında: </st><span><st c="11093">Cygnus Şirketi’nin izniyle sergilenmektedir </st></span><st c="11137">yazısı vardı.   </st></p>
			<p><st c="11151">Kat’in kafasında bir ampul yandı. </st><st c="11185">Ölen keşler. </st><st c="11198">Sokaklarda yeni bir uyuşturucu. </st><st c="11230">Cygnus İlaç Şirketi.  </st></p>
			<p><st c="11251">Ve üzerinde Adam Quantrell’in telefon numarası yazılı bir kibrit kutusu.  </st></p>
			<p><st c="11324">Telefonuna uzanıp Cinayet Masası’ndan Sykes’ı aradı.  </st></p>
			<p><st c="11377">Sykes tam işten çıkmak üzereydi ve mesaisini uzatmaya pek de istekli görünmüyordu.   </st></p>
			<p><st c="11460">“Şöyle ifade edeyim Novak, her şeyi göz önüne aldığında, doz aşımı vakaları benim öncelikler listemin tepelerinde değil” dedi Sykes.   </st></p>
			<p><st c="11593">“Şu açıdan düşün Lou: Quantrell’in kişisel telefon numarasının bir bağımlının elinde ne işi var? </st><st c="11690">Quantrell niçin cesede bakmaya o kadar istekliydi? </st><st c="11741">Bir şeyler saklıyor.”  </st></p>
			<p><st c="11763">“Hayır saklamıyor.”   </st></p>
			<p><st c="11783">“Evet, saklıyor.”   </st></p>
			<p><st c="11801">“Onlar keşti Novak. </st><st c="11821">Uçurumun kıyısında yaşıyorlardı; düştüler. </st><st c="11864">Bu cinayet değil. </st><st c="11882">İntihar değil. </st><st c="11897">Aptallık. </st><st c="11907">Sosyal Darwincilik; en zekilerin hayatta kalması.”  </st></p>
			<p><st c="11958">“Belki sen böyle düşünüyorsun. </st><st c="11989">Belki Quantrell de böyle düşünüyor. </st><st c="12025">Ama benim elimde hâlâ iki kadının cesedi var.”  </st></p>
			<p><st c="12072">“Quantrell’i unut. </st><st c="12091">O adam uyuşturucu tedavisiyle uğraşıyor, uyuşturucu satışıyla değil.”  </st></p>
			<p><st c="12161">“Lou, bu yeni bir madde. </st><st c="12186">Daha önce böyle bir şey görmediğini söyleyen bir acil servis doktoruyla konuştum. </st><st c="12268">Yeni bir madde yaratmak için bir biyokimyacı, bir laboratuvar ve bir fabrika gerekir. </st><st c="12354">Cygnus’ta bunların hepsi var.”  </st></p>
			<p><st c="12385">“Cygnus, yasal bir şirket.”   </st></p>
			<p><st c="12413">“Belki yasal olmayan bir branşı olan bir şirket...”   </st></p>
			<p><st c="12465">“Tanrı aşkına Novak, Quantrell’i sıkıştırmayacağım.”  </st></p>
			<p><st c="12518">“Ek iş olarak Quantrell’e bir iyilik yaptığını duydum.”   </st></p>
			<p><st c="12574">Bir duraksama oldu. </st><st c="12594">“Evet. </st><st c="12601">Ne var yani?”   </st></p>
			<p><st c="12615">“Güney Lexington’da onun için ne yaptın peki?”   </st></p>
			<p><st c="12662">Sykes, “Bak, ayrıntıları öğrenmek mi istiyorsun? </st><st c="12711">O zaman kendisiyle konuş” diye tersledi ve telefonu kapattı.   </st></p>
			<p><st c="12772">Kat telefona bakakaldı. </st><st c="12796">Belki de bu konuda Lou’yu fazla </st><span><st c="12828">sıkıştırmıştı. </st><st c="12843">Düşük çenem, bir gün başıma iş açacak.   </st></span></p>
			<p><st c="12882">Cep telefonunu cebine koyarken yoğun bakım ünitesinden çıkmakta olan Bay ve Bayan Biagi’yi gördü. </st><st c="12980">Birbirlerine yaslanmışlardı. </st><st c="13009">Keder bütün güçlerini tüketmiş gibi birbirlerine dayanarak ayakta duruyorlardı.  </st></p>
			<p><st c="13089">Kat, oğulları Nicos’u ve vücuduna giren yedi tüpü düşündü. </st><st c="13148">Jane Doe’yu ve Xenia Vargas’ı düşündü. </st><st c="13187">Her ikisi de Sykes’ın sosyal Darwincilik ölçeğinde neredeyse gübre düzeyine düşürülmüşlerdi. </st><st c="13280">Bir şey; kötücül köklerini Project binalarına sokmuş bir şey bu insanları öldürüyordu.  </st></p>
			<p><st c="13367">Eski mahallesinde.  </st></p>
			<p><st c="13386">Dönüş yolunda Güney Lexington boyunca ilerledi. </st><st c="13434">Son birkaç yılda hiçbir şey değişmemişti. </st><st c="13476">Yedi Project binası hâlâ hapishane kulesi gibi görünüyordu, oyun bahçesinde hâlâ eğilmiş bir basketbol potası vardı ve gençler hâlâ Franklin ile South Lexington caddelerinin köşesinde takılıyorlardı. </st><st c="13676">Ama yüzler farklıydı. </st><st c="13698">Bunlar yalnızca farklı insanlar değildi. </st><st c="13739">Arabayla önlerinden geçerken ona yönelttikleri bakışlarında yeni bir tür sertlik ve uyanıklık vardı. </st><st c="13840">Ancak o zaman şu düşünceyle sarsıldı: Onlar için Kat bir yabancıydı. </st><st c="13909">İzlenmesi, tedbir alınması gereken. </st><st c="13945">Güvenilmemesi gereken.  </st></p>
			<p><span><st c="13968">Onlardan biri olduğumu ya da bir zamanlar onlardan biri olduğumu bilmiyorlar</st></span><st c="14044">.  </st></p>
			<p><st c="14046">Güney Lexington boyunca kuzeye ilerledi ve yokuşta otoyola girdi.   </st></p>
			<p><st c="14112">Kuzey yönünde trafik hâlâ yoğundu. </st><st c="14147">Bu, banliyölere doğru toplu akşam göçü; beyaz yakalıların Bellemeade, Parris, Clarendon ve Surry Heights’a doğru bir kanama gibi akmasıydı. </st><st c="14287">Kaçmaya parası yeten kaçmıştı. </st><st c="14318">Bir şehir kızı olarak doğan ve büyüyen Kat bile banliyöye ev demeye başlamıştı. </st><st c="14398">Daha geçen yıl Bellemeade’de bir ev almıştı. </st><st c="14443">Bu finansal açıdan mantıklı bir hareketti, ayrıca artık hayatının bir taahhütte, üç odalı bir ev için de olsa herhangi bir taahhütte bulunması gereken bir dönemine gelmişti. </st><st c="14617">Bellemeade melez bir mahalleydi; kentin bir parçasıymış gibi hissedecek kadar yakın, yine de açık olarak ifade etmek gerekirse, banliyölerin güvenliğini sunacak kadar uzaktı.  </st></p>
			<p><st c="14792">İçgüdüsel bir kararla Bellemeade dönüşünü geçip otoyolda kaldı. </st><st c="14856">Surry Heights’a varması yarım saat sürdü.   </st></p>
			<p><st c="14898">Yol boyunca trafiğin yoğunluğu azaldı. </st><st c="14937">Aynı kalıptan çıkma evler, yerlerini ağaçlara ve kıvrılan tepelere; efsanevi nisan yağmurlarının tazelediği yeşile bıraktı. </st><st c="15061">Aileden gelen servetin şüphe götürmez göstergesi olan beyaz çitler ve atlar göründü. </st><st c="15146">Kat, Surry Heights Çıkışı’ndan çıkıp arabasını Fair Wind Yolu’na doğru sürdü.  </st></p>
			<p><st c="15224">Yolun üç buçuk kilometre aşağısındaki Quantrell Malikânesi’ne geldi. </st><st c="15293">Yanlış adrese gelmiş olması imkânsızdı. </st><st c="15333">Giriş yolunun iki yanında taş sütunlar yükseliyordu, sütunlardan birinin üstüne ferforje harflerle </st><span><st c="15432">Quantrell </st></span><st c="15442">yazısı asılmıştı. </st><st c="15460">Kapı ziyaretçilere açıktı. </st><st c="15487">Kat arabasıyla içeri girdi ve eve kadar kıvrılarak giden yoldan devam etti.   </st></p>
			<p><st c="15563">Evin önünde üç araba park etmişti. </st><st c="15598">Bir Jaguar ve iki Mercedes. </st><st c="15626">Beş yaşındaki Subaru’sunu Jaguar’ın yanına park edip arabadan indi. </st><st c="15694">Jaguar’ın şarap rengi cilasına bakarak </st><span><st c="15733">Güzel renk </st></span><st c="15744">diye düşündü. </st><st c="15758">İçi kusursuzdu, görünürde sahibinin kişiliğine dair en küçük bir ipucu yoktu. </st><st c="15836">Tamponunda çıkartma da yoktu. </st><st c="15866">Aslında, </st><span><st c="15875">Ekmek bulamıyorlarsa pasta yesinler </st></span><st c="15911">uygun bir çıkartma olurdu.   </st></p>
			<p><st c="15938">Ön kapıya yürüyüp zili çaldı. </st><st c="15968">Zil, bir mağaradaki kilise çanı gibi çınladı.   </st></p>
			<p><st c="16014">Kapı açıldı, uşak üniformasına benzer kıyafet giymiş bir adam ona baktı ve “Evet?” dedi.   </st></p>
			<p><st c="16103">Kat boğazını temizledi. </st><st c="16127">“Ben Dr. </st><st c="16136">Novak, Adli Tıp Kurumu’ndan. </st><st c="16165">Bay Adam Quantrell ile görüşebilir miyim acaba?”  </st></p>
			<p><st c="16214">“Bay Quantrell sizi bekliyor mu?”   </st></p>
			<p><st c="16248">“Hayır. </st><st c="16256">Ama resmi bir görevle buradayım.”   </st></p>
			<p><st c="16290">Adam kısa bir süre bu talebi değerlendiriyormuş gibi göründü. </st><st c="16352">Sonra kapıyı iyice açtı. </st><st c="16377">“İçeri girin” dedi.   </st></p>
			<p><st c="16397">Kabul edilmesinin bu kadar kolay olmasına şaşıran Kat içeri girdi. </st><st c="16464">Hayretle kristal avizeye baktı. </st><st c="16496">Mütevazı, küçük bir antre olduğunu düşündü. </st><st c="16540">Tipik bir şatoda göreceğiniz hiçbir şey yoktu. </st><st c="16587">Yerler parlak çimento mozaiğiydi. </st><st c="16621">Merdiven boyunca ikinci kata uzanan masif bir tırabzan vardı. </st><st c="16683">Çeşitli yerlerde –çoğu modern, azıcık rahatsız edici, vahşi renk patlamaları olan– tablolar asılıydı.   </st></p>
			<p><st c="16785">Uşak, “Burada bekleyin lütfen” dedi.   </st></p>
			<p><st c="16822">Yan kapıdan yok oldu. </st><st c="16844">Kat uzaktan gelen bir kadın kahkahası ve klasik müzik duydu. </st><span><st c="16905">Harika! </st><st c="16913">Parti var. </st><st c="16924">Mükemmel zamanlama Novak </st></span><st c="16949">diye düşündü.   </st></p>
			<p><st c="16963">Kat ayak seslerini duyunca döndü. </st><st c="16997">Yandaki bir kapıdan Adam Quantrell girdi ve arkasından sessizce kapıyı kapadı. </st><st c="17076">Resmi giysiler içindeydi, siyah kravat, beyaz gömlek. </st><st c="17130">Kat’i gördüğüne memnun olmuş gibi görünmüyordu.  </st></p>
			<p><st c="17178">Adam, “Mesele acil mi yoksa bekleyebilir mi Dr. </st><st c="17226">Novak?” diye sordu.  </st></p>
			<p><st c="17246">“Sanırım acil.”   </st></p>
			<p><st c="17262">Adam “Başka sorular mı?” diye sordu.   </st></p>
			<p><st c="17299">“Ve bir başka ceset.” Kat Adam’ın tepkisini izledi ve yüzündeki irkilmeyi gördüğünde hiç şaşırmadı. </st><st c="17399">Adam biraz durakladıktan sonra “Kimin?” diye sordu.   </st></p>
			<p><st c="17451">“Bir kadın. </st><st c="17463">Bulunduğu yer, ilkinin bulunduğu yerden pek uzak değil. </st><st c="17519">Güney Lexington’da bir merdiven boşluğunda. </st><st c="17563">Yine bir doz aşımı gibi duruyor.”   </st></p>
			<p><st c="17597">Adam hâlâ sersemlemiş görünüyordu. </st><st c="17632">“Gelip bakmamı ... </st><st c="17651">istiyor musunuz?”  </st></p>
			<p><st c="17669">“Şart değil. </st><st c="17682">Ama belki adını biliyorsunuzdur. </st><st c="17715">Yanında cüzdanı vardı. </st><st c="17738">Ehliyette Xenia Vargas yazıyor. </st><st c="17770">Ehliyetin ona ait olduğunu düşünüyorum çünkü fotoğraf, cesede benziyordu. </st><st c="17844">Bu isim size bir şey çağrıştırıyor mu?”  </st></p>
			<p><st c="17884">Adam nefes verdi. </st><st c="17902">Kat, bunun bir rahatlama sonucu mu yoksa bir iç çekme sonucu mu olduğunu merak etti.   </st></p>
			<p><st c="17987">Adam “Hayır. </st><st c="18000">Böyle birini bilmiyorum” dedi.   </st></p>
			<p><st c="18031">“Peki Nicos Biagi?”  </st></p>
			<p><st c="18051">“Bu ismi de duymadım. </st><st c="18073">Neden?”   </st></p>
			<p><st c="18081">“Yalnızca meraktan.”   </st></p>
			<p><st c="18102">Adam inanmadığını gösteren bir öfkeyle tepki verdi. </st><st c="18154">“Kapıma geliyor ve sırf nasıl tepki vereceğimi görmek için ceset isimleri söyleyerek bana saldırıyorsunuz. </st><st c="18261">Ve bütün bunlar yalnızca merak ettiğiniz için, öyle mi?”  </st></p>
			<p><st c="18318">“Nicos Biagi’nin ceset olduğunu kim söyledi?  </st></p>
			<p><st c="18363">“Lanet olsun! </st><st c="18377">Kim olduğunu bilmiyorum. </st><st c="18402">Öyle olabileceğini düşündüm. </st><st c="18431">Bahsettiğiniz diğer kişilerin hepsi ceset gibi!” Sesi sanki mozaik zeminden yankılandı ve geniş antrenin uzak köşelerinden geri döndü. </st><st c="18566">Birden kendisini toparladı, yüzü yeniden soğukkanlı ve renk vermeyen haline büründü. </st><st c="18651">“Öyleyse Nicos Biagi </st><span><st c="18672">kim</st></span><st c="18675">? Ve bir ceset mi değil mi?” diye sordu.   </st></p>
			<p><st c="18716">“Nicos şans eseri hayatta; henüz hayatta. </st><st c="18758">Hancock General Hastanesi’nde yatan bir hasta. </st><st c="18805">Aşırı doz uyuşturucu vakası. </st><st c="18834">Uyuşturucu konusunda endişeleniyoruz. </st><st c="18872">Yeni bir şeye benziyor ve şimdiden Jane Doe ile Xenia Vargas’ı öldürdü. </st><st c="18944">Nicos Biagi’nin yoğun bakıma girmesine yol açtı. </st><st c="18993">Bu konuda bir şey bilip bilmediğinizi öğrenmek istemiştim.”  </st></p>
			<p><st c="19053">“Niçin bilecekmişim?”   </st></p>
			<p><st c="19075">“Bir önsezi.”   </st></p>
			<p><st c="19089">Adam, Kat’i rahatsız edecek bir şekilde güldü. </st><st c="19136">“Umarım Adli Tıp Kurumu her zaman bu şekilde çalışmıyordur. </st><st c="19196">Çünkü, eğer durum buysa, adalet sistemimizin ciddi sorunları var demektir.”  </st></p>
			<p><st c="19272">Yandaki kapı yeniden açıldı. </st><st c="19301">Yüzünde şaşırmış bir ifade olan göz kamaştırıcı güzellikte bir kadın göründü. </st><st c="19379">Kadının gece elbisesinin kumaşındaki altın iplikler avizenin ışığında parıldıyordu. </st><st c="19463">Elbisesiyle aynı derecede parlak sarı saçları dalgalar halinde omuzlarına düşmüştü. </st><st c="19547">Kadın Adam’ın ziyaretçisine baktı. </st><st c="19582">Kat bu bakışın ne olduğunu derhal anladı; kadınsı bir tartma, ardından kaba bir yok sayma. </st><st c="19673">Kadın, “Bir terslik mi var Adam?” diye sordu.   </st></p>
			<p><st c="19719">Adam, “Hayır” dedi. </st><st c="19739">Bakışları hâlâ Kat’in üstündeydi. </st><st c="19773">“Yalnızca iş.”  </st></p>
			<p><st c="19788">Kadın “Ooo!” deyip tatlı bir şekilde gülümsedi. </st><st c="19836">“Pearl çorbayı şimdi getirdi. </st><st c="19866">Sensiz başlamak istemedik.”  </st></p>
			<p><st c="19894">“Kusura bakma Isabel. </st><st c="19916">Siz niçin başlamıyorsunuz? </st><st c="19943">Dr. </st><st c="19947">Novak ile benim işim bitmedi daha.”  </st></p>
			<p><st c="19983">Kadının bakışları yeniden Kat’in üzerine kaydı. </st><st c="20031">“İstersen ziyaretçin için de bir servis koyabiliriz.”  </st></p>
			<p><st c="20085">Tuhaf bir sessizlik oldu. </st><st c="20111">Sanki Adam bu istenmeyen ziyaretçiyi davet etmekten nazik bir şekilde kurtulmanın yolunu arıyor gibiydi.  </st></p>
			<p><st c="20216">Kat, “Buna gerek yok” dedi ve Adam’ın yüzünde bir rahatlama gördüğünü düşündü. </st><st c="20295">“Ben birazdan ayrılacağım. </st><st c="20322">İşimiz... </st><st c="20332">biter bitmez.”   </st></p>
			<p><st c="20347">Isabel de aynı derecede rahatlamış göründü ve tekrar gülümsedi. </st><st c="20411">“İşin bitince bize katıl Adam” deyip yandaki odaya çekildi.  </st></p>
			<p><st c="20471">Adam ile Kat kısa bir süre birbirlerine baktılar.  </st></p>
			<p><st c="20521">Adam, “Çalışma odasında konuşalım” dedi ve birden dönüp başka bir kapıyı açtı. </st><st c="20600">Kat onu takip ederek içeri girdi.  </st></p>
			<p><st c="20634">Burası tipik bir erkek mekânıydı; karanlık, şöminesi ve ahşap kaplamalarıyla kulüp havasında. </st><st c="20728">Hani o pipo ve konyak içilen odalardan. </st><st c="20768">Kat deri kanepeye oturdu. </st><st c="20794">Adam oturmadı; şöminenin yanına yürüdü. </st><st c="20834">Kat onu izledikçe kendisini daha da rahatsız hissediyordu. </st><st c="20893">Tabii ki mantıksızdı, ama </st><span><st c="20919">Adam’ın</st></span><st c="20926"> onu yemek masasına davet etmemesi hakaret gibi gelmişti. </st><st c="20984">Davet etmiş olsaydı elbette reddederdi; resmi bir yemeğe çat kapı gidilmez. </st><st c="21060">Üstelik Isabel’in gece elbisesine bakılırsa evde ne varsa yedikleri türden bir davet değildi bu. </st><st c="21157">Ama en azından Adam’ı geri çevirmenin zevkini yaşamış olurdu. </st><st c="21219">Gurur meselesiydi bu.   </st></p>
			<p><st c="21241">Adam, “Peki, bu önsezinin temeli nedir? </st><st c="21281">Niçin bu konuda bir şey bilmem gerekiyor?” diye sordu.  </st></p>
			<p><st c="21336">“Kibrit kutusu yüzünden.”   </st></p>
			<p><st c="21362">“Bu pek bir neden sayılmaz.”   </st></p>
			<p><st c="21391">“Çünkü bu yeni bir ilaç, daha önce rastlanmamış.”   </st></p>
			<p><st c="21441">Adam omuzunu silkti. </st><st c="21462">“Yani?”   </st></p>
			<p><st c="21470">“Ve çünkü siz Cygnus İlaç Şirketi’nin genel müdürüsünüz. </st><st c="21527">Ağrı kesiciler konusunda araştırma ve geliştirme çalışmalarıyla tanınan bir şirketin. </st><st c="21613">Daha yeni, ağrı kesici bir ilaç grubunu piyasaya çıkarmış bir şirket.”  </st></p>
			<p><st c="21684">“Ayak mantarı ilacı da üretiyoruz.”   </st></p>
			<p><st c="21720">“Ha, bir şey daha var.”  </st></p>
			<p><st c="21744">“Evet?” Adam başını çevirdiğinde, sarı saçları masa lambasının ışığıyla parladı.  </st></p>
			<p><st c="21825">“Cesedi görene kadar Jane Doe’nun tanıdığınız biri olabileceğini düşünüyordunuz.”   </st></p>
			<p><st c="21907">Adam bir anda sessizleşti. </st><st c="21934">Yüzündeki bütün alaycılık izleri yok oldu. </st><st c="21977">Oturdu, bakışlarını Kat’in bakışlarından kaçırıyordu.   </st></p>
			<p><st c="22031">“Onun kim olduğunu düşünmüştünüz Bay Quantrell?”   </st></p>
			<p><st c="22080">“Yakın... </st><st c="22090">olduğum biri.”   </st></p>
			<p><st c="22105">“Sırrınız nedir? </st><st c="22122">Niçin onun kim olduğunu düşündüğünüzü söyleyemiyorsunuz?”   </st></p>
			<p><st c="22180">“Bunlar konuşmak istediğim konular değil. </st><st c="22222">Bir yabancıyla değil.”   </st></p>
			<p><st c="22245">“O zaman ilaçla ilgili konuşabilir misiniz? </st><st c="22289">Bu yeni bir şey. </st><st c="22306">Gaz kromatografisinde çift fazlı yükseliş gösteren bir narkotik. </st><st c="22371">Cygnus’tan sızmış bir şey olabilir mi? </st><st c="22410">Geliştirmekte olduğunuz bir şey?”  </st></p>
			<p><st c="22444">“Spekülasyon yapmak istemem.”   </st></p>
			<p><st c="22474">Tabii yapmazdı. </st><st c="22490">Çünkü yaparsa her türlü suçlamaya açık hale gelirdi. </st><st c="22543">Ölüme neden olan ilaç üretimi. </st><st c="22574">Keşlerin katili.   </st></p>
			<p><st c="22591">Adam yavaşça başını kaldırdı. </st><st c="22621">“Morgda bir ceset daha olduğunu söylediniz. </st><st c="22665">Bir kadın.”  </st></p>
			<p><st c="22677">“Xenia Vargas.”   </st></p>
			<p><st c="22693">“Genç mi?”   </st></p>
			<p><st c="22704">“Aşağı yukarı yirmi.”   </st></p>
			<p><st c="22726">“Onu tarif eder misiniz?”   </st></p>
			<p><st c="22752">“Onu tanıyor olabileceğinizi mi düşünüyorsunuz?”   </st></p>
			<p><st c="22801">“Lütfen bana yalnızca görünüşünü tarif edin.”   </st></p>
			<p><st c="22847">Ses tonundaki bir şeyler, bastırılmış kaygı ifadesi Kat’in ona acımasına neden oldu. </st><st c="22932">“Bir altmış beş boylarında, zayıf sayılır. </st><st c="22975">Koyu kahverengi saçlı...”  </st></p>
			<p><st c="23001">“Boya olabilir mi?”   </st></p>
			<p><st c="23021">Kat durakladı. </st><st c="23036">“Mümkün, sanırım.”   </st></p>
			<p><st c="23055">“Peki gözleri? </st><st c="23070">Ne renk?”  </st></p>
			<p><st c="23080">“Ela.”   </st></p>
			<p><st c="23087">Yine bir sessizlik. </st><st c="23107">Sonra Adam ani bir telaşla ayağa kalktı. </st><st c="23148">“Sanırım en iyisi onu görmem” dedi.   </st></p>
			<p><st c="23184">“Yani... </st><st c="23193">şimdi mi?”   </st></p>
			<p><st c="23204">“Mümkünse.” Kat’le göz göze geldiler. </st><st c="23242">“Bana bu iyiliği yaparsanız.”   </st></p>
			<p><st c="23272">Kat de ayağa kalktı ve antreye giden Adam’ı takip etti.   </st></p>
			<p><st c="23328">“Akşam yemeğindeki misafirleriniz ne olacak?”   </st></p>
			<p><st c="23374">“Kendi kendilerine yiyebilirler. </st><st c="23407">Kibarca kaçmam için bana bir dakika müsaade eder misiniz?”   </st></p>
			<p><st c="23466">Yan kapıdan girdi, ama bu kez kapıyı açık bıraktı. </st><st c="23517">Kat resmi yemeğin yendiği salona ve masanın etrafında oturmuş beş altı misafire göz attı. </st><st c="23607">Misafirlerin bir kısmı meraklı gözlerle Kat’in bulunduğu yöne baktılar. </st><st c="23679">Isabel’in “Seni bekleyeyim mi Adam?” diye sorduğunu duydu.  </st></p>
			<p><st c="23738">Adam, “Lütfen bekleme. </st><st c="23761">Ne kadar süreceğini bilmiyorum” dedi.   </st></p>
			<p><st c="23799">“Biraz ayıp ettiğini biliyorsun.”   </st></p>
			<p><st c="23833">“Yapabileceğim bir şey yok. </st><st c="23861">Herkese iyi geceler. </st><st c="23882">Şarap mahzenimi ziyaret edebilirsiniz, ama bana birkaç şişe bırakırsınız değil mi?” Adamlardan birinin omuzuna hafifçe vurdu, el salladı ve kapıyı arkasından kapatarak antreye döndü.   </st></p>
			<p><st c="24065">Kat’e “Tamam. </st><st c="24079">Hadi gidelim artık” dedi.   </st></p>
			<hr />
			<div>
				<div id="footnote-002">
					<p><span><a href="1-3.xhtml#footnote-002-backlink"><st c="24105">3</st></a></span><span><st c="24106">.</st></span><st c="24107"> Orijinali PCP, tropical ice ve fruit loops: farklı uyuşturucu çeşitleri. </st><st c="24181">(ç.n.)</st></p>
				</div>
			</div>
		</div>
	<div id="charCountTotal" value="24187"></div></body>
</html>
