<?xml version="1.0" encoding="utf-8"?>
<html xmlns="http://www.w3.org/1999/xhtml">
  <head>
    <title>1-9</title>
    <meta http-equiv="Content-Type" content="text/html; charset=utf-8" />
  

</head>
  <body id="x1-9" xml:lang="tr-TR">
		<div>
			<p>  </p>
			<p id="_idParaDest-10" xml:lang="en-GB"><st c="0">9  </st></p>
			<p><st c="2">Kat neler olduğunu anlayamayacak kadar sersemlemişti; tek yapabildiği sırtüstü çimlerde yatıp şaşkın şaşkın gökyüzüne bakmaktı. </st><st c="130">Sonra yavaş yavaş birinin adını söylemekte olduğunun farkına varmaya, birinin gözlerinin önündeki saçları çektiğini, yüzünü okşadığını hissetmeye başladı.   </st></p>
			<p><st c="285">“Kat bana bak. </st><st c="300">Buradayım. </st><st c="311">Bana </st><span><st c="316">bak.</st></span><st c="320">”</st><span>  </span></p>
			<p><st c="322">Yavaş yavaş Adam’a odaklandı. </st><st c="352">Adam aşağıya doğru bakıyordu, gözlerindeki panik çok açıktı. </st><st c="413">Korkmuştu. </st><st c="424">Kat onun niçin korktuğunu merak etti.  </st></p>
			<p><st c="462">Adam, “Kat!” diye bağırdı. </st><st c="489">“Hadi, </st><span><st c="496">bir şey söyle.</st></span><st c="510">”  </st></p>
			<p><st c="513">Kat konuşmaya çalıştı ve tek yapabildiğinin fısıldamak olduğunu fark etti. </st><st c="588">“Adam?”  </st></p>
			<p><st c="596">Sersemliği içinde koşuşturmalar, bağırmalar, “İyi mi?” diyen sesler duydu.  </st></p>
			<p><st c="671">“Ne oldu?” diye sordu.   </st></p>
			<p><st c="694">“Hareket etme. </st><st c="709">Ambulans geliyor...”   </st></p>
			<p><st c="730">“</st><span><st c="731">Ne oldu?” </st></span><st c="741">Dik oturmaya çabaladı. </st><st c="764">Ani hareket, her şeyin dönmeye başlamasına neden oldu. </st><st c="819">Etrafındaki insanların yüzleri ve çimenleri berbat eden enkaz dönüyordu. </st><st c="892">Sonra evinden kalanları gördü. </st><st c="923">O görüntüyle birden her şey dondu ve son derece net bir görüntüye kavuştu.   </st></p>
			<p><st c="998">Ön duvar paramparça olmuştu ve iç duvarlar bir bebek evinin duvarları gibi açıktaydı. </st><st c="1084">Kumaş kırpıkları, kanepenin döşemeleri, eşya parçaları garajın önüne kadar fırlamıştı. </st><st c="1171">Tam tepesindeki bir ağaç dalında boş bir fotoğraf çerçevesi kasvetli kasvetli sallanıyordu.   </st></p>
			<p><st c="1263">Kalabalık içinden birileri “Aman Tanrım!” diye mırıldandı. </st><st c="1322">“Doğalgazı falan mı açık bıraktın?”  </st></p>
			<p><st c="1358">“Evim” diye fısıldadı Kat. </st><st c="1385">Gittikçe artan bir öfkeyle sallanarak ayaklandı. </st><st c="1434">“</st><span><st c="1435">Evime </st></span><st c="1441">ne yaptılar?”  </st></p>
			<p><st c="1455">Sonra, her şey yeterince harap olmamış gibi, ilk ateş kıvılcımı göründü. </st><st c="1528">Bir zamanlar mutfak olan yerden alevler çıkıyordu.  </st></p>
			<p><st c="1579">“Geri çekil!” diye bağırdı Adam. </st><st c="1612">“Herkes geriye!”  </st></p>
			<p><st c="1629">“</st><span><st c="1630">Hayır!</st></span><st c="1636">” Kat ileriye atılmaya çalıştı. </st><st c="1669">Bahçe hortumunu açabilirse, borular hâlâ sağlamsa geri kalan eşyalarını kurtarabilirdi. </st><st c="1757">“Bırak gideyim!” diye Adam’ı iterek bağırdı. </st><st c="1802">“Yanacak!”  </st></p>
			<p><st c="1813">Adam onu yakalayıp geri çekene kadar iki adım atmayı başardı. </st><st c="1875">Öfkeyle Adam’la mücadele etti, ama Adam onu kollarının arasında kıstırdı ve havaya kaldırarak evden uzaklaştırdı.  </st></p>
			<p><st c="1989">“Yanacak!” diye çığlık attı Kat.  </st></p>
			<p><st c="2022">“Kurtaramazsın Kat! </st><st c="2042">Gaz kaçağı var!”   </st></p>
			<p><st c="2059">Alevler çökmekte olan çatıyı yalayarak birdenbire yükseldi. </st><st c="2119">Yangın salona sıçramış, kalan eşyalarını tutuşturmuştu bile. </st><st c="2180">Kıvrılarak yükselen siyah ve kesif bir duman, kalabalığı caddenin öbür tarafına sürükledi.  </st></p>
			<p><st c="2271">Kat, Adam’a yaslanarak “Evim” diye hıçkırdı.  </st></p>
			<p><st c="2316">Adam onu kendisine çekti, yıkım manzarasından ve gürültüsünden korumak istercesine kollarıyla sıkıca sardı. </st><st c="2424">İlk itfaiye arabaları siren sesleriyle geldiklerinde Kat hâlâ Adam’a sımsıkı sarılmıştı. </st><st c="2513">Yüzünü gömleğine gömmüştü. </st><st c="2540">Alevlerin harıltısı ve itfaiyecilerin bağırmaları uzaklardan, bir başka boyuttan geliyor gibiydi. </st><st c="2638">Kat’in yaşadığı tek gerçeklik, mühim olan tek şey, Adam’ın kalbinin düzenli atışıydı.  </st></p>
			<p><st c="2724">Ancak Adam onu yavaşça bırakıp kulağına bir şeyler fısıldadığında istemeden de olsa gerçek dünyaya döndü. </st><st c="2830">Başını kaldırdığında ona bakan iki üniformalı adam gördü. </st><st c="2888">Biri polisti, diğerinin ceketinde Albion İtfaiye Dairesi yazıyordu.  </st></p>
			<p><st c="2956">Polis “Ne oldu?” diye sordu.   </st></p>
			<p><st c="2985">Kat başını salladı. </st><st c="3005">“Bilmiyorum.”  </st></p>
			<p><st c="3019">“Eve yeni gelmişti” dedi Adam. </st><st c="3050">“İçeri girdik, sonra bir dakikalığına tekrar dışarı çıktık. </st><st c="3110">Patlama o sırada oldu. </st><st c="3133">En şiddetli etkiyi o yaşadı. </st><st c="3162">Ben onun arkasındaydım...”  </st></p>
			<p><st c="3189">“Gaz kokusu aldınız mı?”  </st></p>
			<p><st c="3214">“Hayır.” Adam kesin bir ifadeyle başını salladı. </st><st c="3263">“Gaz yoktu.”  </st></p>
			<p><st c="3276">“Emin misiniz?”  </st></p>
			<p><st c="3292">“Kesinlikle. </st><st c="3305">Yangın, patlamadan sonra başladı.”  </st></p>
			<p><st c="3340">Polisle itfaiye görevlisi birbirlerine baktılar; Kat bu bakışın öneminden dehşet duydu.  </st></p>
			<p><st c="3428">“Bombaydı. </st><st c="3439">Değil mi?” dedi Kat.  </st></p>
			<p><st c="3460">Tek bir kelime etmediler. </st><st c="3486">Etmeleri gerekmiyordu. </st><st c="3509">Sessizlikleri yeterli bir yanıttı.  </st></p>
			<p>  </p>
			<p><st c="3544">Nihayet Adam’ın garajının önüne park ettiklerinde saat gece yarısını geçmişti. </st><st c="3623">İki saat kesiklerinin ve çürüklerinin tedavisi için acil serviste, iki saat de soruları cevaplamak için Bellemeade polis karakolunda zaman geçirmişlerdi. </st><st c="3777">Artık her ikisi de yorgunluktan perişandı. </st><st c="3820">Arabadan sendeleyerek çıkıp ön merdivenleri zar zor tırmandılar.   </st></p>
			<p><st c="3885">Thomas, kapıda onları bekliyordu. </st><st c="3919">Adam’ın yırtılmış takım elbisesine bakıp heyecan içinde “Bay Q.! </st><st c="3984">Bir kavga </st><span><st c="3994">daha mı</st></span><st c="4001">?”   </st></p>
			<p><st c="4004">“Hayır. </st><st c="4012">Bu seferki yalnızca bomba” dedi Adam. </st><st c="4050">Thomas’ın sorularına engel olmak için elini kaldırdı. </st><st c="4104">“Sabah her şeyi anlatırım. </st><st c="4131">Önce Dr. </st><st c="4140">Novak’ı yatağına yatıralım. </st><st c="4168">Bu gece burada kalacak.”  </st></p>
			<p><st c="4193">Thomas son derece sakin bir şekilde başını salladı. </st><st c="4245">“Misafir odasını hazırlayacağım” deyip önlerinden üst kata çıktı.  </st></p>
			<p><st c="4311">Adam, Kat’in merdivenleri yavaş yavaş çıkmasına yardım etti. </st><st c="4372">Merdivenlerin son basamağını çıkıp koridor boyunca yürümesine yardım ederken vücudunun çok küçük, çok kırılgan olduğunu hissetti. </st><st c="4502">Onlar güney taraftaki misafir odasına ulaştıklarında Thomas, yatak örtüsünü katlamış, şifoniyerin üstüne temiz havlular koymuş ve perdeleri kapatmıştı bile. </st><st c="4659">“Şimdi sizin odanızı hazırlayacağım Bay Q” dedi ve yavaşça çekildi.   </st></p>
			<p><st c="4727">“Hadi seni yatıralım” dedi Adam. </st><st c="4760">Kat’i yatak örtüsünün üstüne oturttu, ayakkabılarını çıkarmak için eğildi.   </st></p>
			<p><st c="4835">“Berbat bir haldeyim” diye mırıldandı Kat giysilerine bakarak.  </st></p>
			<p><st c="4898">“Sabahleyin onları temizleriz. </st><st c="4929">Şimdi biraz uykuya ihtiyacın var. </st><st c="4963">Üstündekileri çıkartmana yardımcı olabilir miyim?”   </st></p>
			<p><st c="5014">Kat, hafif muzip bir ifadeyle Adam’a baktı.  </st></p>
			<p><st c="5058">Adam gülümsedi. </st><st c="5074">“İnan bana tamamen asil bir amaçla.”   </st></p>
			<p><st c="5111">“Yine de” dedi Kat. </st><st c="5131">“Kendi kendime yapabilirim sanırım.”  </st></p>
			<p><st c="5168">Adam yatağa onun yanına oturdu. </st><st c="5200">“Bu iş fazla ileri gitti” dedi. </st><st c="5232">“İşini yapmak başka bir şey Kat. </st><st c="5265">Azmini çok da takdir ediyorum. </st><st c="5296">Gerçekten takdir ediyorum. </st><st c="5323">Ama işler artık çok çirkinleşti. </st><st c="5356">Bu sefer şanslıydın. </st><st c="5377">Ama bir dahakine...” Düşüncesini sürdürmek istemedi ve sustu.   </st></p>
			<p><st c="5439">Ama önemli değildi. </st><st c="5459">Kat uyumuştu bile.  </st></p>
			<p>  </p>
			<p><st c="5478">Adam ertesi sabah baktığında Kat hâlâ uyuyordu.  </st></p>
			<p><st c="5526">Adam sessiz sessiz Kat’in yanındaki koltukta oturdu. </st><st c="5579">Gün ışığı perdelerin arasından göz kırpıyor, duvarların ve cilalı eşyaların üzerinde dans ediyordu. </st><st c="5679">Misafir odasının ne kadar çekici olabildiğini, sabah ışığında ne kadar güzel göründüğünü unutmuştu. </st><st c="5779">Belki daha önce hiç bu kadar güzel </st><span><st c="5814">olmamıştı</st></span><st c="5823">; belki de yanında uyuyan bu kadının sayesinde misafir odasının çekiciliğini ilk kez görüyordu.  </st></p>
			<p><st c="5920">Kapı vuruldu. </st><st c="5934">Döndüğünde Thomas’ın başını uzattığını gördü.  </st></p>
			<p><st c="5980">Thomas fısıldayarak “Kahvaltı etmek isteyebilir diye düşündüm” dedi ve getirdiği kahvaltı tepsisini gösterdi.   </st></p>
			<p><st c="6090">“Sanırım gerçekten ihtiyacı olan şey” dedi Adam, “uyumasına izin verilmesi.” Thomas’ın peşinden koridora çıktı ve arkasından kapıyı sessizce kapadı.  </st></p>
			<p><st c="6239">Adam “Giysilerini aldın mı?” diye sordu.  </st></p>
			<p><st c="6280">Thomas içini çekerek “Maalesef tamir edilemeyecek haldeler” dedi.  </st></p>
			<p><st c="6346">“O zaman eve bir şeyler gönderilmesini ayarlayabilir misin? </st><st c="6406">Muhtemelen bütün gardırobunun yenilenmesi gerekecek. </st><st c="6459">O yangından hiçbir şeyin kurtulduğunu zannetmiyorum.”   </st></p>
			<p><st c="6513">Thomas başıyla onayladı. </st><st c="6538">“Neiman-Marcus’u ararım. </st><st c="6563">Altı beden değil mi?”  </st></p>
			<p><st c="6585">Adam akşam misafir odasına çıkan merdivenleri tırmanmasına yardım ederken ne kadar ince olduğunu hissettiğini net bir şekilde hatırladı. </st><st c="6722">“Evet” dedi. </st><st c="6735">“Altı beden olur gibi.”   </st></p>
			<p><st c="6759">Adam aşağıda, yemek odasında yayılmış kahvesini içip, iştahsız bir halde kahvaltısından atıştırıyordu. </st><st c="6862">Yandaki odadan Thomas’ın yaptığı telefon konuşmasını keyifle dinledi. </st><st c="6932">“Tam bir gardırop” dedi Thomas. </st><st c="6964">“Evet iç çamaşırları da.” Sutyen bedeni kaçtı? </st><st c="7011">Nasıl </st><span><st c="7017">bilebilirdi</st></span><st c="7028"> ki? </st><st c="7033">Thomas telefonu kapatıp yemek odasına geldi; biraz tedirgin görünüyordu. </st><st c="7106">“Şey... </st><st c="7114">bedeniyle ilgili sorun yaşıyorum.”  </st></p>
			<p><st c="7149">Adam güldü. </st><st c="7161">“Sanırım bu mesele ikimizi de aşar Thomas. </st><st c="7204">Niçin Dr. </st><st c="7214">Novak’ın kalkmasını beklemiyoruz?”  </st></p>
			<p><st c="7249">Thomas rahatlamış görünüyordu. </st><st c="7280">“Mükemmel bir fikir.”  </st></p>
			<p><st c="7302">Çakılların üzerinde dönen tekerleklerin sesini duydular. </st><st c="7359">Adam camdan baktı ve garajın önüne park eden mavi bir Chevrolet gördü. </st><st c="7430">“Komiser Sykes olmalı” dedi. </st><st c="7459">“Onu içeri alayım.”  </st></p>
			<p><st c="7479">Sykes ile Ratchet’ı ön kapıda yan yana görünce şaşırdı. </st><st c="7535">Belli ki cumartesileri bile ekip olarak dolaşıyorlardı. </st><st c="7591">Giysileri bile benzerdi; kurallara uygun olmayan polo yaka tişört ve spor ayakkabıları.   </st></p>
			<p><st c="7679">“Günaydın Bay Q” dedi Sykes, gözlüklerini çıkarırken. </st><st c="7733">Elinde bir çanta vardı. </st><st c="7757">“İstediklerinizi getirdim.”   </st></p>
			<p><st c="7785">“İçeri girin lütfen. </st><st c="7806">Kahve ve kahvaltı var, isterseniz.”  </st></p>
			<p><st c="7842">Ratchet sırıttı. </st><st c="7859">“Harika!”  </st></p>
			<p><st c="7869">Üç adam yemek masasının etrafında oturdu. </st><st c="7911">Thomas fincan, fincan tabağı ve demlikle taze kahve getirdi. </st><st c="7972">Ratchet tişörtünün yakasına bir peçete taktı ve bir bageli</st><span><span id="footnote-011-backlink"><a href="1-9.xhtml#footnote-011"><st c="8030">10</st></a></span></span><st c="8033"> daha da lezzetlendirmek için krem peynir sürmeye girişti. </st><st c="8092">Orasına burasına hafifçe sürmek yetmezdi; kalın bir tabakayla kaplanmalı üzerine de birkaç kat füme balık konmalıydı. </st><st c="8210">Sykes devriye günlerinden kalan bir alışkanlıkla yalnızca çok şekerli kahve aldı ve bunun en sevdiği enerji kaynağı olduğunu söyledi.   </st></p>
			<p><st c="8344">Adam, “Peki elinizde ne var?” diye sordu.  </st></p>
			<p><st c="8386">Sykes çantadan bir sürü dosya çıkarıp masanın üstüne yaydı. </st><st c="8446">“İstediğiniz dosyalar. </st><st c="8469">Haa, dün akşamki patlama hakkında...”   </st></p>
			<p><st c="8507">“Gaz kaçağı değil mi?”  </st></p>
			<p><st c="8530">“Kesinlikle gaz kaçağı değil. </st><st c="8560">Yıkım mühendisleri evden kalanları tetkik ettiler” dedi Sykes. </st><st c="8623">“Anlaşılan ön kapı açıldığında çalışmaya başlayan bir bomba düzeneği varmış. </st><st c="8700">Düzenek çalışmaya başladıktan sonra altmış saniye süreyle yanan fitil, fünyeyi ateşlemiş. </st><st c="8790">Ayrıca kayda değer miktarda da TNT varmış.”  </st></p>
			<p><st c="8834">Adam kaşlarını çattı. </st><st c="8856">“Altmış saniyelik fitil? </st><st c="8881">O zaman bu niçin hemen patlamadığını açıklıyor.”  </st></p>
			<p><st c="8930">Sykes başıyla onayladı. </st><st c="8954">“Gecikmeli ateşleme sistemi. </st><st c="8983">Kurban eve girdikten</st><span><st c="9003"> sonra</st></span><st c="9009"> patlayacak biçimde tasarlanır.”   </st></p>
			<p><st c="9042">“Bunlar her kimse, oyun oynamıyorlar” diye ekledi ağzı bagel dolu olan Ratchet.   </st></p>
			<p><st c="9122">Adam arkasına yaslandı. </st><st c="9146">Yeni edindiği bu bilgi onu afallatmıştı. </st><st c="9187">O ana kadar basit bir açıklama olmasını umuyordu. </st><st c="9237">Fırındaki bir arıza belki; doğal nedenlerle oluşan ve kokusunu alamadığı bir gaz kaçağı. </st><st c="9326">Ama burada su götürmez bir kanıt vardı: Birileri Kat’in ölmesini istemişti. </st><st c="9402">Ve bu hedefe ulaşmak için büyük bir çaba harcıyorlardı.   </st></p>
			<p><st c="9458">Bu açıklamayla öylesine sarsılmıştı ki, Kat’in yemek odasına indiğini fark etmemişti. </st><st c="9544">Sonra başını kaldırdı ve onu gördü. </st><st c="9580">Adam’ın eski bornozlarından birinin içinde kaybolmuş gibi görünüyordu. </st><st c="9651">Bornozun kuşağını beline sımsıkı bağlamıştı. </st><st c="9696">Masanın etrafında oturan Sykes ile Ratchet’a baktı.  </st></p>
			<p><st c="9748">Adam, “Lou’nun söylediğini duydun mu?” diye sordu.  </st></p>
			<p><st c="9799">Kat başıyla onayladı. </st><st c="9821">Sonra derin bir nefes aldı. </st><st c="9849">“Sanırım artık gerçeklerle yüzleşmenin zamanı geldi. </st><st c="9902">Birisi gerçekten beni öldürmeye çalışıyor.”  </st></p>
			<p><st c="9946">Bir sessizliğin ardından “Öyle görünüyor” dedi Adam.  </st></p>
			<p><st c="9999">Kollarını göğsünde kavuşturan Kat, odada yavaş yavaş dolaşmaya başladı. </st><st c="10071">Yürürken bir yandan da düşünüyordu. </st><st c="10107">Camın önünde durup dışarda güneşin altında parlayan çimenlere ve ağaçlara baktı.  </st></p>
			<p><st c="10188">Sykes, “İnan bana Kat” dedi. </st><st c="10217">“Bellemeade Bölgesi Polis Departmanı bütün gücüyle bu işin üstüne gidiyor. </st><st c="10292">Dedektiflerle konuştum. </st><st c="10316">Bütün olasılıkları değerlendiriyorlar...”  </st></p>
			<p><st c="10358">Kat “Gerçekten mi?” diye yumuşak bir ses tonuyla sordu.  </st></p>
			<p><st c="10414">“Düşünülmesi gereken bir sürü yönü var. </st><st c="10454">Belki mahkemede aleyhine uzman görüşü verdiğin biridir. </st><st c="10510">Ya da eski bir sevgili. </st><st c="10534">Lanet olsun, Ed’i bile sorguluyorlar.”  </st></p>
			<p><st c="10573">“Ed mi?” diye vahşi, umutsuz bir sesle güldü Kat. </st><st c="10623">“Ed bırak bomba döşemeyi, bir DVD oynatıcıyı bile çalıştıramaz.”  </st></p>
			<p><st c="10688">“Tamam, o zaman Ed değildir muhtemelen. </st><st c="10728">En azından o şahsen yapmamıştır. </st><st c="10761">Ama yine de sorgulandı.”  </st></p>
			<p><st c="10786">Kat Sykes’a bakmak için döndü. </st><st c="10817">“O zaman herkes bunun gerçekten bir cinayet girişimi olduğu konusunda hemfikir.”  </st></p>
			<p><st c="10898">“Hiç kuşku yok. </st><st c="10914">Bunu anlamak için evine, daha doğrusu bir zamanlar evin olan enkaza bir göz atmak yeter.”  </st></p>
			<p><st c="11004">Kat tekrar dışarı, ağaçlara baktı. </st><st c="11039">“Bu onların yüzünden.”  </st></p>
			<p><st c="11062">“Kimin?”  </st></p>
			<p><st c="11071">“Nicos Biagi, Jane Doe. </st><st c="11095">Project binalarında olanlar yüzünden.”  </st></p>
			<p><st c="11134">“Başka düşmanların da olabilir” dedi Sykes. </st><st c="11178">“Çantanı da kaybetmiştin. </st><st c="11204">Hatırlıyor musun? </st><st c="11222">O serserilerden biri evine girmiş olabilir...”  </st></p>
			<p><st c="11269">“Ve altmış saniye gecikmeli bir bomba düzeneği mi yerleştirmiştir?” Başını salladı. </st><st c="11353">“Sanırım köşedeki süpermarketten de bir torba TNT almışlardır. </st><st c="11416">Lou, onlar </st><span><st c="11427">çocuktu</st></span><st c="11434">. Ben onlar gibi çocuklarla birlikte büyüdüm. </st><st c="11480">Onlar fitillerle, fünyelerle uğraşmazlar. </st><st c="11522">Üstelik niye yapsınlar ki?”  </st></p>
			<p><st c="11550">“Bilmiyorum.” Sykes can sıkıntısıyla içini çekti. </st><st c="11600">“Size saldırdılar...”  </st></p>
			<p><st c="11622">“Ama bizi öldürmediler! </st><st c="11646">Ellerine fırsat geçmişti, ama yapmadılar.”  </st></p>
			<p><st c="11689">Adam Sykes’a baktı. </st><st c="11709">“Kat haklı, komiser. </st><st c="11730">O çocuklar ateşleyici fitillerden anlamaz. </st><st c="11773">Bu bomba, sofistike bir aygıt gibi görünüyor. </st><st c="11819">Ne yaptığını bilen birinin yaptığı bir şey.”  </st></p>
			<p><st c="11864">“Profesyonel biri” dedi Ratchet.  </st></p>
			<p><st c="11897">Bu sözcük Kat’in renginin atmasına yetti. </st><st c="11939">Adam, Kat’in çenesinin kasıldığını, dudaklarının gerildiğini gördü. </st><st c="12007">Korkmuştu, tamam. </st><st c="12025">Korkmalıydı. </st><st c="12038">Sessizce masaya gidip karşısına oturdu. </st><st c="12078">Bornozun yakası biraz açıldı. </st><st c="12108">Adam ancak o zaman, Kat’in o havlunun içinde çıplak olduğunu fark etti. </st><st c="12180">Ne kadar savunmasız göründüğünü düşündü. </st><st c="12221">Her şeyinden, giysilerinden bile yoksun kalmıştı.  </st></p>
			<p><st c="12271">Ve o anda Kat’in hissettiği şey tam da savunmasızlıktı.   </st></p>
			<p><st c="12327">Kat, bornozu göğüslerine sararak oturdu. </st><st c="12368">Gözü masanın üstündekilere takıldı. </st><st c="12404">Sykes ile Ratchet’ın gitmek üzere kalktıklarını duydu, vedalarını belli belirsiz algıladı, uzaklaşan ayak seslerini duydu. </st><st c="12527">Sonra da arkalarından kapanan sokak kapısının gümbürtüsü geldi. </st><st c="12591">Kapalı kapılar. </st><st c="12607">Geleceği düşünmeye çalıştığında gördüğü buydu. </st><st c="12654">Kapalı kapılar, gizli tehditler.  </st></p>
			<p><st c="12687">Bir zamanlar hayatın rahatlatıcı bir öngörülebilirliği vardı. </st><st c="12749">Her sabah arabayla işe git, her akşam arabayla işten dön. </st><st c="12807">Yılda iki kez tatil yap, kırk yılda bir biriyle randevulaş. </st><st c="12867">Davis Wheelock’ın Şef Adli Tıp Uzmanı unvanını kendisi alana kadar –Wheelock bir keresinde bunun kesinlikle gerçekleşeceğini söylemişti Kat’e– kariyerinde istikrarlı bir terfi.   </st></p>
			<p><st c="13044">Şimdi, hiçbir şeyden emin olamayacağı hatırlatılmıştı. </st><st c="13099">Geleceğinden emin olamazdı. </st><st c="13127">Hatta hayatta kalacağından bile emin olamazdı.  </st></p>
			<p><st c="13174">“Yalnız değilsin Kat” dedi Adam.   </st></p>
			<p><st c="13207">Kat başını kaldırdı ve masanın karşısından Adam’ın bakışını gördü. </st><st c="13274">“Neye ihtiyacın olursa” dedi Adam. </st><st c="13309">“Her ne olursa...”  </st></p>
			<p><st c="13328">“Teşekkürler” dedi Kat. </st><st c="13352">“Ama bağış kabul etmeyi pek beceremem.”  </st></p>
			<p><st c="13392">“Benim söylemek istediğim bu değil. </st><st c="13428">Seni bir hayır işi olarak görmüyorum.”  </st></p>
			<p><st c="13467">“Ama şu anda tam da buyum.” Kat ayağa kalkıp yürümeye başladı. </st><st c="13530">“Bir tür – bir tür evsiz! </st><st c="13556">Misafir odanda kamp kurmuş...”  </st></p>
			<p><st c="13587">Adam’ın aniden gülmesi Kat’i şaşırttı. </st><st c="13626">“Açıkçası bu sabah gerçekten biraz </st><span><st c="13661">dökülüyorsun</st></span><st c="13673">. Bu arada o bornozu nerden buldun?”  </st></p>
			<p><st c="13710">Kat üzerindeki yıpranmış bornoza baktı ve birden o da güldü. </st><st c="13771">“Çarşaf dolabından. </st><st c="13791">Üstüme bir şey giymem gerekiyordu ve düşündüm ki ya bunu giyecektim ya da havluya sarınacaktım. </st><st c="13887">Bu arada benim giysilerim nerede?”  </st></p>
			<p><st c="13922">“Ümitsiz bir durum. </st><st c="13942">Thomas’ın onları atması gerekti.”   </st></p>
			<p><st c="13976">“Giysilerimi attı mı?”  </st></p>
			<p><st c="13999">“Yeni bir şeyler geliyor.”   </st></p>
			<p><st c="14026">Kat, Adam’ın aşağı doğru kayan müstehzi bakışını yakaladı ve bornozun yakasının yine sarkarak açılmış olduğunu fark etti. </st><st c="14148">Tedirgin bir şekilde iki yakasını çekiştirerek bir araya getirdi.   </st></p>
			<p><st c="14214">Oturunca masanın üstünde bir kâğıt yığını olduğunu fark etti. </st><st c="14276">“Nedir bütün bunlar?”  </st></p>
			<p><st c="14298">“Komiser Sykes bıraktı bunları. </st><st c="14330">Polis dosyaları. </st><st c="14347">Ya da dosyaların fotokopileri.”  </st></p>
			<p><st c="14379">“Bunları sana mı </st><span><st c="14396">verdi</st></span><st c="14401">? Bu tamamen kural dışı.”  </st></p>
			<p><st c="14427">“Aynı zamanda aramızda bir sır. </st><st c="14459">Bizim onunla </st><span><st c="14472">al gülüm ver gülüm</st></span><st c="14490"> denebilecek bir anlaşmamız var.”   </st></p>
			<p><st c="14524">“Oo! </st><st c="14529">Peki dosyalarda ne var?”  </st></p>
			<p><st c="14554">Adam en üstteki dosyayı aldı. </st><st c="14584">“Bu Nicos Biagi. </st><st c="14601">Ve Xenia Vargas. </st><st c="14618">Ve Jane Doe.” Kat’e özür dilercesine baktı. </st><st c="14662">“Sana karşı dürüst olacağım Kat. </st><st c="14695">Bunları senin için değil, kendim için; Cygnus için ısmarladım. </st><st c="14758">Gerçekleri görmezden gelemem. </st><st c="14788">Sokaklarda insanları öldüren </st><span><st c="14817">benim </st></span><st c="14823">ilacım. </st><st c="14831">Nasıl ele geçirdiklerini bilmek istiyorum.”  </st></p>
			<p><st c="14875">Kat dikkatini en üstteki dosyaya vermişti. </st><st c="14918">“Bakalım bunda neler var.”  </st></p>
			<p><st c="14945">Adam Nicos Biagi’nin dosyasını açtı. </st><st c="14982">“İsimler ve adresler. </st><st c="15004">Ailesi ilacı nereden aldığını bilebilir.”  </st></p>
			<p><st c="15046">“Konuşmazlar. </st><st c="15060">Sykes bile ağızlarından bir şey alamadı.”  </st></p>
			<p><st c="15102">“Bu seni şaşırttı mı? </st><span><st c="15124">Polis </st></span><st c="15130">kokusunu iki kilometre öteden almışlardır. </st><st c="15173">Onun için onlara ben soracağım.”  </st></p>
			<p><st c="15206">“</st><span><st c="15207">Senden</st></span><st c="15213"> ne kokusu alacaklarını merak ediyorum.”  </st></p>
			<p><st c="15254">“Para kokusu. </st><st c="15268">Çok ikna edicidir.”  </st></p>
			<p><st c="15288">“Adam, Project binalarına şişkin bir cüzdanla giremezsin!”  </st></p>
			<p><st c="15347">“Daha özendirici bir yol düşünebiliyor musun?”  </st></p>
			<p><st c="15394">“Oraya korumasız gireceksin ve seni bir lokmada yutacaklar.”  </st></p>
			<p><st c="15455">“O zaman bu insanlara nasıl </st><span><st c="15483">ulaşacağım</st></span><st c="15493">?” diye sordu Adam, dosyaları göstererek. </st><st c="15535">“Maeve’nin izini bulmaya çalışırken bir sürü özel dedektifle görüştüm. </st><st c="15606">Dolayısıyla profesyonel denen o insanlara pek güvenim yok. </st><st c="15665">Nicos’un ya da Xenia’nın bir arkadaşının, aradığımız cevapları bilmesi gerektiğini biliyorum. </st><st c="15759">Bunu söyleyen sendin Kat. </st><st c="15785">İlacın Cygnus’tan nasıl çıktığını bulamasak da belki kime gittiğini bulabiliriz. </st><st c="15866">Ve onun bunu nasıl aldığını.”  </st></p>
			<p><st c="15896">“Bulmak istediğinden emin misin?” diye sordu Kat. </st><st c="15946">“Peki ya bulduğun cevap tatsız bir sürpriz olursa?”   </st></p>
			<p><st c="15998">“Maeve’den söz ediyorsun?”  </st></p>
			<p><st c="16025">“Adı aklımdan geçti.”  </st></p>
			<p><st c="16047">Adam içini çekti. </st><st c="16065">“Bu... </st><st c="16072">yüzleşmem gereken bir şey.”  </st></p>
			<p><st c="16100">“O yüzden kendin yapıyorsun değil mi? </st><st c="16138">Niçin yasal işlemleri yapması için bir polis dedektifi tutmayasın? </st><st c="16205">Yabancı birinin kızının ne yaptığını öğrenmesinden korkuyorsun.”  </st></p>
			<p><st c="16270">Adam bakışlarını kaçırdı. </st><st c="16296">“Biliyor musun, onu koruyabileceğimi düşünüyordum. </st><st c="16347">Onu sokaklardan çekip düzenli bir hayata sokabileceğimi. </st><st c="16404">Ama bu olmayacak. </st><st c="16422">Yardım almayı reddediyor. </st><st c="16448">Ve bu arada insanlar ölüyor. </st><st c="16477">Bense sorumlunun o olup olmadığını bilmiyorum...”  </st></p>
			<p><st c="16527">“Onu koruyamazsın Adam. </st><st c="16551">Bir gün seçimlerinin bedelini ödemek zorunda kalacak.”  </st></p>
			<p><st c="16606">“Bunu bilmediğimi mi zannediyorsun?” Hayal kırıklığıyla kafasını salladı. </st><st c="16680">“Bütün bu yıllar boyunca yaptığım tam da buydu. </st><st c="16728">Onu korumak, paçasını kurtarmak. </st><st c="16761">Hesabında para kalmadığında faturalarını ödemek. </st><st c="16810">Terapistlerle randevularını ayarlamak. </st><st c="16849">Hep yeterince ilgi gösterirsem, doğru şeyi yaparsam –doğru şey her neyse artık– onu bu çukurdan çıkarabilirim diye düşündüm. </st><st c="16974">Sonu Georgina gibi olmaz dedim.”  </st></p>
			<p><span><st c="17007">Georgina. </st></span><st c="17017">Kat, Hancock General’daki plaketin üstündeki ismi düşündü. </st><span><st c="17076">Georgina Quantrell Bölümü.  </st></span></p>
			<p><st c="17103">Kat nazikçe “Karın nasıl öldü?” diye sordu.  </st></p>
			<p><st c="17147">Adam o kadar uzun süre sessiz kaldı ki, Kat belki de soruyu duymamış olduğunu düşündü. </st><st c="17234">“Bir sürü şeyden öldü” dedi sonunda. </st><st c="17271">“Resmi tanı karaciğer sirozu. </st><st c="17301">Ama hastalık aslında çocukluğuna gidiyor. </st><st c="17343">Martiniye ve işine bağımlı bir baba. </st><st c="17380">İlaçlara ve sigaraya bağımlı bir anne. </st><st c="17419">Georgina hep kendisini rahatlatacak bir şeyler aradı. </st><st c="17473">Nerede olursa olsun. </st><st c="17494">Biz tanıştığımızda çoktan iki koca eskitmişti. </st><st c="17541">Ve kim bilir kaç şişe cin tüketmişti. </st><st c="17579">Ben o zamanlar yirmi dört yaşındaydım. </st><st c="17618">Tek görebildiğim bu... </st><st c="17641">bu kesinlikle insanın aklını başından alan kadın ve onun sevimli kızıydı. </st><st c="17715">Georgina durumunu gizlemekte çok ustaydı. </st><st c="17757">Mecbur kaldığında haftalarca içmemeyi başarabilirdi ve evlenene kadar yaptığı buydu. </st><st c="17842">Ama balayından döndüğümüzde biraz fazla viski, biraz fazla şarap içtiğini fark ettim. </st><st c="17928">Sonra Thomas dolaptaki şişe zulasını buldu. </st><st c="17972">Ve işte o zaman işin ne kadar ileri gittiğini anladım...” Başını salladı ve içini çekti. </st><st c="18061">“On dört yıl sonra öldü. </st><st c="18086">Ve ben hâlâ sonuçlarıyla; Maeve ile uğraşıyorum.”  </st></p>
			<p><st c="18136">“Bütün bunlara rağmen Georgina’yla evliliğini sürdürdün?”  </st></p>
			<p><st c="18194">“Başka seçeneğim olmadığını düşündüm. </st><st c="18232">Ama onun da seçeneği yoktu. </st><st c="18260">Kendi kendine zarar verme eğilimi genlerinde vardı ve bununla mücadele edecek iradesi yoktu. </st><st c="18353">Yeterince güçlü değildi, o kadar.” Durakladı ve sakince ekledi: “Senin gibi değildi.”  </st></p>
			<p><st c="18439">Sonra Kat’e baktı ve Kat onun gri mavi gözlerinin büyüsüne kapılmış olduğunu fark etti. </st><st c="18527">Masanın üstünden doğru birbirlerine uzandılar, parmakları birbirine değdi ve kenetlendi. </st><st c="18616">Kapı ziline ve Thomas’ın kapıyı açmak üzere antreye giden adımlarının sesine rağmen ellerini ayırmadılar.   </st></p>
			<p><st c="18722">Ancak kibar bir öksürük sesi başlarını kaldırmalarını sağlayabildi. </st><st c="18790">Thomas kapıda duruyordu. </st><st c="18815">“Bay Q., Neiman-Marcus’un gardırop danışmanı geldi. </st><st c="18867">Dr. </st><st c="18871">Novak’ın gelen kıyafetlere göz atmak isteyebileceğini düşündüm.”  </st></p>
			<p><st c="18936">“</st><span><st c="18937">Gardırop danışmanı mı?</st></span><st c="18959">” dedi Kat şaşkınlıkla. </st><st c="18984">“Ama benim şu anda ihtiyacım olan tek şey bir kot pantolon ve iç çamaşırlarımı değiştirmek.”  </st></p>
			<p><st c="19077">Thomas “Danışmanın tavsiyelerini almanız gerekmiyor” dedi. </st><st c="19136">“Yine de...” Üzerindeki bornoza baktı. </st><st c="19175">“Eminim </st><span><st c="19183">işinize yarayacak</st></span><st c="19200"> önerileri olacaktır.”  </st></p>
			<p><st c="19223">Kat gülüp masadan kalktı. </st><st c="19249">“İçeri al onu. </st><st c="19264">Sanırım üzerime bir şeyler giymem gerekiyor.”   </st></p>
			<p><st c="19310">“Dr. </st><st c="19315">Novak, seçimlerinizi yaptıktan sonra, bornozu bana bırakırsanız, gereğinin yapılmasıyla ben ilgilenirim” dedi Thomas.  </st></p>
			<p><st c="19433">“Nasıl istersen” dedi Kat.  </st></p>
			<p><st c="19460">“Güzel” dedi Thomas ve odadan çıkmak üzere arkasını döndü. </st><st c="19519">Yürürken bir yandan da gizlemediği bir neşeyle “Çünkü onu yakacağım” diye mırıldanıyordu.  </st></p>
			<p>  </p>
			<p><st c="19609">Güney Lexington’da ihtiyaçları olan şey, korunmaydı. </st><st c="19662">Ve Kat düşman bir bölge söz konusu olduğunda, en iyi korumayı bölgede yaşayan birilerinin sağlayabileceğine karar vermişti. </st><st c="19786">Dolayısıyla önce Earl Baba’nın evine, torunu Anthony’yle konuşmaya gittiler. </st><st c="19863">Oğlanın Project’te bir gücü olmayabilirdi ama gücü olanlara nasıl ulaşılabileceğini bilirdi.  </st></p>
			<p><st c="19956">Anthony’yi atletiyle oturma odasındaki kanepeye yayılmış </st><span><st c="20013">Days of Our Lives</st></span><st c="20030">’ı</st><span><span id="footnote-010-backlink"><a href="1-9.xhtml#footnote-010"><st c="20033">11</st></a></span></span><st c="20036"> izler buldular.   </st></p>
			<p><st c="20053">“Anthony” dedi Earl Baba. </st><st c="20079">“Katrina senle konuşmak istiyor.”  </st></p>
			<p><st c="20113">Anthony uzaktan kumandayı kaldırıp kanal değiştirdi ve </st><span><st c="20168">Jeopardy</st></span><span><span id="footnote-009-backlink"><a href="1-9.xhtml#footnote-009"><st c="20176">12</st></a></span></span><st c="20179"> izlemeye başladı.  </st></p>
			<p><st c="20198">“Beni dinliyor musun oğlum?” diye gürledi Earl Baba.   </st></p>
			<p><st c="20251">“</st><span><st c="20252">Ne?</st></span><st c="20255">”  </st></p>
			<p><st c="20258">“Katrina’yla arkadaşı </st><span><st c="20280">seni </st></span><st c="20285">görmeye gelmişler.”  </st></p>
			<p><st c="20305">Kat televizyonun önüne geçip, bilerek Anthony’nin görmesini engelledi. </st><st c="20376">Anthony kızgın kara gözleriyle ona baktı. </st><st c="20418">Bir zamanlar baktığı çocuktan geriye bu kadar az şey kaldığını görmek yürek burkucuydu. </st><st c="20506">O çocuğun yerinde artık bir barut fıçısı vardı.   </st></p>
			<p><st c="20554">“Büyük adamdan yardım istiyoruz” dedi Kat.   </st></p>
			<p><st c="20597">“Hangi büyük adamdan söz ediyorsunuz?”   </st></p>
			<p><st c="20636">“Ödemeyi baştan yapmak istiyoruz. </st><st c="20670">Güvenli geçiş, bütün istediğimiz bu. </st><st c="20707">Ve belki kıçımızı kollayacak bir iki arkadaş. </st><st c="20753">Polis olmayacak, yemin ediyoruz.”  </st></p>
			<p><st c="20787">“Güvenli geçişi niçin istiyorsunuz?”  </st></p>
			<p><st c="20824">“Yalnızca bazı insanlarla konuşmak için. </st><st c="20865">Nicos ve Xenia ile ilgili.” Kat durakladı ve ekledi. </st><st c="20918">“Maeve’ye de onun peşinde olmadığımızı söyleyebilirsin.”  </st></p>
			<p><st c="20975">Anthony kıpırdandı ve bakışlarını kaçırdı. </st><st c="21018">Kat, bunun Maeve’yi uyaranın Anthony olduğunu gösterdiğine karar verdi. </st><st c="21090">“Ne kadar?” diye sordu Anthony.  </st></p>
			<p><st c="21122">“Yüz papel.”   </st></p>
			<p><st c="21135">“Peki büyük adam ne kadar alacak?”   </st></p>
			<p><st c="21170">Oğlan kurnazdı. </st><st c="21186">“O da yüz alır.”  </st></p>
			<p><st c="21203">Anthony bu konuyu bir dakika düşündü. </st><st c="21241">Sonra “Önümden çekil” dedi. </st><st c="21269">Kat kenara kaydı. </st><st c="21287">Anthony uzaktan kumandayı uzatıp televizyonu kapadı. </st><st c="21340">“Bekleyin burada” dedi. </st><st c="21364">Ayağa kalkıp evden çıktı.  </st></p>
			<p><st c="21390">“Ne düşünüyorsun?” diye sordu Adam.  </st></p>
			<p><st c="21426">Kat “Ya koruma görevlilerimizle ya da saldırı ekibiyle dönecek” dedi.  </st></p>
			<p><st c="21496">“Bu oğlanla nasıl başa çıkacağımı bilmiyorum” dedi Earl Baba. </st><st c="21558">“Gerçekten bilmiyorum.”  </st></p>
			<p><st c="21582">On dakika geçti. </st><st c="21599">Hepsi Bella’nın ocağın üstüne koyup kaldırdığı tencere ve tavalarla takırtılar çıkardığı mutfakta oturdular. </st><st c="21708">Bayat kızartma yağının, kızaran sosislerin ve hafif ateşte pişen barbunya fasulyesinin kokusu neredeyse hepsini dışarı kaçırmaya yetecekti. </st><st c="21848">O kokular Kat’in bir sürü anısını canlandırdı. </st><st c="21895">Annesinin fırınından gelen kokuların bütün iştahını kaçırdığı, mutfaktan gelen ısının bütün odaların havasını emdiğini düşündüğü boğucu yaz gecelerini hatırlattı. </st><st c="22058">Şimdi genç Bella’yı izlerken annesinin sıcak yağa gözlerini kısarak bakan hayaletini görüyordu. </st><st c="22154">Kapı gürültüyle kapandı. </st><st c="22179">Adam ile Kat Anthony’nin mutfağa girişini görmek için döndüler. </st><st c="22243">Yanında on altı yaşlarında görünen iki oğlan daha duruyordu. </st><st c="22304">İkisinde de piyade erlerinin soğuk ve donuk ifadesi vardı.  </st></p>
			<p><st c="22363">“İsteğiniz oldu” dedi Anthony. </st><st c="22394">“Yalnızca bugünlük. </st><st c="22414">Geri gelmek isterseniz, bir kere daha ödeme yaparsınız. </st><st c="22470">Bu ikisi sizi kollayacak.” Adam’dan iki yüz dolarını aldı. </st><st c="22529">“Peki önce nereye gitmek istiyorsunuz?”  </st></p>
			<p><st c="22569">“Biagi’lerin evine” dedi Kat.   </st></p>
			<p><st c="22599">Anthony oğlanlara baktı. </st><st c="22624">“Tamam. </st><st c="22632">Oraya götürün şunları.”  </st></p>
			<hr />
			<div>
				<div id="footnote-011">
					<p><span><a href="1-9.xhtml#footnote-011-backlink"><st c="22656">10</st></a></span><span><st c="22658">. </st></span><st c="22660">Yahudi mutfağına özgü yuvarlak halka şekilli bir tür ekmek. </st><st c="22720">(ç.n.)</st></p>
				</div>
				<div id="footnote-010">
					<p><span><a href="1-9.xhtml#footnote-010-backlink"><st c="22726">11</st></a></span><span><st c="22729">.</st></span><st c="22730"> ABD televizyonlarında 1965’ten beri yayınlanmakta olan bir pembe dizi. </st><st c="22802">(ç.n.)</st></p>
				</div>
				<div id="footnote-009">
					<p><span><a href="1-9.xhtml#footnote-009-backlink"><st c="22808">12</st></a></span><span><st c="22811">.</st></span><st c="22812"> ABD’de televizyonda yayınlanan bir genel kültür yarışması. </st><st c="22872">(ç.n.)</st></p>
				</div>
			</div>
		</div>
	<div id="charCountTotal" value="22878"></div></body>
</html>
