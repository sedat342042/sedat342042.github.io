<?xml version="1.0" encoding="utf-8"?>
<html xmlns="http://www.w3.org/1999/xhtml">
  <head>
    <title>1-2</title>
    <meta http-equiv="Content-Type" content="text/html; charset=utf-8" />
  

</head>
  <body id="x1-2" xml:lang="tr-TR">
		<div>
			<p>  </p>
			<p id="_idParaDest-3" xml:lang="en-GB"><st c="0">2  </st></p>
			<p><st c="3">Kat çekmeceyi kapattı ve Adam’ın peşinden koridora yürüdü. </st><st c="62">“Bekler misiniz Bay Quantrell?”  </st></p>
			<p><st c="94">“Size yardımcı olamam. </st><st c="117">Kızın kim olduğunu bilmiyorum.”   </st></p>
			<p><st c="149">“Ama bildiğinizi </st><span><st c="166">düşünmüştünüz, </st></span><st c="181">değil mi?”   </st></p>
			<p><st c="192">“Ne düşünmüş olduğumu bilmiyorum.” Uzun bacakları sayesinde hızlı hızlı asansöre doğru ilerliyordu.   </st></p>
			<p><st c="292">“Telefon numaranız niçin vardı onda?”   </st></p>
			<p><st c="330">“Bilmiyorum?”   </st></p>
			<p><st c="344">“Bu iş telefonunuz mu? </st><st c="367">Herkesin ulaşabileceği bir numara mı?”   </st></p>
			<p><st c="406">“Hayır ev numaram.”  </st></p>
			<p><st c="426">“O zaman nasıl onun eline geçti?”  </st></p>
			<p><st c="460">“Size bilmediğimi söyledim.” Asansörün yanına geldi ve Yukarı okuna bastı. </st><st c="535">“Hiç tanımadığım biri.”  </st></p>
			<p><st c="559">“Ama onu tanıyor olabileceğinizden korkmuştunuz. </st><st c="608">Buraya gelmenizin nedeni buydu.”  </st></p>
			<p><st c="641">“Vatandaşlık görevimi yerine getiriyordum.” Kat’e </st><span><st c="691">Başka soru sorma </st></span><st c="708">diyen gözlerle baktı.   </st></p>
			<p><st c="730">Kat yine de “Onun kim olduğunu düşünmüştünüz, Bay Quantrell?” diye sordu.   </st></p>
			<p><st c="804">Adam cevap vermedi. </st><st c="824">Yalnızca o kendini ele vermez bakışıyla baktı.  </st></p>
			<p><st c="871">Kat, “İfadenizi imzalamanızı rica ediyorum. </st><st c="915">Bir de size nasıl ulaşabileceğimi bilmem gerek. </st><st c="963">Polisin başka soruları da olabilir” dedi.  </st></p>
			<p><st c="1005">Adam, elini ceketinin cebine sokup bir kartvizit çıkardı. </st><st c="1063">Kartviziti Kat’e uzatırken “Ev adresim” dedi.  </st></p>
			<p><st c="1109">Kat kartvizite göz attı. </st><span><st c="1134">11 Fair Wind Yolu, Surry Heights</st></span><st c="1166">. Sykes telefonun hangi bölgede olduğunu doğru tahmin etmişti.   </st></p>
			<p><st c="1229">“Polisle konuşmanız gerekecek” dedi.   </st></p>
			<p><st c="1266">“Niçin?”   </st></p>
			<p><st c="1275">“Rutin sorular.”   </st></p>
			<p><st c="1292">“Cinayet mi, değil mi?”  </st></p>
			<p><st c="1316">“Henüz bilmiyorum.”  </st></p>
			<p><st c="1336">Kapı kayarak açıldı. </st><st c="1357">“Öğrendiğinizde beni arayın.”   </st></p>
			<p><st c="1387">Kat, Adam’ın peşinden asansöre girdi, kapılar arkasından kapandı. </st><st c="1453">“Bakın!” dedi. </st><st c="1468">“Elimde adı olmayan cansız bir beden var. </st><st c="1510">Şimdi, buna Jane Doe adını verip, her şeyi öylece bırakabilirim. </st><st c="1575">Ama bir yerlerde, kız kardeşi, kızı ya da karısı kaybolmuş birileri var. </st><st c="1648">Onlara yardımcı olmak istiyorum. </st><st c="1681">Bunu gerçekten istiyorum.”  </st></p>
			<p><st c="1708">“Parmak izleri.”   </st></p>
			<p><st c="1725">“Onlara baktım.”   </st></p>
			<p><st c="1742">“Diş röntgenleri.”   </st></p>
			<p><st c="1761">“Onlara da baktım.”   </st></p>
			<p><st c="1781">“Yetenekli birine benziyorsunuz. </st><st c="1814">Benim yardımıma ihtiyacınız yok.” Kapılar kayarak açıldı ve Adam asansörden çıktı. </st><st c="1897">Adam, Kat’in önünde hızlı hızlı resepsiyona doğru yürürken “Önemsemiyor değilim” dedi. </st><st c="1984">“Ama telefon numaramın bir... </st><st c="2014">bir restoranın kibrit kutusunda yazılı olmasının niçin bu işe sürüklenmemi gerektirdiğini anlamıyorum. </st><st c="2117">O kibrit kutusunu her yerden almış olabilir. </st><st c="2162">Çalmış olabilir...”   </st></p>
			<p><st c="2182">“Kibrit kutusunun bir restorana ait olduğunu söylememiştim size.”   </st></p>
			<p><st c="2248">Adam durup Kat’e döndü. </st><st c="2272">“Evet söylediniz.”   </st></p>
			<p><st c="2291">“Hayır, söylemedim. </st><st c="2311">Söylemediğime </st><span><st c="2325">eminim.</st></span><st c="2332">”   </st></p>
			<p><st c="2335">Adam sessizleşti. </st><st c="2353">Bakışları kilitlendi, her ikisi de teslim olmayı reddediyordu. </st><st c="2416">Kat, bir tatmin duygusuyla </st><span><st c="2443">Senin kadar sakin biri bile hata yapabilir, </st></span><st c="2487">diye düşündü.  </st></p>
			<p><st c="2501">Adam, “Ben de yanıldığınızdan eminim” dedi. </st><st c="2545">Döndü ve resepsiyona doğru gitti.   </st></p>
			<p><st c="2579">Sykes ile Ratchet, resepsiyonda duruyorlardı.   </st></p>
			<p><st c="2625">Sykes, Kat’e dönüp “Mesajını aldık...” dedi. </st><st c="2670">Bakışları Kat’in yanındaki adama döndü ve şaşkınlıkla “Bay Quantrell, ne işiniz var burada?..” dedi. </st><st c="2771">Sonra tekrar Kat’e baktı.   </st></p>
			<p><st c="2797">Kat, “Telefon numarası onundu Lou” dedi. </st><st c="2838">“Ama Bay Quantrell kadını tanımadığını söylüyor.”  </st></p>
			<p><st c="2888">Adam, “Onunla konuşun Komiser. </st><st c="2919">Belki siz Dr. </st><st c="2933">Novak’ı baltalı bir katil olmadığıma ikna edebilirsiniz” dedi.   </st></p>
			<p><st c="2996">Sykes güldü. </st><st c="3009">“Novak sizi sıkıştırıyor mu?”  </st></p>
			<p><st c="3039">Kat rahatsız olmuştu. </st><st c="3061">“Siz birbirinizi tanıdığınıza göre, Bay Quantrell’in söylediklerine inanıyorum” dedi.   </st></p>
			<p><st c="3147">Adam, “Çok rahatladım. </st><st c="3170">Şimdi izin verirseniz...” deyip başıyla Kat’i selamladı ve “Dr. </st><st c="3234">Novak bu çok... </st><st c="3250">enteresan oldu” diye ekledi. </st><st c="3279">Ayrılmak üzere arkasını döndü.   </st></p>
			<p><st c="3310">Sykes, “Pardon Bay Q...” diye seslendi. </st><st c="3350">“Müsaadenizle bir şey söylemek istiyorum.”   </st></p>
			<p><st c="3393">İki adam odanın uzak bir köşesine doğru giderlerken Kat, Adam’ın </st><span><st c="3458">Bunun seninle ilgisi yok </st></span><st c="3483">diyen bakışını yakaladı.   </st></p>
			<p><st c="3508">Ratchet, “Aşağıda görüşürüz Lou” dedi. </st><st c="3547">Sonra da Kat’in kolunu dürterek “Hadi. </st><st c="3586">O iğrenç kahvenden biraz daha var mı?”  </st></p>
			<p><st c="3625">Kat mesajı almıştı. </st><st c="3645">Ratchet’le birlikte asansörlere doğru yürürlerken omuzunun üstünden baktı. </st><st c="3720">İki adam hâlâ köşede alçak sesle konuşuyorlardı. </st><st c="3769">Adam’ın yüzü Kat’e dönüktü ve daha kısa boylu olan Sykes’ın başının üstünden Kat’in geriye doğru bakışını yakalamış, soğukkanlı bir onay bakışıyla cevap vermişti. </st><st c="3932">Yüzündeki gerilimden eser kalmamıştı; tamamen kontrollü haline dönmüştü.   </st></p>
			<p><st c="4005">Kat, asansörde “Peki Vince, o kim?” diye sordu.  </st></p>
			<p><st c="4053">Ratchet omuz silkti. </st><st c="4074">“Bir ilaç şirketi var. </st><st c="4097">Cyrus, ya da öyle bir şey.”  </st></p>
			<p><st c="4125">“Cygnus mu? </st><span><st c="4137">Cygnus </st></span><st c="4144">Şirketi onun mu?”  </st></p>
			<p><st c="4162">“Hah, evet o. </st><st c="4176">Hep o sosyete sayfalarındadır. </st><st c="4207">Hani o smokinli toplantılar. </st><st c="4236">Onu tanımamana şaşırdım.”  </st></p>
			<p><st c="4262">“Sosyete sayfalarını okumam.”  </st></p>
			<p><st c="4292">“Okumalısın. </st><st c="4305">Geçen gün eski kocandan da bahsediliyordu. </st><st c="4348">Belediye başkanına destek kampanyalarından birine katılmış. </st><st c="4408">Kolunda da güzel bir sarışın vardı.”  </st></p>
			<p><st c="4445">“İşte bu nedenle sosyete sayfalarını okumuyorum.”   </st></p>
			<p><st c="4495">“Hıı!”   </st></p>
			<p><st c="4502">Asansörden çıkıp Kat’in ofisine yöneldiler. </st><st c="4546">Kahve makinesi bugün fazla mesai yapıyordu. </st><st c="4590">Cam demlik şu ana kadar iki kere boşaltılmıştı ve içinde kalan sıvı tam anlamıyla berbat görünüyordu. </st><st c="4692">Kat bir fincan doldurup Ratchet’a uzattı.  </st></p>
			<p><st c="4734">“Lou Bay Sosyete’yi nereden tanıyor?” diye sordu.  </st></p>
			<p><st c="4784">Ratchet fincanındaki korkunç içeceğe kaşlarını çatarak baktı. </st><st c="4846">“Özel bir konu. </st><st c="4862">Quantrell, Lou’dan küçük bir polis yardımı istemişti. </st><st c="4916">Kızıyla ilgili bir şey.”  </st></p>
			<p><st c="4941">“Quantrell’in kızı mı var?”   </st></p>
			<p><st c="4969">“Duyduğum kadarıyla öyle.”   </st></p>
			<p><st c="4996">“Bana baba olacak bir tip gibi gelmemişti. </st><st c="5039">Yapış yapış küçük ellerin kaşmir paltosuna değmesine izin verecek bir adam değil gibi.”   </st></p>
			<p><st c="5127">Ratchet, fincandan bir yudum içti ve yüzünü ekşitti. </st><st c="5180">“Kahven daha iyi olmuş.”  </st></p>
			<p><st c="5205">“Lou ona nasıl bir yardımda bulundu?”  </st></p>
			<p><st c="5243">“Aaa, kız ortadan mı kaybolmuştu ne? </st><st c="5280">Lou’ya sorman lazım. </st><st c="5301">Epey oldu, biz ortak olmadan önceydi.”  </st></p>
			<p><st c="5340">“Lou Güney Lexington’da mı çalışıyordu?”  </st></p>
			<p><st c="5381">“Yıllarca o bölgedeydi. </st><st c="5405">Ortağının vurulduğu yer orası. </st><st c="5436">Arabadan ateş açılmış. </st><st c="5459">Sonra ben de ortağımı Watertown’da kaybettim ve Lou bana kaldı. </st><st c="5523">Derler ya, gerisi hikâye.” Bir yudum daha kahve aldı.   </st></p>
			<p><st c="5577">“Adam Quantrell, Güney Lexington yakınlarında yaşamıyor.”  </st></p>
			<p><st c="5635">Ratchet kahkaha attı. </st><st c="5657">“Orası kesin.”   </st></p>
			<p><st c="5672">“O zaman niçin Güney Lexington’daki bir polisten yardım istedi?”   </st></p>
			<p><st c="5737">“Bilmiyorum. </st><st c="5750">Niçin Lou’ya sormuyorsun?” Ratchet’ın cep telefonu çaldı. </st><st c="5808">Otomatik olarak ekranda görüntülenen numaraya göz attı ve içini çekti. </st><st c="5879">“Buyurun ben Ratchet. </st><st c="5901">Evet, şimdi bize ne iş çıkaracaksın?” dedi.   </st></p>
			<p><st c="5945">Kat, dikkatini masasının üstündeki kâğıt yığınına vermişti. </st><st c="6005">Kâğıtlar, vücut sıvısı numuneleriyle birlikte eyalet laboratuvarına gönderilecek istek kâğıtlarıydı. </st><st c="6106">Saat üçteki kuryeyi yakalamak istiyorsa, bu formları hemen doldurmalıydı. </st><st c="6180">Oturup ilgili kutucuklara işaret koymaya başladı: Gaz kromatografisi, immünoanaliz. </st><st c="6264">Jane Doe’yu öldüren ilacı saptama olasılığı olan her türlü test.   </st></p>
			<p><st c="6329">Ayak seslerini duyunca başını kaldırdı. </st><st c="6369">İçeri Sykes girdi. </st><st c="6388">“Sizi sepetlediğim için özür dilerim. </st><st c="6426">Bay Quantrell için özel bir meseleydi” dedi.  </st></p>
			<p><st c="6471">Kat, “Öyleymiş” dedi ve formları doldurmaya devam etti.   </st></p>
			<p><st c="6527">Sykes kâğıtları fark etti. </st><st c="6554">“Jane Doe için mi?”   </st></p>
			<p><st c="6574">“Kurye saat üçte geliyor. </st><st c="6600">Bir an önce yanıt almak istediğinizi biliyorum.” Kat, evrakı toparladı. </st><st c="6672">Test tüplerinin çevresine sardı ve hepsini bir laboratuvar zarfına tıkıştırdı. </st><st c="6751">“İşte hepsi burada, yola çıkmaya hazır.” Desteyi üzerinde </st><span><st c="6809">Giden Evrak </st></span><st c="6821">yazılı bir sepetin içine koydu.   </st></p>
			<p><st c="6853">“Burada bazı testler yapacağını sanıyordum.”  </st></p>
			<p><st c="6898">“Zamanı gelince yaparım. </st><st c="6923">Önce bitirmem gereken birkaç tane otopsi raporu var. </st><st c="6976">Mahkeme tarihleri yaklaşıyor. </st><st c="7006">Üstelik eski kocam sevimsiz bazı sesli mesajlar bırakmış.”  </st></p>
			<p><st c="7065">Sykes güldü. </st><st c="7078">“Ed’le hâlâ birbirinizi boğazlıyorsunuz.”  </st></p>
			<p><st c="7120">“Aşk gelip geçici, nefret kalıcıdır Lou.”   </st></p>
			<p><st c="7162">“Anladığım kadarıyla ona oy vermeyeceksin.”  </st></p>
			<p><st c="7206">“Aslında Ed’in bölge savcılığına uygun bir mizacı olduğunu düşünüyorum. </st><st c="7278">Sence de bir Doberman’a benzemiyor mu?” Dosya dolabını karıştırarak bazı kâğıtlar aramaya başladı. </st><st c="7377">“Üstelik Ed ile belediye başkanı birbirlerine çok uygunlar.”  </st></p>
			<p><st c="7438">Ratchet, telefonu sert bir şekilde kapatırken “Hay aksi!” diye homurdandı. </st><st c="7513">“Şimdi öğlen yemeğini kaçıracağız.”   </st></p>
			<p><st c="7549">Sykes “Ne oldu?” diye sordu.  </st></p>
			<p><st c="7578">“Şimdi telefon geldi. </st><st c="7600">Bir tane daha bulmuşlar. </st><st c="7625">Kadın, travma izi yok.”  </st></p>
			<p><st c="7649">Kat, dosya dolabının yanından ona doğru baktı. </st><st c="7696">Ratchet şimdiden not defterine bir şeyler karalamaya başlamıştı. </st><st c="7761">“Yine bir aşırı doz vakası mı?” diye sordu.  </st></p>
			<p><st c="7805">“Muhtemelen. </st><st c="7818">Üstelik midem şimdiden guruldamaya başladı.” Her zamanki sakin tarzında yazmayı sürdürdü. </st><st c="7908">Kat, </st><span><st c="7913">Çok fazla ceset, çok fazla ölüm bizi bu hale getiriyor. </st><st c="7969">Ölü bir bedenin bizim için tek anlamı, iptal edilen öğle yemeği </st></span><st c="8033">diye düşündü.   </st></p>
			<p><st c="8047">“Kurban nerde?” diye sordu.   </st></p>
			<p><st c="8075">“Güney Lexington.”   </st></p>
			<p><st c="8094">“Güney Lexington’ın hangi bölgesi?”   </st></p>
			<p><st c="8130">Ratchet not defterini kapatıp başını kaldırdı. </st><st c="8177">“Diğerini bulduğumuz yer. </st><st c="8203">Project” dedi.   </st></p>
			<p>  </p>
			<p><st c="8218">Adam Quantrell hızlı hızlı caddenin karşısına yürüdü. </st><st c="8272">Rüzgârdan korunmak için omuzlarını kaldırmış, ellerini yağmurluğunun ceplerine sokmuştu. </st><st c="8361">Nisan gelmişti, ama hava hâlâ ocak ayı gibi soğuktu. </st><st c="8414">Rüzgâr çok keskindi, ağaçlar iskelete benziyordu; kışın sokaktaki insanların yüzlerine getirdiği solgunluk maske gibiydi.   </st></p>
			<p><st c="8536">Adam, Volvo’sunun kapısını açtı. </st><st c="8569">Sürücü koltuğuna oturdu ve kapıyı kapattı.   </st></p>
			<p><st c="8612">Orada kısa bir süre oturdu, renkli camların arkasına güvenle saklanmıştı, kimsenin yüzünü okuyamayacağı, düşüncelerini tahmin edemeyeceği bir yerde olmak onu rahatlatmıştı. </st><st c="8785">İçerisi soğuktu; nefesi havayı buğulandırıyordu. </st><st c="8834">Ama asıl soğuk içinden geliyordu.   </st></p>
			<p><span><st c="8868">O değildi. </st><st c="8879">En azından bunun için şükretmeliyim.   </st></span></p>
			<p><st c="8916">Motoru çalıştırıp Volvo’yu şehir trafiğine soktu. </st><st c="8966">İlk Surry Heights’a doğru sürüp eve gitmeyi düşündü. </st><st c="9019">Sekreterini arayıp, bugün ofise gelmeyeceğini haber vermeliydi. </st><st c="9083">Tüm ihtiyacı kendini biraz toparlamaktı. </st><st c="9124">Telesekreterde doktorun sesini duyduğu anda bütün dengesini kaybetmişti.   </st></p>
			<p><st c="9197">Adı neydi? </st><st c="9208">Novak. </st><st c="9215">Evet buydu. </st><st c="9227">Belli belirsiz Dr. </st><st c="9246">Novak’ın adının ne olduğunu merak etti. </st><st c="9286">Kadının kendisi gibi; açık ve doğrudan bir ismi olması gerektiğini düşündü. </st><st c="9362">Doğrudan hedefe yönelen bir insandı. </st><st c="9399">Adam onun bu özelliğini takdir etmişti. </st><st c="9439">Takdir etmediği şey, keskin bakışlı gözleri ve antenleriydi. </st><st c="9500">Adam’ın belli etmeyi istediğinden çok daha fazla şey görmüştü.  </st></p>
			<p><st c="9563">Otoyola girdi. </st><st c="9578">Surry Heights’a daha yarım saatlik yol vardı. </st><st c="9624">Şehirden; bütün bu gri ve kasvetli beton yığınından uzaklaşmak istedi.   </st></p>
			<p><st c="9695">Sonra </st><span><st c="9701">Güney Lexington, Çıkış 800 metre</st></span><st c="9733"> yazılı bir otoyol tabelasının yanından geçti.   </st></p>
			<p><st c="9780">Arkasından hızlı bir karar, tamamen suçluluktan doğan çılgınca bir dürtü geldi. </st><st c="9860">Rampaya saptı ve Güney Lexington Bulvarı’na girene kadar virajı döndü. </st><st c="9931">Arabası aniden bir savaş bölgesine girmişti. </st><st c="9976">Adli Tıp Kurumu binasının çevresi eski püsküydü ama hiç olmazsa binalarda yaşam vardı ve pencereler yerli yerindeydi.   </st></p>
			<p><st c="10094">Burada, Güney Lexington’da bütün bu kırmızı tuğla ve parçalanmış camların arkasında farelerden başka bir şeyin yaşadığını hayal etmek zordu. </st><st c="10235">Şehrin daha iyi dönemlerini hatırlatan boş depoların ve ölü işyerlerinin yanından geçti. </st><st c="10324">Terk edilmiş Johan Weir Tabakhanesi’nin üç kilometre arkasındaki Project binalarına geldi. </st><st c="10415">Kendileri gibi gri gökyüzüne doğru yükselen yedi gri kuleyi çok uzaktan görebiliyordu.   </st></p>
			<p><st c="10502">Bu binalar eski bir dönemin kalıntılarıydı; iyi niyetlerle inşa edilmiş ancak yerinin ve tasarımının kurbanı olmuşlardı. </st><st c="10623">Bütün işyerlerinden kilometrelerce uzakta, yekpare betondan inşa edilmiş binalar, sosyal konuttan çok hapishane kulelerine benziyordu. </st><st c="10758">Buna rağmen hâlâ içinde yaşayanlar vardı. </st><st c="10800">Yolda park edilmiş arabalar, köşelerde toplanmış insan kümeleri, ön verandasında çömelmiş bir adam, sokaktaki potaya basket atan bir çocuk gördü. </st><st c="10946">Adam arabasıyla yanlarından geçerken hepsi ona baktılar. </st><st c="11003">Bütün bu gözler Adam’ın bölge sınırlarını ihlal ettiğinin farkındaydı.  </st></p>
			<p><st c="11074">Adam bir başka blokun önüne gitti, arabasını kenara çekti ve Beşinci Bina’nın önünde park etti.   </st></p>
			<p><st c="11170">Bir saat kadar kaldırımları, ara sokakları, caddenin karşısındaki çocuk parkını izleyerek arabasında oturdu. </st><st c="11279">Anneler bebeklerinin pusetlerini cam kırıklarının üzerinden geçirerek dolaştırıyorlardı. </st><st c="11368">Küçük çocuklar kaldırımda seksek oynuyordu. </st><span><st c="11412">Burada bile hayat sürüyor </st></span><st c="11438">diye düşündü. </st><st c="11452">İnsanların onu izlediğini biliyordu; her zaman izlerlerdi.   </st></p>
			<p><st c="11511">Birisi camına vurdu. </st><st c="11532">Hafif renklendirilmiş camdan baktı ve genç bir kadın gördü. </st><st c="11592">Kadının taranmamış siyah saçları vahşi bir yele gibiydi, beyaz yüzü kalın bir makyaj tabakasıyla sıvanmıştı. </st><st c="11701">Daha dikkatle baktığında bütün o ruj ve pudranın altında genç bir kızın olduğunu fark etti.   </st></p>
			<p><st c="11793">Kadın bir kez daha cama vurdu. </st><st c="11824">Adam camı birkaç santim araladı.  </st></p>
			<p><st c="11857">Kadın tatlı bir sesle, “Beni mi arıyorsun tatlım?” dedi.   </st></p>
			<p><st c="11914">Adam, “Maeve’yi arıyorum” dedi.   </st></p>
			<p><st c="11946">“Maeve diye birini tanımıyorum. </st><st c="11978">Ben gelsem?”   </st></p>
			<p><st c="11991">Adam gülümsedi. </st><st c="12007">“Sanmıyorum.”   </st></p>
			<p><st c="12021">“Her şeye açığım. </st><st c="12039">Fantezilerini yaşatırım.”   </st></p>
			<p><st c="12065">“Gerçekten ilgilenmiyorum. </st><st c="12092">Teşekkür ederim.” Camı kapattı.   </st></p>
			<p><st c="12124">Kadının gülümsemesi bir anda ters bir ifadeye dönüştü. </st><st c="12179">Kapalı camın ardından bile duyulabilecek bir küfür savurdu, sonra da arkasını dönüp uzaklaştı.  </st></p>
			<p><st c="12274">Adam, caddede yürüyen kadının kot pantolonunun sardığı kalçalarını seyretti, bir grup genç adamın yanında durakladığını gördü. </st><st c="12401">Kadın otomatik olarak başını kaldırıp gülümsemişti. </st><st c="12453">Ama onlardan da ilgi görmedi. </st><st c="12483">Omuz silkerek yürümeye devam etti.   </st></p>
			<p><st c="12518">Kadındaki bir şeyler, belki kuzguni siyaha boyadığı saçları ya da dünyaya </st><span><st c="12592">Başımın çaresine bakabilirim </st></span><st c="12621">mesajı veren yürüyüşü ona birisini hatırlattı. </st><st c="12668">Dr. </st><st c="12672">Novak; ilk adı olmayan kadın. </st><st c="12702">Onun saçı da aynı renkti; koyu ve parlak bir siyah, omuzlarını örtecek uzunlukta. </st><st c="12784">Ve yürüyüş tarzı, o loş bodrum koridorunda onun da attığı her adımda özgüvenini görmüştü. </st><st c="12874">Birden ona kibrit kutusu ve Maeve hakkında doğruları söylemiş olmayı istedi. </st><st c="12951">Kat’in kendisine yalan söylediğini bildiğini biliyordu. </st><st c="13007">Gerçeği saklamak gerekiyordu, ama bu konuda huzursuzdu. </st><st c="13063">Ve Dr. </st><st c="13070">Novak’ın artık kendisini, sözüne güvenilemeyecek bir tür alçak olarak görüyor olması onu rahatsız etti.   </st></p>
			<p><span><st c="13174">Bundan niye rahatsız oluyorum ki? </st><st c="13208">O kadını bir daha görmeyeceğim.   </st></span></p>
			<p><st c="13240">En azından görmemeyi umuyordu. </st><st c="13271">Şehir morgu ziyareti, tekrarlanmasını isteyeceği türden bir deneyim değildi. </st><st c="13348">Kadının her gün ölümle, o tüyler ürpertici, soğutulmuş çelik çekmecelerin içindekileri incelemekle uğraşmaya nasıl dayandığını merak etti. </st><st c="13487">İnsan o görüntülerle nasıl yaşardı? </st><st c="13523">Kendisi yalnızca bir görüntüyle; bir saat önce karşılaştığı, avucunda kibrit kutusu tutan ölü kadının görüntüsüyle başa çıkmakta zorlanıyordu.   </st></p>
			<p><st c="13666">Neyse ki kadın Maeve değildi.   </st></p>
			<p><st c="13696">Araba telefonuna uzandı, ofisini aradı ve Greta’ya gelmeyeceğini söyledi. </st><st c="13770">Greta şaşırmış gibiydi; bir günlüğüne bile işe gitmemek pek Adam’ın yapacağı bir şey değildi. </st><st c="13864">Adam “Benim yerime Hal baksın” dedi. </st><st c="13901">Zaten genel müdür yardımcıları ne işe yarardı ki?   </st></p>
			<p><st c="13951">Dışarda bir polis arabası yavaşça ilerledi ve Güney Lexington’a doğru devam etti. </st><st c="14033">Okuldan yeni çıkan çocuklar kaldırımda zıplayıp yerdeki camlara tekme atıyordu. </st><st c="14113">Adam, Greta’ya ertesi sabah görüşeceklerini söyleyip telefonu kapattı. </st><st c="14184">Sonra asık bir yüzle arkasına yaslandı ve caddeyi seyretmeye devam etti.   </st></p>
			<p>  </p>
			<p><st c="14257">Adli tıp şefi Dr. </st><st c="14275">Davis Wheelock’ın ofisi dördüncü katta, binanın uzak bir köşesindeydi. </st><st c="14346">İnsanın aynı bina içinde olup da morgun gündelik işlerinden en fazla uzaklaşabileceği noktadaydı. </st><st c="14444">Kapısındaki pirinç tabela, Albion kenti tarafından konulan plastik tabeladan rahatsız olan karısının hediyesiydi. </st><st c="14558">Kadına göre, insan illa devlet memuru olacaksa, bunu en azından şık bir tarzda yapmalıydı.  </st></p>
			<p><st c="14649">Dr. </st><st c="14653">Wheelock da karısıyla aynı fikirdeydi. </st><st c="14692">Ofisi pahalı ve eklektik zevkini yansıtıyordu. </st><st c="14739">Her yerde, seyahatlerinde aldığı Kenya masklarını, Mısır papirüslerini, İnka heykelciklerini sergiliyordu. </st><st c="14846">Ofis doğu cephesindeki ırmağa bakıyordu. </st><st c="14887">Bu kapalı günde hiç değişmeyen depresif bir manzara vardı. </st><st c="14946">Camdan giren gri ışık Wheelock’u ve ilkel sanat eserlerini koyu bir gölgeyle örtüyor gibiydi.   </st></p>
			<p><st c="15040">Wheelock, “Bu şehirde aşırı doz uyuşturucudan ölümler, hayatın bir gerçeği” dedi. </st><st c="15122">“Hepsinin peşine düşemeyiz. </st><st c="15150">Karşımızdakinin yeni bir şey olduğundan emin değilsen buna dikkat çekmeyi...”  </st></p>
			<p><st c="15228">Karşısındaki iskemlede oturan Kat, “Tam da bu” dedi. </st><st c="15281">“Bunun yeni bir şey olup olmadığını </st><span><st c="15317">bilmiyorum. </st></span><st c="15329">Ama bence belediye başkanını uyarmalısınız. </st><st c="15373">Ve belki basını da.”  </st></p>
			<p><st c="15394">Wheelock başını salladı. </st><st c="15419">“Aşırı tepki göstermiyor musun?”   </st></p>
			<p><st c="15452">“Davis, son yirmi dört saatte iki tane geldi. </st><st c="15498">Genç kadınlar, travma izi yok. </st><st c="15529">İkisi de Güney Lexington bölgesinde bulunmuş. </st><st c="15575">İkisinin de kollarında izler ve yeni iğne delikleri olduğu için her ikisine de aşırı doz tanısı koymaya hazırdım.”  </st></p>
			<p><st c="15690">“Eroin?”  </st></p>
			<p><st c="15699">“Sorun bu. </st><st c="15710">Tanımlayamıyorum. </st><st c="15728">Eyalet laboratuvarına immünoanaliz için kan, idrar ve vitröz sıvı numuneleri gönderdim, ama bunun yapılması bir hafta sürer.”  </st></p>
			<p><st c="15854">“Burada hangi testleri yaptın?”  </st></p>
			<p><st c="15886">“İnce tabaka ve gaz kromatografisi. </st><st c="15922">Birinci cesette etanol pozitifti. </st><st c="15956">İkinci cesette salisilat çıktı, muhtemelen yalnızca aspirindir. </st><st c="16020">Her ikisinde de gaz kromatografisinde aynı yükseliş var; bir narkotik gibi duruyor.”  </st></p>
			<p><st c="16105">“İşte cevabın.”  </st></p>
			<p><st c="16121">“Sorun da burada. </st><st c="16139">Tuhaf bir yükseliş, çift fazlı. </st><st c="16171">Ne esrara ne de kokaine benziyor. </st><st c="16205">Hiç böyle bir şey görmedim.”  </st></p>
			<p><st c="16234">“Saf değil. </st><st c="16246">Birileri iki uyuşturucuyu karıştırmıştır.”   </st></p>
			<p><st c="16289">“Belki.”   </st></p>
			<p><st c="16298">“Eyalet tanı koyana kadar bekle. </st><st c="16331">Yalnızca bir hafta sürer.”   </st></p>
			<p><st c="16358">“Peki bu arada?”  </st></p>
			<p><st c="16375">“Topu topu iki kurban var.”  </st></p>
			<p><st c="16403">Kat, Whitlock’un masasının üstüne eğildi. </st><st c="16445">“Davis, başka kurban olmasını </st><span><st c="16475">istemiyorum. </st></span><st c="16488">Ve daha çok kurban olmasından korkuyorum.”  </st></p>
			<p><st c="16531">“Neden?”  </st></p>
			<p><st c="16540">“İkinci kadın getirildikten sonra telefonun başına geçtim. </st><st c="16599">Şehirdeki bütün hastaneleri aradım. </st><st c="16635">Hancock General Hastanesi’ne dün üç aşırı doz vakası yatırılmış olduğunu öğrendim. </st><st c="16718">İkisinin intihar olduğu açık. </st><st c="16748">Ama üçüncüsü anne babası tarafından getirilmiş genç bir adam. </st><st c="16810">Acil serviste kalbi durmuş. </st><st c="16838">Hayata döndürmeyi başarmışlar. </st><st c="16869">Şimdi yoğun bakımda, hâlâ bilinci yerinde değil ve durumu kritik.”  </st></p>
			<p><st c="16936">“Hancock’un çok yoğun bir acil servisi var. </st><st c="16980">Aşırı doz vakalarının gelmesi beklenir.”  </st></p>
			<p><st c="17021">“Hastane laboratuvarıyla konuştum. </st><st c="17056">Adamın kan numunesi üzerinde rutin gaz kromatografisi yapmışlar. </st><st c="17121">Narkotik taramada çift fazlı yükseliş varmış. </st><st c="17167">Ne esrar ne de kokain.”  </st></p>
			<p><st c="17191">Wheelock hiçbir şey söylemedi. </st><st c="17222">Kat’e kaşlarını çatarak oturdu.  </st></p>
			<p><st c="17254">Kat, “Davis” dedi. </st><st c="17273">“Bir salgın başlangıcıyla karşı karşıyayız.”   </st></p>
		</div>
	<div id="charCountTotal" value="17318"></div></body>
</html>
