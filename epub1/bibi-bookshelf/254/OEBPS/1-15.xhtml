<?xml version="1.0" encoding="utf-8"?>
<html xmlns="http://www.w3.org/1999/xhtml">
  <head>
    <title>1-15</title>
    <meta http-equiv="Content-Type" content="text/html; charset=utf-8" />
  

</head>
  <body id="x1-15" xml:lang="tr-TR">
		<div>
			<p>  </p>
			<p id="_idParaDest-16" xml:lang="en-GB"><st c="0">15  </st></p>
			<p><st c="3">Midesini hoplatan o atlayış Kat’i buz gibi sulara savurdu. </st><st c="62">Suya, deniz suyunun ürkütücü girdabına battı. </st><st c="108">Soluk soluğa suyun yüzüne çıkmayı başardı. </st><st c="151">Tuz, gözlerini ve boğazını yakmıştı. </st><st c="188">Tek bir nefes alabildi; suya doğru vınlayan bir kurşun onu bir kez daha derinlere dalmaya zorladı.  </st></p>
			<p><st c="287">Çılgınca çabalayarak yolunu bulup iskelenin altına ulaştı ve tekrar su yüzüne çıktı. </st><st c="372">İskelenin temel direklerine asıldı. </st><st c="408">Rüzgârın savurduğu dalgalar yüzüne çarpıyordu. </st><st c="455">Soğuktan ve korkudan elleri çoktan hissizleşmişti ama en azından kafası dışardaydı artık. </st><st c="545">Karaya doğru göz atınca karaya çıkmanın tek yolunun açıktaki kayalara tırmanmak olduğunu gördü. </st><st c="641">Bu da intihar demekti.  </st></p>
			<p><st c="664">Tahtaların arasından iskelenin öbür ucundaki Ratchet’ı gözetledi. </st><st c="730">Ratchet, gözleriyle suyu tarıyordu. </st><st c="766">Onu koruyan iskeleden uzaklaşamayacağını biliyordu. </st><st c="818">Suyun dondurucu derecede soğuk olduğunu da biliyordu. </st><st c="872">On beş dakika, yarım saat sonunda hipotermiden ölecekti. </st><st c="929">Bu onun için basit bir bekleme oyunuydu. </st><st c="970">Kat’in kaybedeceği kesin olan bir oyun.   </st></p>
			<p><st c="1010">Hissizlik ayaklarına da yayılıyordu. </st><st c="1047">Bu buzlu banyonun içinde sonsuza kadar hareketsiz kalamazdı. </st><st c="1108">Kayalara tırmanma riskini de göze alamazdı. </st><st c="1152">Hiç şansı yoktu – beklenmeyen bir şey yapmak zorundaydı.   </st></p>
			<p><st c="1209">Bacaklarının hareketiyle suyun üstünde kalmayı becererek ceketini çıkarabildi. </st><st c="1288">Ceketin kollarını birbirine bağladı. </st><st c="1325">Böylece, gövdenin içine dolan havayla şişmesini sağladı ve ceketi, iskelenin Ratchet’ın eğildiği tarafına doğru fırlattı. </st><st c="1447">Sonra dalıp tam ters yöne, açık denize doğru çılgınca yüzmeye başladı.  </st></p>
			<p><st c="1518">Silah sesleri numarasının işe yaradığını gösteriyordu. </st><st c="1573">Ratchet ceketine ateş etmekle o kadar meşguldü ki onun yüzerek iskeleden uzaklaştığını göremedi. </st><st c="1670">Suyun yüzüne çıkıp bir nefes daha aldı ve dalarak suyun altından sahile paralel olarak yüzdü, yeniden suyun yüzüne çıktı ve yeniden daldı. </st><st c="1809">Ratchet’ın hâlâ ateş ettiğini duyabiliyordu. </st><st c="1854">Yine de er geç boş bir cekete nişan aldığını fark edecek ve dönüp açık denize bakmaya başlayacaktı; deponun iskelesiyle arasına olabildiğince çok mesafe koyabilmek için yalnızca birkaç değerli saniyesi vardı.  </st></p>
			<p><st c="2063">Beşinci defa su yüzüne çıktı ve balıkçı teknesinin demirlemiş olduğu bir sonraki iskelenin hizasına geldiğini gördü. </st><st c="2180">Sahile doğru dönüp bütün gücüyle tekneye yüzdü.  </st></p>
			<p><st c="2228">Silah sesleri kesilmişti. </st><st c="2254">Kat hava almak için su yüzüne çıktı ve Ratchet’ın bulunduğu yöne baktı. </st><st c="2326">Ratchet şimdi iskelede volta atıp bakışlarıyla daha geniş bir alanı tarıyordu. </st><st c="2405">Kat suya dalıp deli gibi yüzdü. </st><st c="2437">Tekrar su yüzüne çıktığında balıkçı teknesinin kıçıyla arasında yalnızca altı metre kalmıştı. </st><st c="2531">Küpeşteden sarkan paslı bir merdiven vardı; kendisini dışarı çekebilirdi! </st><st c="2605">Kurtuluşa bu kadar yaklaşmışken, suyun üstünde olanca gücüyle tekneye doğru yüzmeye başladı, yaklaştı, daha da yaklaştı. </st><st c="2726">Sonunda ulaşmıştı; parmaklarını ilk çelik basamağa geçirdi.  </st></p>
			<p><st c="2786">Bir silah patlaması duydu ve kurşun teknenin gövdesinden sekti. </st><st c="2850">Ratchet onu görmüştü!   </st></p>
			<p><st c="2872">Sırılsıklam ve gücü tükenmiş bir halde bir sonraki basamağa kendini zor çekti. </st><st c="2951">Çok az zamanı vardı. </st><st c="2972">Ratchet deponun iskelesinden kıyıya doğru yürümeye başlamıştı bile. </st><st c="3040">Birkaç saniye içinde bir sonraki iskeleye gelip yolunu kesecekti. </st><st c="3106">Sonraki basamağa ulaştı ve bir sonrakine. </st><st c="3148">Giysilerinden sular süzülüyordu. </st><st c="3181">Rüzgâr merdiveni tekneye çarptıkça parmakları yaralanıyordu. </st><st c="3242">Küpeştenin kenarını yakalayıp kendisini yukarı çekti.   </st></p>
			<p><st c="3296">Soluk soluğa güverteye yuvarlandı. </st><span><st c="3331">Zaman yok, zaman yok! </st></span><st c="3353">Ayağa kalkmaya çalıştı ve sancak tarafına koşturdu, iskeleye atlamaya hazırdı.  </st></p>
			<p><st c="3432">Çok geç kalmıştı. </st><st c="3450">Ratchet sahilde koşmaya başlamıştı bile. </st><st c="3491">İskelenin başına Kat’ten önce ulaşacaktı. </st><st c="3533">Kaçış yolu kesilmişti.   </st></p>
			<p><st c="3556">Teknenin kaptan köşküne tırmandı ve kapıyı açmaya çalıştı. </st><st c="3615">Kapı kilitliydi. </st><span><st c="3632">Şimdi ne yapacaktı? </st><st c="3652">Yine suya mı atlayacaktı?  </st></span></p>
			<p><st c="3678">Teknenin kıç tarafına geri koştu ve kendisini yeniden dalmaya hazırlamak için köpüren dalgalara baktı. </st><st c="3781">Ama daha fazla yüzecek gücü olmadığını biliyordu. </st><st c="3831">Bütün vücudu soğuktan titriyordu. </st><st c="3865">Suda geçireceği bir on dakika daha onu bitirirdi.  </st></p>
			<p><st c="3915">Sahile baktı: Ratchet iskeleye ulaşmıştı ve ona doğru geliyordu.   </st></p>
			<p><st c="3980">Bakışları tekrar teknenin kıç tarafına kaydı ve güvertede, üzerinde kırmızıyla </st><span><st c="4059">Acil Durum Malzemeleri </st></span><st c="4082">yazan bir dolap olduğunu gördü.   </st></p>
			<p><st c="4114">Dolabın kapağını açtı. </st><st c="4137">İçinde can yelekleri, battaniyeler, aletler vardı.   </st></p>
			<p><st c="4188">Ve bir de işaret fişeği tabancası.  </st></p>
			<p><st c="4223">Kat işaret fişeğine uzandı. </st><st c="4251">Titreyen elleriyle tabancaya bir fişek yerleştirdi, tabancanın horozunu indirdi. </st><st c="4332">Bir atış – bu onun tek şansıydı.  </st></p>
			<p><st c="4365">Ratchet’ın iskeledeki ayak sesleri gittikçe yaklaşıyordu.  </st></p>
			<p><st c="4423">Kat döndü, kaptan köşkünün rıhtım tarafına gitti. </st><st c="4473">Orada çömeldi, bekledi, dinledi. </st><st c="4506">Ratchet’ın ayak seslerinin iskelede teknenin sancak tarafında bir yerlerde durduğunu duydu. </st><st c="4598">Sonra Ratchet tekneye girince yumuşak metalik bir tıkırtı duydu.   </st></p>
			<p><st c="4663">Ne taraftan geliyordu? </st><st c="4686">Baş tarafından mı, kıçtan mı?  </st></p>
			<p><st c="4716">Bir kumar oynadı –belki de hayatta oynadığı son kumardı bu– ve pruva tarafına gitti. </st><st c="4801">Orada, kaptan köşkünün kenarında çömeldi. </st><st c="4843">Hiçbir ses duymuyordu. </st><st c="4866">Ne bir ayak izi ne de başka bir şey. </st><st c="4903">Kulaklarına gelen tek şey damarlarında dolaşan kanının uğultusuydu.  </st></p>
			<p><st c="4971">Sonra aniden, karşısına çıktı. </st><st c="5002">Kaptan köşkünün köşesinde, tam önünde durdu. </st><st c="5047">Bakışlarında hiçbir acıma, hiçbir ifade yoktu. </st><st c="5094">Tabancasını doğrulttu.  </st></p>
			<p><st c="5117">Kat işaret fişeği tabancasını kaldırıp ateşledi.  </st></p>
			<p><st c="5166">Ratchet’ın çığlığı vahşi bir hayvan sesi gibi rüzgârın uğultusunu kesti. </st><st c="5239">Geriye doğru sendeledi, göğsünden fosfor kıvılcımlarının sesi geliyordu. </st><st c="5312">Tabancası güvertede tangırdadı. </st><st c="5344">Kat ileri atılıp tabancayı kaptı. </st><st c="5378">Ratchet sırtüstü düştü. </st><st c="5402">Acıdan çırpınıyor, çığlıklar atıyor, giysilerini yırtıyordu. </st><st c="5463">Kat tabancayı kaptı, namlusunu Ratchet’ın kafasına doğrultarak başında durdu. </st><span><st c="5541">Tetiği çekebilirim </st></span><st c="5560">diye düşündü. </st><span><st c="5574">Seni öbür dünyaya yollayabilirim. </st><st c="5608">Seni öldürmeyi istiyorum.  </st></span></p>
			<p><st c="5634">Ama yalnızca orada kıvranmasını seyrederek durdu. </st><st c="5684">Dehşet ve yorgunluk hareket etme becerisini yok etmişti. </st><st c="5741">Ona bir an bile arkasını dönmeye çekiniyordu. </st><st c="5787">Mezarlıktan çıkan bir canavar gibi aniden kalkmasından korkuyordu. </st><st c="5854">Bu nedenle, siren sesleri yaklaştıktan sonra bile, kulaklarında uğuldayan rüzgâra rağmen elindeki silahı ona doğrultarak öylece durdu. </st><st c="5989">Araba kapılarının çarptığını, iskelede ayak seslerinin yaklaştığını duydu. </st><st c="6064">Ancak iki kere “Bırak silahını!” diye bağırdıklarında başını kaldırıp bakabildi.  </st></p>
			<p><st c="6145">İskelede iki polis duruyordu, silahlarını ona doğrultmuşlardı.   </st></p>
			<p><st c="6208">“Bırak silahını, yoksa vururuz” diye bağırdı biri.   </st></p>
			<p><st c="6259">Kat silahını bıraktı ve tekmeleyerek Ratchet’ın uzanabilse bile ulaşamayacağı bir yere itti. </st><st c="6352">Sonra ağır ağır polislere döndü ve sendeleyerek onlara doğru gitti.   </st></p>
			<p><st c="6420">“Yardım edin” dedi. </st><st c="6440">Ellerini onlara uzattı ve sesi bir yas iniltisine dönüştü. </st><st c="6499">“</st><span><st c="6500">Yardım edin...”  </st></span></p>
			<p>  </p>
			<p><st c="6516">Adam’ın nabzı hâlâ atıyordu. </st><st c="6545">Deponun karanlığında yanında diz çöken Kat, Adam’ın şahdamarının zayıf atışını hissetti. </st><st c="6634">‘Yaşıyor!’ diye bağırdı.  </st></p>
			<p><st c="6659">Polis fenerini yaktı ve ışık Adam’ın kandan ıslanmış gömleğini aydınlattı. </st><st c="6734">“Tanrım” diye mırıldandı ve dönüp ortağına “Ambulans görevlilerini önce buraya getir!” diye bağırdı.   </st></p>
			<p><st c="6835">Kat, “Adam” diye fısıldadı. </st><st c="6863">Saçını okşadı, başını kucağına aldı. </st><st c="6900">“Adam yaşamalısın. </st><st c="6919">Beni duyuyor musun? </st><st c="6939">Lanet olsun, </st><span><st c="6952">yaşamak zorundasın!</st></span><st c="6971">”  </st></p>
			<p><st c="6974">Adam cevap vermedi. </st><st c="6994">Kat’in duyabildiği tek şey, onun nefes sesleriydi. </st><st c="7045">Solukları kısa ve düzensizdi, nefes almakta zorlanıyordu ama en azından akciğerleri çalışıyordu.  </st></p>
			<p><st c="7142">İlk yardım görevlileri ulaştığında Kat hâlâ Adam’ın başını kollarının arasında tutuyordu. </st><st c="7232">Görevliler sedyeleri, serum şişeleri ve çantalarında aletleriyle geldiler. </st><st c="7307">Kat orada işe yaramaz bir şekilde dururken, onlar Adam’ı sarmalayıp ambulansa götürdüler. </st><st c="7397">Ambulansın siren sesleri uzaklaşırken Kat sarsıcı rüzgârın altında kalakaldı.   </st></p>
			<p><st c="7475">“Yaşamalısın” diye fısıldadı Kat. </st><st c="7509">“Çünkü seni seviyorum.”   </st></p>
			<p><st c="7533">İskeleden ayakkabı gıcırtıları geldi. </st><st c="7571">Kat, dönüp de Lou Sykes’ı elinde bir battaniyeyle görünce şaşırdı. </st><st c="7638">“Mavi dudaklar pek çekici değil” dedi Lou ve battaniyeyi Kat’in üstüne örttü. </st><st c="7716">“İyi misin Novak?”  </st></p>
			<p><st c="7735">“Yalnızca... </st><st c="7748">üşüyorum.” Titriyordu, birdenbire gözlerinden yaşlar boşaldı. </st><st c="7810">“Hayatımı kurtardı” dedi.  </st></p>
			<p><st c="7836">“Biliyorum.”  </st></p>
			<p><st c="7849">“Ve ben ona inanmamıştım. </st><st c="7875">Ona inanmaktan korkmuştum...”  </st></p>
			<p><st c="7905">“Belki artık inanmanın zamanı gelmiştir.”  </st></p>
			<p><st c="7947">Sykes’ın pırıl pırıl yüzüne baktı. </st><span><st c="7982">Cinayet Masası polisini dinle </st></span><st c="8012">diye düşündü Kat. </st><st c="8030">Ölüm konusunda tecrübeli birinin hayattaki birine tavsiyesini.  </st></p>
			<p><st c="8093">Kat, Sykes’ın arabasına döndü. </st><st c="8124">“Beni hastaneye götür” dedi.  </st></p>
			<p><st c="8153">“Hemen mi?”  </st></p>
			<p><st c="8165">“Hemen” dedi Kat ve arabaya bindi. </st><st c="8200">“Kendine geldiğinde yanında olmak istiyorum.”  </st></p>
			<p>  </p>
			<p><st c="8246">Adam ameliyattan çıktığında Kat oradaydı. </st><st c="8288">O uyurken bütün gece, yatağının başucunda bekledi. </st><st c="8339">Başka ziyaretçiler gelip gitti ama Kat hep orada kaldı. </st><st c="8395">Adam ertesi günün sabahını da uyuyarak geçirdi. </st><st c="8443">İlaçla uyutuluyordu. </st><st c="8464">Kurşun sol ciğerinden geçmiş, kalp zarını delmiş ve kalbe isabet etmesine kıl payı kala durmuştu. </st><st c="8562">Çok fazla kan kaybetmişti ve ciğeri çökmüştü. </st><st c="8608">Göğsünden plastik tüpler çıkıyordu, ama şanslı bir adamdı.   </st></p>
			<p><st c="8667">Sabah saat 10:00’da son haberleri vermek üzere Sykes geldi. </st><st c="8727">Ratchet’ın göğsünde yoğun fosfor yanıkları vardı, ama iyileşecekti; üç cinayetten yargılanabilecek kadar iyi olacağı kesindi. </st><st c="8853">Ed Novak basına uzun zamandır Ben Fuller’ın ölümü hakkında şüpheleri olduğunu ve bitmek bilmeyen çabaları sayesinde olayın çözüldüğünü anlatıyordu. </st><st c="9001">Sütten çıkmış ak kaşık gibi görünüyordu, ama Kat aldırmadı. </st><st c="9061">Albion’ın seçmenleri, Ed Novak ve Belediye Başkanı Sampson gibilere oy verirlerse, tam da bu vasatlığı hak etmiş olacaklardı.   </st></p>
			<p><st c="9187">Öğlen bir başka ziyaretçi geldi. </st><st c="9220">Kapı vuruldu ve Maeve göründü. </st><st c="9251">Önce içeri girmedi, kapının eşiğinden, odanın öbür tarafında uyuyan babasına baktı. </st><st c="9335">Fazlasıyla dar siyah deri bir elbisenin içinde tıpkı bir sosis gibi görünüyordu, ama gökkuşağı renklerine boyadığı saçı ağırbaşlı sayılabilecek bir atkuyruğu şeklinde toplanmıştı ve yüzü korkudan bembeyazdı.  </st></p>
			<p><st c="9543">“İyileşecek mi?” diye sordu.  </st></p>
			<p><st c="9572">“Sanırım” dedi Kat. </st><st c="9592">“Niçin içeri girmiyorsun?”  </st></p>
			<p><st c="9619">Maeve neredeyse ürkerek babasının yatağına sokuldu. </st><st c="9671">“Baba?” dedi. </st><st c="9685">Adam uyanmadı.  </st></p>
			<p><st c="9700">“Uyku ilaçları” dedi Kat. </st><st c="9726">“Bilinci yerinde değil.”  </st></p>
			<p><st c="9751">Maeve babasının yüzüne dokundu, sonra utanmış gibi geri çekildi.  </st></p>
			<p><st c="9816">“Neredeyse ölüyordu” dedi Kat.  </st></p>
			<p><st c="9847">Maeve bir süre cevap vermedi; yalnızca Adam’a baktı. </st><st c="9900">Yavaşça “Beni delirtti biliyor musun? </st><st c="9938">Ne yapacağımı, ne yapmayacağımı söyleyip durdu. </st><st c="9986">Ama hep yanımdaydı. </st><st c="10006">Şu ihtiyar için bunu söylemeliyim. </st><st c="10041">Her zaman yanımdaydı.” Eliyle gözlerini sildi. </st><st c="10088">Sonra birdenbire, dönüp kapıdan çıktı.  </st></p>
			<p><st c="10127">“Maeve?”  </st></p>
			<p><st c="10136">Maeve durdu, arkasına baktı. </st><st c="10165">“Efendim?”  </st></p>
			<p><st c="10176">“Yine gel. </st><st c="10187">O uyanınca.”  </st></p>
			<p><st c="10200">Maeve omuz silkti. </st><st c="10219">“Gelirim belki” dedi ve gitti.  </st></p>
			<p><span><st c="10250">Geleceksin </st></span><st c="10261">diye düşündü Kat, gülümseyerek.  </st></p>
			<p>  </p>
			<p><st c="10293">Adam sonunda uyanıp gözlerini açtığında akşamüstüydü. </st><st c="10347">İlk gördüğü, kendisine bakan Kat’in yüzüydü.  </st></p>
			<p><st c="10392">“Merhaba kahraman” dedi Kat.  </st></p>
			<p><st c="10421">Adam inledi. </st><st c="10434">“Kime söylüyorsun?”  </st></p>
			<p><st c="10454">“Sana.” Kat öne eğilip onu öptü. </st><st c="10487">Başını geri çektiğinde, Adam’ın yüzü gözyaşları yüzünden flulaşmıştı. </st><st c="10557">Kat başını salladı ve güldü. </st><st c="10586">“Sen çılgın bir adamsın. </st><st c="10611">Ne yaptığını biliyor musun?”  </st></p>
			<p><st c="10640">“Ne?”  </st></p>
			<p>  </p>
			<p><st c="10646">“Hayatımı kurtardın.”  </st></p>
			<p><st c="10668">Adam, “Seni yanımda tutmanın yolu buysa” diye fısıldadı.  </st></p>
			<p><st c="10725">Kat gülümsedi. </st><st c="10740">Adam gülümsedi.  </st></p>
			<p><st c="10756">Ve her ikisi de, Kat’in bu sefer kalacağını biliyorlardı.</st></p>
		</div>
	<div id="charCountTotal" value="10813"></div></body>
</html>
