<?xml version='1.0' encoding='utf-8'?>
<html xmlns="http://www.w3.org/1999/xhtml">
  <head>
    <meta content="Microsoft Word 14 (filtered)" name="Generator"/>
    <title>Unknown</title>
    <meta http-equiv="Content-Type" content="text/html; charset=utf-8"/>
  <link href="stylesheet.css" rel="stylesheet" type="text/css"/>
<link href="page_styles.css" rel="stylesheet" type="text/css"/>
</head>
  <body vlink="purple" link="blue" class="calibre">
<div class="wordsection">
<p class="msonormal4"><span class="calibre2">Dr. Ingham da tıpkı iyi
niyetli, saf Dr. Wheelhouse gibi Nicholls'un amaçlarına hizmet eden bir
doktordu. Örneğin, anlaşıldığı kadarıyla,
Dr. Ingham hastalarını muayene etmeden reçete yazabiliyordu.
Yaklaşık 20 ocak tarihine doğru, tam kendisini çok kötü
hissetmeye başladığı zaman Charlotte bu iyi doktora
şöyle bir not yazdı: "Hasta olduğunuz bir zamanda sizi
rahatsız etmek zorunda olmaktan dolayı çok üzgünüm, fakat sizden
yapmanızı istediğim tek bir şey var, acaba bizim
yaşlı hizmetkârımız Tabby için biraz ilaç yollayabilir
misiniz?" Görülüyor ki Charlotte, Tabby'nin şikâyetlerinden hiç söz
etmeden doktorun hasta olmasına da bakmadan, kendi isteğinin
yapılması beklentisi içindedir, böylece diyebiliriz ki bu tür
istekleri yerine getirmek doktorun sık sık yaptığı
şeylerdendi. Tabby ise bu tarihten sonra bir ay içinde ölmüştür;
Nicholls'un Dr. Ingham'a güvenmesine şaşmamak gerekir!</span></p>

<p class="msonormal4"><span class="calibre2">Tabitha'nın ölümüyle,
Charlotte doktora duyduğu azıcık güveni de kaybetmiştir
sanıyorum. Charlotte, Joe Taylor'ın karısı Amelia'ya
yazarak ona şöyle demiştir: "İlaçları
bıraktım sayıhr. Bana iyi gelebileceğini
sandığın bir şeyler varsa gönder." Bundan sonraki
mektubunda ise arkadaşına şöyle diyordu:
"İlaçların benim üzerimde gözle görülür bir etkisi olmadı,
fakat yine de sana bunlar için çok teşekkür ederim. Ben Arthur'un Dr.
Hemingway'e yazmasına izin vermeyeceğim; bunun tamamen yararsız
olacağını biliyorum."</span></p>

<p class="msonormal4"><span class="calibre2">Ben bütün bunları çok
çelişkili buluyorum. Amelia'ya, ilaç almayı
"bıraktım" diye yazdıktan hemen sonra ondan biraz ilaç
yollamasını istiyor ve bunları alıyor! Anlaşılan
bıraktığı ilaç, Nicholls tarafından kendisine verilen
Dr. İngham’ın ilacıydı.</span></p>

<p class="msonormal4"><span class="calibre2">Mektupta benim garip bulduğum
başka şeyler de var. Charlotte'ın bir arkadaşından
ilaç göndermesini rica etmesi garip olmakla birlikte, aynı zamanda
kocasının bir doktora yazmasma izin vermeyeceğini söylüyor.
Buradaki çelişki bir yana, Charlotte aslında Nicholls'u engelleyecek
durumda değildi.</span></p>

<p class="msonormal4"><span class="calibre2">Elbette ki bunun tam
açıklaması, gerçekte bu mektupların pek azının
Charlotte'ın sözlerini içermesi ve mektupların çoğunda
Nicholls'un etkisinin görülmesi olabilir. Nicholls olacaklardan dolayı
kendisine hiçbir suçlama gelmemesini güvence altma alıyordu, böylece
Amelia ve dünyaya verilen mesaj Dr. MacTurk'un tedavisine ve Dr. Hemingway'e
danışılmasına karısının isteği üzerine
son verilmiş olduğudur. Dr. İngham’ın verdiği
ilaçları almama kararı tamamen Charlotte'a aittir; buna
karşın Nicholls karısına başka ilaçlar
almasını salık veren, olumlu bir koca olarak
gösterilmiştir. Gerçekte ise, Nicholls, elbette ki herkesi uyuttuğu
sürece herhalde Charlotte'ın kimden ilaç aldığına pek
aldırmıyordu!</span></p>

<p class="msonormal4"><span class="calibre2">İşin gerçeği ise
şuydu: Charlotte sonunda kötü talihinin tutsağı olmuştu.
Ona ziyaretçi gelmesi engellenmiş ve mektuplarına sansür
konmuştu; kendisinden nefret eden ve ölmesini planlayan kocası
tarafından tam anlamıyla tecrit edilerek yaşamaya mahkûm
olmuştu. Charlotte'ın bu durumda başvurabileceği kimse
yoktu. Tabby ölmüştü ve babası her ne kadar Nicholls'tan nefret etse
de, böyle bir durumda herhalde onun isterik olduğunu düşünürdü.
Charlotte elbette Martha'ya yaklaşabilirdi, fakat artık ona bile
güvenemeyeceğini hissetmiş olmalıydı.</span></p>

<p class="msonormal4"><span class="calibre2">Charlotte'ın
"hastalığı" iyice ilerleyinceye kadar, Martha ona
karşı dostça tavrını sürdürmüş, fakat
hanımına biraz aşağılayıcı bir biçimde
davranmıştı. Ancak Charlotte'ın durumunun gerçekten
ağırlaşmasıyla birlikte, özellikle de vasiyeti
imzalandıktan sonra, Martha'nın tutumu birdenbire değişmişti;
Charlotte, Martha'nın artık bildiği itaatkâr ve her şeyi
yapmaya gönüllü Martha olmadığını fark etmemiş
olamazdı. Kendi hizmetçisinin davranışlarmdaki bu
değişikliği onun nasıl bir çerçeve içinde
yorumladığını bilemeyiz, fakat ben inanıyorum ki
sonunda Charlotte'ı yıldıran ve tamamen terk edilmişlik
duygusuna sürükleyen şey Martha'daki bu değişim olmuştur.</span></p>

<p class="msonormal4"><span class="calibre2">Charlotte'ın kafaca
olduğu kadar fiziksel olarak da nasıl acı içinde olduğunu,
onun odasmda terk edilmiş ve yapayalnız saatlerce
yattığını düşününce anlayabiliriz. İşte o
sıralarda Charlotte, Nicholls'un neler yapmayı planladığından
şüphelenmiş olmalıdır, fakat umutsuzluğuna
karşın yine de yanılmış olmayı ummaktadır.
Öyle ki Charlotte, Nicholls'un merdivenlerde çıkardığı ayak
seslerinden bile ürperiyor, fakat aynı zamanda Martha'nın bize
söylediği gibi, onun ziyaretleriyle de hayat buluyordu.</span></p>

<p class="msonormal4"><span class="calibre2">Haftalar geçtikçe, Charlotte daha
çok çökmekteydi, kim bilir o sıralar ateşli kafasından
geçmişe ait ne gibi olaylar ve görüntüler geçip gidiyordu. Günahları
ne olursa olsun, kötü geçen son günlerinde çektiği acılarla, bunları
ödeme yolunda epeyce ilerlemişti.</span></p>

<p class="msonormal4"><span class="calibre2">Martha'ya göre Charlotte bu dönemde
kendisini o kadar tecrit edilmiş hissediyor ve her şeyden o kadar
çabuk inciniyordu ki, Nicholls onun bu karmaşık duygularından
yararlanıyordu.</span></p>

<p class="msonormal4"><span class="calibre2">Sanıyorum balayına
çıktıklarından beri Nicholls evlilik anlaşmasını
feshetmek için sürekli olarak Charlotte'a baskı yapıyordu. Charlotte
ise bunu kararlı bir biçimde hep reddetmişti ve bundan dolayı
Nicholls öfkesini ondan çıkarmak için giderek daha düşmanca
davranıyordu, bu da Charlotte'ı çok korkutmaktaydı. Şimdi
ise bütün bunlar değişmiş ve Nicholls onu aniden kendini
koruyamaz bir duruma getirmişti; Nicholls bundan sonra kendisini tamamen
Charlotte'ın gereksinimlerini yerine getirmeye adamıştı.
Onu öylesine bir sevgi yağmuruna tuttu ki, Charlotte içinde bulunduğu
yalnızlık ve umutsuzluk duygularıyla, belki de
kocasını yanlış değerlendirmiş olduğuna
inanmaya başladı, bu da elbette ki tam Nicholls'un istediği
şeydi.</span></p>

<p class="msonormal4"><span class="calibre2">Görüldüğü kadarıyla
Nicholls hiç zaman yitirmeden kendi yararına olacak şeyler için
baskı yapmaya başladı. Martha'nın bize söylediğine
göre Nicholls, Charlotte’ın hoşuna gidecek sözleri ona
fısıldarken bir yandan da ona zehir katılmış
çorbayı kaşık kaşık içiliyordu; Charlotte ise onun bu
yaptıklarına acınacak bir minnettarlıkla karşüık
veriyordu. Krsa bir süre sonra artık her şey Nicholls'un dediği
gibi olmaya başladı ve bu şekilde Charlotte'ı vasiyetin
kendi lehine değiştirilmesinin en doğru ve uygun şey
olacağma inandırması hiç de zor olmadı, böylece evlilik anlaşmasının
koşullarım hile yoluyla bozmuş oldu. Bildiğimiz gibi onun
tanıkları Martha ile neredeyse kör olmuş Mr. Bronteydi ve ben
yaşlı adamrn neyi imzaladığının farkında
olup olmadığından hep şüphe duymuşumdur.</span></p>

<p class="msonormal4"><span class="calibre2">Vasiyetin koşulları
uyarmca, Charlotte arkasında çocuk bırakmazsa Nicholls onun tek
mirasçısı olacaktı. Eğer Charlotte'ın çocukları
olursa, Nicholls kendi yetkisine verilen paranın yalnızca faizine
sahip olacaktı, onun ölümünde ise anapara çocuklarına ve torunlarma
kalacaktı. Vasiyette yer alan maddeler oldukça standart koşullardan
oluşuyordu ve bunlar Nicholls'a hiçbir sorun yaratmadı. Nicholls
çocukları olmayacağından emindi ve bu koşullar sadece
Charlotte'ı hayalî gebeliği konusunda mutlu etmek için vasiyete
eklenmişti. Bütün olumsuz kanıtlara karşın eğer
Nicholls, Charlotte’ın gebe olduğunu düşünseydi ne olurdu? Bu
durumda Nicholls, karısmr çocuk doğmadan önce öldürmek için daha
çabuk harekete geçerdi.</span></p>

<p class="msonormal4"><span class="calibre2">Bu vasiyeti düzenlemek Charlotte
açısından büyük bir hata olmuştu, çünkü Charlotte Nicholls,
kızlık adı Charlotte Bronte, altı hafta sonra 31 mart 1855
tarihinde bir cumartesi günü sabahın erken saatlerinde öldü. Ona bakan Dr.
İngham ölüm nedenini "üç aylık ftizi" olarak onayladı.</span></p>

<p class="msonormal4"><span class="calibre2">Ben bir tıp adamı
olmadığım için, "ftizi" hastalığı
tanısının kelinıe anlamına baktım.
Anlaşıldığı kadarıyla bu hastalık
"zafiyet" anlamına geliyor ve sürekli olarak aşın
zayıflama ve kilo kaybıyla birlikte her çeşit vereme, özellikle
de akciğer veremine neden olabiliyor. Ancak Charlotte'ın verem
olduğuna dair belirti bulunmamaktadır ve hatta hiçbir yerde böyle bir
olasılıktan söz edilmemiştir. Böylece sanıyorum ki,
Nicholls ailenin hastalıklarla ilgili geçmişine bakarak, Dr.
MacTurk'un aklma bu fikri sokmuştu; bir süre önce Charlotte da kız
kardeşine bakmaya gelen doktorun aklına bu fikri
yerleştirmişti; böylece ya Dr. MacTurk ya da Nicholls bu
olasılığı Dr. İngham'a da benimsetmişti.</span></p>

<p class="msonormal4"><span class="calibre2">Karısının
hastalığını ve ölümünü vereme bağlamak Nicholls için
çok uygun olabilirdi; tabiî bunu açıklamayı ancak cenazenin
kaldırılmasından sonraya bıraktı. Charlotte'ı
zehirlerken birçok kimsenin ona geçmiş olsun demeye gelmesini istemiyordu;
belki de bu nedenle, yazdığı mektuplardan hiçbirinde
karısının verem olduğu konusuna değinmemişti.
Büyük bir olasılıkla ve aynı nedenden dolayı Nicholls, o
zamanlar ölümcül olan verem hastalığından karısına hiç
söz etmemeleri konusunda doktorlan da ikna etmiş ve
karısını hamilelik fikrine inandırmıştı.</span></p>

<p class="msonormal4"><span class="calibre2">Anlaşılan o ki Dr.
İngham, Charlotte'ı öldüren şeyin ne olduğundan emin
değildi. Bir tahminde bulunmuş ve bu tahminini verem üzerine
yapmıştı, çünkü kendisi bu noktaya doğru
yönlendirilmişti. Ancak daha önceki ölümlerde olduğu gibibu defa da
otopsi yapılmamış ve hiçbir resmî sorgulama
olmamıştı. Martha' nın babasınm söylediği gibi,
bu konuda yetkili bir kimse harekete geçseydi neler olabilirdi diye
düşünmemek elde değil.</span></p>

<p class="msonormal4"><span class="calibre2">Karısının ölümünden
sonra Nicholls çok mutlu olmalıydı. Öncelikle ondan kurtulmuştu;
üstelik onun parasına ve diğer mallanna el koyabilmesi için
ihtiyacı olan tek şey biraz zamandı. Hatta bunlar
dışında daha birçok şey de onun olabilirdi; fırsat
bulur bulmaz karısının kız kardeşlerinin
bıraktığı yazılan da gözden geçirecekti. Fakat bu
arada kendi öncelikleri vardı ve bunlardan bir tanesi ona büyük bir zevk
veriyordu. Ellen Nussey'ye Charlotte'ın ölümünü haber vermek için daha
fazla bekleyememiş ve ölümünden birkaç saat sonra ona hemen
yazmıştı!</span></p>

<p class="msonormal4"><span class="calibre2">Yazdığı mektubu
okurken gözlerime inanamadım. Mektupta Charlotte'ın veremden
öldüğünden hiç söz etmemiş, bunun yerine Ellen'a şunları
söylemiş: "Charlotte dün gece bitkinliğe daha fazla
dayanamayarak öldü. Son iki veya üç haftadır hepimiz onun durumundan
dolayı huzursuzduk, fakat pazar gecesi gördük ki kısa bir süre sonra
ondan ayrılma zamanı gelecekti. Onu çarşamba sabahı gömmeyi
düşünüyoruz."</span></p>

<p class="msonormal4"><span class="calibre2">Bu mektup 31 mart tarihinde
yazılmıştı. Charlotte'ın hastalığı ise
ocak ayının başlarında ortaya çıkmış ve
şubat ayı ortalarına gelindiğinde, "halsizlik,
hastalık ve sık sık ateşlenmeden dolayı tamamen
yatalak olmuştu". Bir hafta sonra Charlotte, "bir deri bir
kemik" kaldığını ve kustuğu zaman bunun kanla
karışık olduğunu yazmıştı. Yine de Nicholls,
Charlotte'la ilgili olarak ancak son iki hafta için "huzursuzduk"
diyebilmişti.</span></p>

<p class="msonormal4"><span class="calibre2">Onun endişelenmesi için acaba
ne olması gerekirdi diye merak ediyorum.</span></p>

<p class="msonormal4"><span class="calibre2">Şuna da dikkat edilmeli ki,
karısının en yakın arkadaşına onun ölümün
eşiğinde olduğunu söylemesi için Nicholls'un tam beş günlük
bir zamanı olmasına karşın, Ellen'a bunu
yazmamıştı; bu haber Ellen'a Charlotte'ın ölümünden bir gün
önce Mr. Bronte tarafından iletilmiştir. Ellen konuta pazar günü
öğle yemeğinden hemen önce gelmişti ve Mr. Bronte ondan cenaze
törenine kadar kalmasını rica etmişti. Ellen böyle yaptı,
fakat cenazeden hemen sonra oradan ayrıldı ve ne Mr. Bronte'yi ne de Nicholls'u
bir daha hiç görmedi.</span></p>

<p class="msonormal4"><span class="calibre2">Nicholls için ise Charlotte’ın
ölümünden sonraki durum kendisi için çok uygundu, hiç değilse kendi
geleceği hakkında daha sakin bir şekilde düşünebilecekti.
Aslında onu tamamen mutlu biri olmaktan alıkoyan bir tek şey
vardı. Bu da, bütün çabalama karşın, Anne'in güncesini
bulamamasıydı. Nicholls her tarafın altım üstüne
getirmiş, Charlotte'ın eşyalarını didik didik
etmiş, Charlotte'ın öldüğü odayı ve sonra da bütün evi
aramış, fakat başarılı olamamıştı. Her
yanı ararken bir yandan da, Charlotte, Anne'in ona söylediklerini
kanıtlamak için böyle bir günce olduğunu uydurmuş olabilir mi
diye düşünmüş olmalıydı; ya da belki Martha,</span></p>

<p class="msonormal4"><span class="calibre2">Charlotte'ın ölümünden sonra
günceyi bulup saklamış olabüirdi! Ancak Martha ona böyle bir
şeyden hiç söz etmemişti ve Nicholls da konuyu Martha'ya açmak
istemiyordu, çünkü belki o zaman Martha'nın bilmediği bir şeyi
ona açıklamak zorunda kalacaktı; böylece bir süre uyuyan
yılanı uyandırmamaya karar verdi. Eğer Martha bu günceyi
bulduysa, o zaman Nicholls şu anda olduğundan daha kötü durumda
olamazdı, çünkü ona ters düşmediği sürece Martha'nın onun
aleyhine davranmayacağından emindi; zaten Nicholls da ona kötü
davranmayı düşünmüyordu. Fakat eğer defter hâlâ evde bir yerde
saklıysa o zaman bunu aramak için epey zamanı olacaktı, çünkü
mümkün olduğunca uzun bir süre oralarda kalmaya niyetliydi.</span></p>

<p class="msonormal4"><span class="calibre2">Nicholls'un bir mesleği yoktu
ve hırslı biri de değildi. Onun bütün istediği sessiz,
rahat bir hayattı ve bunu şimdi nasıl başarabileceğini
düşünüyordu, ingiltere ve İngilizler için fazla bir sevgisi yoktu ve
ilk düşündüğü şey İrlanda'ya geri dönmek olmuştu.
Orada kendisi gibi kimselerle birlikte olur ve Haworth, konut ve Brontelerle
ilgili mutsuz, kötü anılardan kurtulurdu. Fakat hâlâ hayatını
kazanmak zorunda olduğunu biliyordu ve Protestan bir papaz için İrlanda'nın
güneyinde bunu becerebilmek, söylemekten daha zordu. Charlotte'ın
parasına sahip olacağı doğruydu, fakat bu onu hayat boyu
idare edemezdi ve bir yatırım yapmak için de bu para yeterli
değildi.</span></p>

<p class="msonormal4"><span class="calibre2">Her şeyi tekrar tekrar
düşündükten sonra, anlaşılıyor ki konutta oturup
kartlarını iyi oynarsa, ortadaki parayı kepçeyle götürürdü. </span></p>

<p class="msonormal4"><span class="calibre2">Nicholls'u böyle bir sonuca varmaya
iten iki önemli neden vardı; bunlardan birincisi Mr. Bronte'ydi. Mr.
Bronte neredeyse yetmiş dokuz yaşmdaydı ve artık fazla dinç
değildi. Bugünün standartlarıyla bile yetmiş dokuz oldukça iyi
bir yaş sayılır ve onun daha uzun bir süre yaşaması
beklenemezdi. Mr. Bronte, kendi tasarrufları ve Emily ile Anne'in ölümü
nedeniyle her ikisi de vasiyetname bırakmadan öldükleri içinona kalanlar
sonucunda oldukça iyi bir birikime sahipti. Bunların
dışında konuttaki eşyalar ve diğer şeyler,
ayrıca kendi ailesinden kalan anı niteliğindeki eski
eşyalar oldukça değerli sayılırdı. Nicholls
yaşlı adamı vasi. yetnamesini kendi üzerine yapmaya bir şekilde
ikna edebilirse her şeyin sahibi olabileceğine inanıyordu.</span></p>

<p class="msonormal4"><span class="calibre2">Sanıyorum Nicholls'un
düşüncelerini besleyen bir başka kolu ise, her ne kadar büyük ölçüde
içgüdüsel olsa da, bir şekilde Bronte kız kardeşlerin
yapıtlarından çok para kazanılabileceği duygusuydu.</span></p>

<p class="msonormal4"><span class="calibre2">Böylece Nicholls, eğer
kendisine izin verilirse orada kalmaya karar verdi. </span></p>

<p class="msonormal2"><b class="calibre1"><span class="calibre12"><span class="calibre10">On
Yedinci Bölüm</span></span></b></p>

<p class="msonormal4"><span class="calibre6">İşte kötüler
bunlardır; ve daima rahattalar, servet çoğaltırlar.</span></p>

<p class="msonormal18"><span class="calibre6">Mezmurlar 73:12</span></p>

<p class="msonormal4"><span class="calibre2"> </span></p>

<p class="msonormal4"><span class="calibre2">Bütün bunlardan sonra, hiç
beklenmedik bir şey de kendimi çok yorgun hissetmeye başlamam oldu;
sanki canım bedenimden çıkıp gidiyordu. Adım bile atmak
benim için büyük bir işti ve gözlerimi zor açık tutabiliyordum.
Şimdi geriye baktıkça, bütün olayların benden ne çok şey
alıp götürdüğünü görebiliyorum. Konutu çekip çevirmek, Mr. Bronte,
Miss Aykroyd ve Madam'a bakmak, üstelik benim de hastalanmam, hepsi birden
benim için çok zor olmuştu.</span></p>

<p class="msonormal4"><span class="calibre2">Yine ne kadar neşesiz
olduğuma ilk annem dikkat etti ve biraz dinlenmeye ihtiyacım
varmış gibi göründüğümü söyledi. Annem daha sonra babamla
görüşmüş olmalı ki, bu konuşmamızdan hemen sonra babamın
Mr. Bronte'yle görüşeceğini duydum. Bütün bunların sonucunda,
benim bir süre Leeds'te Mrs. Dean'in düşkünler yurdunda kalmama karar
verildi ve bunun için hazırlıklara başlandı; annem
yokluğumda konutta her şeyin aynı şekilde yürütülmesi için
gerekeni yapacağmı söyledi.</span></p>

<p class="msonormal4"><span class="calibre2">Şunu da belirtmeliyim ki, bu
beni çok mutlu edecek bir karar değildi, çünkü kendimi hiçbir yere
gidemeyecek kadar yorgun hissediyordum ve ayrıca Mr. Nicholls'la da bir
süre baş başa kalmayı umuyordum, fakat o bile bana gitmemi
söyledi ve böylece gittim.</span></p>

<p class="msonormal4"><span class="calibre2">Geri döndükten sonra kendimi
farklı hissediyordum, fakat bu kez beni fena halde sarsacak bir olay
beklemekteydi; herkes bir yana, bu defa yatağa düşen babam
olmuştu. Daha önce onun hiç yattığını görmediğim
için ona çok kötü bir şey olduğunu biliyordum, fakat yine de onu
görünce bu kadar kısa bir sürede nasıl bu kadar hasta
olabildiğine inanamadım. Yüzü çarşaf gibi bembeyazdı ve
soluk almakta zorlanıyordu, nefes alışıp verirken burnundan
garip sesler çıkıyordu. Her şey bununla da kalmıyordu,
yanında bir kâse vardı ve durmadan öksürüp bunun içine tükürüyordu.
Onu bu şekilde görmek ve çıkardığı
hırıltıları işitmek beni hasta etti.</span></p>

<p class="msonormal4"><span class="calibre2">Elbette ki bütün bunlar annem için
daha çok iş demekti, fakat o hiç şikâyet etmiyordu, bu arada benim
hemen işe dönmem iyi olacaktı, çünkü annemin baş
edebileceğinden çok daha fazla işi vardı. Ancak bu beni fazla
rahatsız etmedi, çünkü kendimi eskisi gibi iyi hissediyordum ve Mr.
Nicholls'u görmek için ölüyordum.</span></p>

<p class="msonormal4"><span class="calibre2">Dönüşüm çok güzeldi ve Mr.
Nicholls beni öyle sıkıca kucakladı ki, beni hiç
bırakmayacak sandım; olaylar peş peşe gelişmişti
ve benim bütün istediğim onunla yeniden birlikte olabilmekti.</span></p>

<p class="msonormal4"><span class="calibre2">Bundan sonra yapacağım
şey, konutu tekrar istediğim şekle sokabilmekti ve bunu
yapabilmek için biraz yardıma ihtiyacım vardı. Yokluğumda
annem ve kız kardeşim Eliza ellerinden geleni
yapmışlardı, fakat yapılması gereken ufak tefek
işler bir yana bırakılmıştı ve bunların
hepsini ben yapmaya kalkışsam tekrar zayıf düşecektim.</span></p>

<p class="msonormal4"><span class="calibre2">Bu konuda Mr. Bronte'yle
konuştum, o sırada Mr. Nicholls da yammızdaydı;
Madam'ın hastalığında ben ona hizmet ederken ev
işlerinde yardım etmek üzere köyden getirilen küçük kızı
yanımda tutmama karar verildi. Ben de böyle olmasını umuyordum,
çünkü o benim arkadaşım Milly Oldfield'in küçük kız
kardeşlerinden biriydi ve paraya ihtiyacı olduğunu biliyordum.
Ben gitmeden önce, onu Madam'ın ölümünden sonra başlarından
atacakları söyleniyordu; döndüğümde onun gitmiş
olabüeceğini düşünüyordum, fakat Mr. Bronte bir yardımcıya
ihtiyacım olduğunu görmüştü ve Mr. Nicholls da her konuda beni
destekliyordu.</span></p>

<p class="msonormal4"><span class="calibre2">Böylece küçük Emma'yı
yanımızda tuttuk; ikimiz birlikte harikalar yaratıyorduk. O
yaşına göre ufak tefek sayılırdı, fakat güçlü ve
istekliydi, bana büyük yardımı oluyordu. Bir zamanlar ben onun
yaşlarındayken bana yapılan muameleyle
karşılaşmaması için ona çok daha iyi davranıyordum, o
da çok daha mutlu ve her şeyi yapmaya hazır görünüyordu. Bundan daha
da önemlisi, her ne kadar Mr. Nicholls ve ben daima dikkatli davransak da, onun
ağzını sıkı tutacağından emindim ve
eğer görmemesi gereken bir şeyi görse bile onu yanımda
tuttuğum için bana o kadar minnettardı ki, bunu kimseye hatta
Milly'ye bilesöylemezdi.</span></p>

<p class="msonormal4"><span class="calibre2">Böylece haftalar geçti ve konut
istediğim şekle girdikten sonra yaşam benim için çok hoş
olmaya başladı; uzun süredir ilk kez mutluydum. Beni
endişelendiren tek şey babamdı, çünkü onu her
göıüşümde daha kötüye gidiyordu ve bedeni neredeyse yarı
yarıya küçülmüştü; dışarıda hava bu kadar güzelken
onun orada yattığını görmek öylesine üzücüydü ki. Doktor
sık sık onu görmeye geliyordu, fakat bunların bir yararı
olmuyordu ve hepimiz biliyorduk ki babam iyileşmeyecekti.</span></p>

<p class="msonormal4"><span class="calibre2">Babam 10 ağustos 1855'te öldü;
öldüğünde ancak elli bir yaşındaydı. Doktor bize onun
"akciğerlerinde toz biriktiği için" öldüğünü söyledi
ve bu da onun yaptığı iş bakımından bizi
şaşırtmadı. Ölümü hepimizi çok sarsmıştı,
çünkü o gerçekten çok kibar, iyi bir insandı ve hepimizi dinlerdi; annem
arada bir bizleri pataklasa da, babam hiçbir zaman bize elini sürmemiştir;
Haworth'taki birçok zalim babadan farklıydı. Bunların yanı
sıra babam köydeki diğer insanların üstünde olan biriydi ve çok
kimse ona saygı duyardı. Öncelikle iyi bir eğitim görmüştü
ve konut dışında, köyde kimsenin onun kadar çok kitabı
yoktu. Ben ve kız kardeşlerim okullarımızı bitirdikten
sonra bile o bize ders vermiş ve diğer çocuklardan çok daha iyi
okuyabilmemizi sağlamıştı.</span></p>

<p class="msonormal4"><span class="calibre2">Babamı tabutun içinde yatarken
gördüğüm ana kadar bu özelliklerini düşünmemiştim ve orada o
kadar etkilendim ki birdenbire hıçkıra hıçkıra
ağlamaya başladım, yaşlar sanki yıllarca gözlerimde
birikmişçesine ağladım.</span></p>

<p class="msonormal4"><span class="calibre2">Gariptir ki, annem o zaman
duygularınrn pek azmi göstermişti ve onun bu tutumunun para konusunda
çok endişelenmesinden kaynaklandığını düşündüm;
ona bu konuda yardımcı olabildiğim için şimdi çok mutluyum.
Babamın küçük erkek kardeşi William onun zangoçluk işini
devraldı; evli ve iki genç oğlu olmasına karşın anneme
zaman zaman elinden geldiğince yardım ettiğini de biliyorum.</span></p>

<p class="msonormal4"><span class="calibre2">Her ne kadar cenaze törenlerinin
çok acıklı bir olay olduğunu burada tekrarlamak gereksiz olsa
da, bu kadar çok katılarım olmasına hepimiz
şaşırmıştık; bu kalabalık Bronte ailesinin
cenazelerine gelenlerden kat kat fazlaydı, bir bakıma bunun nedeni,
birçoğu uzak localardan olmak üzere, serbest masonların da cenazeye
katılmasıydı. Annem kendisiyle konuşan ve elini sıkan
bu kadar insan karşısında, özellikle de bunların
birçoğunun bizim yaşam düzeyimizin çok üzerinde olması nedeniyle
hayrete düşmüştü.</span></p>

<p class="msonormal4"><span class="calibre2">Babamın ölüm acısmı
üzerimden biraz attıktan sonra, sanıyorum 1855 yılının
geri kalan kısmı hayatınım en güzel dönemlerinden biriydi
diyebilirim; özellikle de yılın başlarında başıma
çok kötü şeyler gelmiş, kötü günler geçirmiştim. Hatta Madam
öldükten sonra Mr. Nicholls'un Haworth'tan ayrılacağını
bile düşünmüştüm; bana konutta kalacağını söylemesine
rağmen, Mr. Bronte'nin onu hiç sevmediğini bildiğimden,
gitmesini isteyeceğini düşünüyordum.</span></p>

<p class="msonormal4"><span class="calibre2">Ancak böyle bir şey
olmadı ve birkaç ay içinde hepimiz, sanki eskiden beri hep böyle
yaşıyormuşuz gibi bir yaşam düzeni içine girdik. Bir
değişiklik varsa, bu da Mr. Nicholls'un bana her zamankinden çok daha
fazla sevgi göstermesiydi. Sürekli olarak elini omzuma koyuyor veya elimi
tutuyordu; artık sevişmemiz büe giderek daha iyi oluyordu, çünkü daha
çok birlikte olabiliyorduk ve Madam'dan ya da bir başkasından
çekinmemize gerek kalmryordu. Mr. Nicholls'la bütün gece aynı
yatağı paylaşabilmenin, sadece sevişmek için kısa bir
süre birlikte yatmaktan çok daha zevkli bir şey olduğunu
düşünüyordum; böyle anlarda gerçekten birlikte olduğumuza
inanıyordum. Bazen erkenden uyanıp onu yanımda uyurken
seyrediyordum: dağmık saçları ve karışmış
sakalıyla genç bir delikanlı gibiydi. Böyle zamanlarda geleceğin
ikimize neler getireceğini ve sonunda neler olacağını
sık sık düşünüyordum, fakat sonra bu tür düşünceleri
kafamdan atıp her anımdan zevk almaya çalışıyordum.</span></p>

<p class="msonormal4"><span class="calibre2">Kendimi mutludan da öte
hissettiğim anlardan biri de bir gün Mr. Nicholls'un yanıma gelip
bana 10 sovereign verdiği andı; bu paraları, ağzmı
iple bağladığı küçük bir deri kese içine koymuştu.
Gülerek, Madam'ın vasiyetinin sorunsuz hallolduğunu ve kesedeki
paranın "tanıklık param" olduğunu söyledi. Tüm
yaşamım boyunca bir arada sahip olduğum en büyük paraydı
bu; o gün imzamı atmadan önce korkudan nasıl titrediğimi
anımsayarak güldüm. Tek sorun bu parayla orada ve o anda ne
yapacağımı bilmememdi. Mr. Nicholls bunu benim için bir bankaya
koymayı önerdi, fakat bunu kabul etmedim. Ben bankalara güvenmiyordum ve
zaten bir bankaya girmeye de korkardım. Ayrıca ailemin bunu bilmesini
de istemiyordum; çünkü her ne kadar kötü bir şey
yapmadığımı bilsem de, onlar farklı düşünebildi.
Kendime bazı şeyler almak hoş olabilirdi, fakat bunu yapmaya da
korktum, çünkü yanıtlamak istemediğim sorularla
karşılaşabilirdim. Sonunda bunları Miss Anne'in defteriyle
birlikte emin bir şekilde sakladım; bu paraya sahip olmak bana bir
tür güven verdi.</span></p>

<p class="msonormal4"><span class="calibre2">Ev için ne zaman bir şeyler
almak istesem, Mr. Nicholls bana ufak tefek paralar vermekte özgürce
davranıyordu. Şunu belirtmeliyim ki, sanıyorum parayı zaten
Mr. Bronte'den alıyordu, ama nereden gelirse gelsin, evde eskimiş ve
miadı dolmuş birçok şeyi değiştirebildim veya eve
biraz renk katacak başka şeyler alabildim.</span></p>

<p class="msonormal4"><span class="calibre2">Anımsadığım
kadanyla, tam o sıralarda Mr. Nicholls'un bana söylediğine göre, Miss
Nussey ona yazmış ve Mrs. Gaskell'in Madam'ın hayat hikâyesini
yazmasmın gerekli olduğunu düşündüğünü söylemiş. Kendi
kendime "Bu çok iyi" diye düşündüm, çünkü birçok insan
Madam'ın gerçekte nasıl bir insan olduğunu hiçbir zaman
bilemezdi fakat ben sözü yine Mr. Nicholls'a bırakacağım. Her
neyse, Mr. Nicholls daha sonra Miss Nussey'ye yazarak hem kendisinin hem de Mr.
Bronte'nin, bu fikre karşı olduklarını bildirmiş.</span></p>

<p class="msonormal4"><span class="calibre2">Bir süre sonra Mr. Bronte, Miss
Nussey'nin mektubunu kendisi okuma fırsatını bulmuştu ve
Mr. Nicholls'a fikrini değiştirdiğini, Mrs. Gaskell'e kendisinin
yazacağmı söyledi. Doğrusu Mr. Nicholls bundan pek memnun
olmadı ve bu konuda yaşlı adama epey zorluk çıkardı;
ona Madam'ın kendi karısı olduğunu ve bunu kabul edip
etmemenin de Mr. Bronte'nin hakkı olmadığını söyledi.</span></p>

<p class="msonormal4"><span class="calibre2">Anlaşıldığı
kadarıyla bu konuda aralarında bazı kırıcı sözler
geçmişti, fakat Mr. Nicholls sonunda yaşlı adamı mektubu
yazmaktan alıkoyamayacağını anlamıştı ve
zaman içinde kendisi de onun fikrini kabul eder duruma gelmişti. Böyle bir
kitaptan epey para gelebilirdi hukuksal bakımdan da bu onun hakkı
olurdu; ayrıca bu ona Madam'ın Miss Nussey'ye yazdığı
ve kendisinin görmediği mektuplara da el atma fırsatı
verebilirdi. Madam hastayken bazı mektuplarını o görmeden
konuttan dışarı çıkarabildiğini biliyordu, ayrıca
eğer insanlar bu mektupları görürlerse diğer mektupların da
ortaya çıkabileceğini düşünüyordu.</span></p>

<p class="msonormal4"><span class="calibre2">O sıralarda Mr. Nicholls
uzunca bir süredir oldukça keyifliydi, fakat biraz para elde etme
olasılığı ve de bu mektupları geri alabilme umudu onu
daha da neşelendirmişti; aslında ben onu bildim bileli bu kadar
mutlu görmemiştim, onu böyle görmek ve kahkahalarını
işitmek kalbimi sıcacık duygularla dolduruyordu.</span></p>

<p class="msonormal4"><span class="calibre2">Böyle mutlu olması aynı
zamanda onu çok daha canlı yapıyordu, böylece artık kilisedeki
görevine de daha çok zaman ayırıyor ve herkese daha iyi
davranıyordu. Beni şaşırtan bir şey de onun Mr.
Bronte'ye de iyi davranmaya başlaması oldu, ona saatlerce bir
şeyler okuyor ve her istediğini yerine getiriyordu. Bu benim hiç
anlayamadığım bir şeydi, çünkü geçmişte her ikisi de
birbirlerine çok kötü şeyler söylemişlerdi ve onların bu kadar
iyi geçinmeleri bir yana, birlikte olabileceklerini bile aklıma
getiremezdim.</span></p>

<p class="msonormal4"><span class="calibre2">Fakat o zamana kadar benim Mr.
Nicholls'u daha iyi tanımış olmam gerekirdi, çünkü onun
yaptığı her işin altında iyi bir neden vardı ve
Mr. Bronte'yle olan ilişkileri için de bu geçerliydi.
Anımsadığım kadarıyla Madam'ın ölümünden
kısa bir süre sonra, bir gece Mr. Nicholls, yüzünde büyük bir tebessümle,
bana yaşlı adamı bir şekilde yeni bir vasiyetname yapmaya
ikna ettiğini söylemişti ve sonunda her şey kendisinin
olacaktı! </span></p>

<p class="msonormal4"><span class="calibre2">Ben de yüzümde daha büyük bir
tebessümle ona baktım, çünkü benimle dalga geçtiğinden çok emindim.
İnsanların birbirlerine saygı gösterecek kadar uygar
olmaları çok güzeldi, fakat Mr. Bronte'nin her şeyi Mr. Nicholls'a bırakabileceğini
düşünemiyordum. Ancak Mr. Nicholls bir şekilde onu ikna etmişti
ve bana vasiyetnameyi gösterdi; burada zamanı gelince bana da otuz
sovereign kalacağını okuduğum zaman daha çok
şaşırmıştım. Mr. Nicholls bana da bir şeyler
bırakılması gerektiğini Mr. Bronte'ye kendisinin söylediğini
anlattı; fakat ben bundan emin değildim, çünkü Mr. Nicholls
yalnızca kendisi için uygun olan şeyleri isterdi ve ben Mr.
Bronte'nin bana iyi duygular beslediğini biliyordum. Yine de en mutlu
olacağı şekilde ona inandığımı gösterdim.</span></p>

<p class="msonormal4"><span class="calibre2">Bundan sonra her şey düzeldi;
böylece benim ve sanıyorum Mr. Nicholls'un da çok hoşuna giden bir
yaşam sürmeye başladık, fakat ben Mr. Bronte'nin çok mutlu
olmadığını düşünüyordum. Mr. Nicholls birçok
insanı konuttan uzak tutuyordu, böylece Mr. Bronte benden başka hemen
hemen kimseyi görmüyordu. Mr. Bronte'ye olabildiğince iyi davranmaya
çalışıyordum, çünkü onu daima sevmiştim ve o da, daha önce
söylediğim gibi, bana daima iyi duygular beslemişti. Ne zaman
fırsat bulsam onun yanında oturur ve ona eski günleri
anlatırdım, bu da ona eski anılarını getirirdi ve
ikimiz arada bir gülüşürdük. Ayrıca onun çok sevdiği ufak tefek
şeyleri kendisine götürürdüm, bunlar da onun için yaşlandıkça
daha anlamlı oluyordu. Buna karşın, arada bir bana kendisini bir
tutsak gibi gördüğünü ve böyle bir duruma geleceğini hiçbir zaman
düşünmediğini söylüyordu. Beni en çok şaşırtan ise,
eskiden hep yaptığı gibi bazen yine Mr. Nicholls aleyhine
konuşmasıydı ve bu da onun niçin yeni bir vasiyetname
hazırladığı konusunda beni daha çok
meraklandırıyordu.</span></p>

<p class="msonormal4"><span class="calibre2">Ancak Mrs. Gaskell'in Madam
hakkında bir kitap yazmak üzere onu ve Mr. Nicholls'u görmeye gelmesi Mr.
Bronte'yi oldukça neşelendirmişti. Beni şaşırtan bir
şey de Mr. Nicholls'un Mrs. Gaskell'e çok iyi davranmasıydı. Bu
kitaptan kendisine para geleceğini düşündüğünü biliyordum, fakat
yine de onun bu kadar hevesli olmasını beklemiyordum. Mrs. Gaskell
daha sonra benimle konuşmak istediğini söylemiş ve Mr. Nicholls
bana onunla konuşabileceğimi fakat sözlerime dikkat etmem
gerektiğini söyledi. Elbette bunu söylemek yapmaktan daha kolaydı,
çünkü Mrs. Gaskell bana çok değişik konular hakkında soru sordu,
fakat ben yine de dikkatliydim ve daha çok onun duymak istediği
Şeyleri söyledim.</span></p>

<p class="msonormal4"><span class="calibre2">Mr. Nicholls ile bana gelince, bu
benim için mutluluk dolu bir dönemdi ve etrafta kimse yokken biz neredeyse evli
bir çift gibi davranıyorduk. Ancak bizim evlenmemiz konusunda yeni bir
şey yoktu ve evlilik hâlâ benim için gizli kalmış bir
düştü; o sırada başkaları bu durumdan rahatsız olsalar
da ben memnundum.</span></p>

<p class="msonormal4"><span class="calibre2">İnsanların bizim
hakkımızda eninde sonunda konuşmaya
başlayacaklarını hep düşünmüşümdür, hatta daha önce
bile bazı kimselerin kaş göz işaretleri yapması beni hiç
şaşırtmazdı, fakat annem söyleyinceye kadar ne kadar çok
dedikodu yapıldığının farkına
varamamıştım.</span></p>

<p class="msonormal4"><span class="calibre2">Bir akşam
aşağıya indiğimde beni bir kenara çekerek çok ciddi bir
ifadeyle konuşmamız gerektiğini söyleyerek, yalnız
kalabilmek için dışarıya çıkmamızı istedi. Bunun
üzerine onu rahatsız eden şeyi iyice merak ettim, fakat birbirimize
hiçbir şey söylemeden paltolarımızı ve bonelerimizi giydik
ve Changegate'e doğru giden dar yolda yürümeye başladık. Bir
süre sonra yavaş yavaş konuşmaya başladı ve böylece
onu endişelendiren şeyin ne olduğunu öğrenmiş oldum.</span></p>

<p class="msonormal4"><span class="calibre2">Babamın daima Mr. Nicholls'a
karşı olduğunu biliyordum ve sanıyorum o da,
başkaları gibi, ortada gerçekten hiçbir şey yokken bile, bizim
aramızda bir şeyler olduğunu düşünüyordu. Ancak şimdi,
annemin bana söylediklerine bakarak, babamın aslında bir şeyler
bildiği anlaşılıyordu; ona bunları kim söylemiş
olabilir diye merak ettim.</span></p>

<p class="msonormal4"><span class="calibre2">Her neyse, annem babamın, Mr.
Nicholls'la birlikte konutta kalmamı doğru
bulmadığını ve bu konuda benimle konuşmayı
düşündüğünü söyledi, fakat babam daha sonra çok hastalanmış
ve bunu yapamamıştı. Ancak anlaşılan bu durum
babamın kafasını kurcalıyordu ve son günlerine doğru
annemden benimle konuşması için söz almıştı. Annem ona
benimle konuşacağını söylemiş, fakat bunu durmadan
ertelemişti; ancak şimdi herkes bizim hakkımızda daha çok
konuştuğu için bunu bilmemi istemişti; babamın
düşüncesi doğrultusunda bu konuda ne yapacağımı
söylememi istedi.</span></p>

<p class="msonormal4"><span class="calibre2">Böylece annem beni köşeye
sıkıştırmıştı, herhalde ben de kendimi suçlu
hissediyordum ki, o konuştukça daha çok öfkeleniyordum. Anneme
acıyordum, çünkü o doğru bildiğini yapıyordu, fakat ne yazık
ki en yakınımda olan oydu ve bütün öfkemi ona kustum. Ona öncelikle
konutta Mr. Nicholls'la yalnız olmadığımı söyledim Mr.
Bronte oradaydıve zaten Haworth'taki insanlar, onun da bildiği gibi,
en ufak şeyin dedikodusunu yaparlardı. Benim açımdan ise iki
papazla birlikte yaşamanın ne gibi kötülüğü
olacağını anlamıyordum; eğer köydeki insanlar
söyleyecekleri bir şeyler varsa arkamızdan dedikodu edeceklerine, Mr.
Nicholls veya Mr. Bronte ya da kilise yönetim kuruluyla konuşmalı
veyahut bunları benim yüzüme söylemeliydiler.</span></p>

<p class="msonormal4"><span class="calibre2">Annem bu
çıkışım üzerine biraz bozulmuştu ve o da bana öfkeyle
yanıt verdi. Bütün bunları söylemenin iyi ve kolay olduğunu,
fakat insanların gidip sözünü ettiğim bu kişilerle
konuşamayacaklarını benim de bildiğimi söyledi; babam bu
söylentilerde doğruluk payı bulunduğunu ve ailenin onurunu
özellikle de kendisinin zangoç olması nedeniyledüşünmemiz
gerektiğini söylüyordu ve artık arkadan gizlice kuyu
kazılmasından bıkmıştı. Bu kez bu sözler beni
iyice kızdırdı. "Babam locada veya barlarda kendi
kafadarlarıyla içip içip âlem yaparken ya da zaman zaman eve yalnız
başına gelemeyecek kadar sarhoş olduğunda onu
başkaları taşırken ailenin onuru gibi bir sorun onu hiç
rahatsız etmiyordu" dedim. Zaten ben 28 yaşmdaydım ve
istediğimi yapabilirdim. Üstelik eve iyi bir para getirdiğimi ve
eğer konutu bırakırsam bu kadar parayı başka bir yerde
kazanamayacağımı söyledim, çünkü artık fabrikada
çalışmak ya da bir başka ailenin yanında hizmet etmek
istemiyordum.</span></p>

<p class="msonormal4"><span class="calibre2">Sözlerimi bitirdiğimde annem
oldukça sakindi; yüzüne baktığım zaman gözlerinde yaşlar
olduğunu gördüm ve çok ileri gittiğimi düşündüm. Sonra bana, o
yumuşak sesiyle, babamın ve kendisinin yalnızca beni ve benim
iyiliğimi düşündüklerini bilmemi söyledi; onunla böyle konuştuğum
ve babam hakkında söylediğim şeyler için "özür dilememi"
istedi. Ben de hemen bunu yaptım, çünkü bütün bunları öfkeyle
yapmıştım; bu sözlerin ağzımdan hiç
çıkmamış olmasını isterdim; annemi yavaşça
kucaklayıp öptüm, böylece barışmıştık.</span></p>

<p class="msonormal4"><span class="calibre2">Gelecekle ilgili olarak ise, annem
babama verdiği sözü tutarak söyleyeceklerini söylediğini, benim de
artık bunları bildiğimi söyledi. Ancak benim bildiğim
bazı şeyleri de buna ekledi: babam Mr. Nicholls'u ya da onun
deyimiyle "o kara kalpli irlandalı adamı" ilk gördüğü
andan beri sevmemişti ve eğer bu adamın beni bir gün namuslu bir
kadın yapacağmı umuyorsam, benim bir ahmak olduğumu
söyleyerek beni uyardı. Bu sözler yüzümü kızarttı, fakat bunu
geçiştirdim ve bir daha bu konuda kimse bir şey demedi.</span></p>

<p class="msonormal4"><span class="calibre2">Annemle yaptığım bu
konuşma herhalde onun içine dert olmuştu; bunun üzerine hemen bunu
belki de beni ve sağlığımı düşündüğünden
yapmıştı, bana söylemeden Mr. Bronte'yle konuşmaya
gitmiş ve ona, kendi ifadesiyle, "bana yardımcı
olması" için kız kardeşim Eliza'nın orada
çalışmasını kabul ettirmişti.</span></p>

<p class="msonormal4"><span class="calibre2">Bu durumdan hiç memnun
değildim. Elbette ki bu memnuniyetsizliğim bana yardım edecek
fazladan bir kişi daha olmasından değildi, özellikle de
Eliza'nın bana yardım etmesine itirazım olamazdı, o benden
dört yaş küçüktü ve biz hep iyi arkadaş olmuştuk. Hayır,
benim itirazım, kardeşimin oraya sadece dedikoduların önüne
geçmesi ve belki de Mr. Nicholls ile beni gözlemesi için getirildiğini
düşündüğümdendi. Bir de, Eliza'nın da benimle aynı ücreti
alacağını şans eseri öğrendiğimde huzursuzluğum
iyice arttı. Ben orada bunca yıl çalıştıktan ve Bronteler
için bunca şey yaptıktan sonra, haftada 3.10 peni alıyordum. Bu
benim için oldukça kötü bir durumdu, fakat Eliza'nın işe yeni
başlarken benimle aynı parayı alması beni
kızdırdı. Kızgınlığım kardeşime
karşı değildi, çünkü onun adına memnun olmuştum. Ancak
bu konuyu yine de Mr. Nicholls'la konuştum, fakat o bana her şeyi
olduğu gibi bırakmamı söyledi ve sonunda zarar görmemem için her
şeyi yapacağına dair söz verdi, böylece ben de bu konuda kimseye
bir şey söylemedim.</span></p>

<p class="msonormal4"><span class="calibre2">Ona elbette annemin söylediklerini
de aktardım, ancak o hiç rahatsız olmadı. Ona göre Haworth'ta
yaşayan insanlar dedikodu yapacak bir şey bulamasalar da uyduracak
bir şey bulurlardı, böylece biz kuzu da olsak bizi koyun diye
asarlardı. Onun bu dediklerini kabul ettim; fakat etrafta Eliza varken
daima gereğinden fazla dikkatli davranıyorduk, çünkü ondan o kadar
emin değildim.</span></p>

<p class="msonormal4"><span class="calibre2">Mr. Nicholls'un bazı
söylentilerden rahatsız olmadığını söylemiştim ve
bu hali onun o zamanki genel tutumuyla uyum içinde görünüyordu, çünkü o
sıralarda hiçbir şey onu rahatsız etmemekteydi; fakat bundan
hemen sonra onu öyle öfkeli gördüm ki, Madam'la en kötü olduğu dönemlerde
bile bu kadar öfkeli olmamıştı.</span></p>

<p class="msonormal4"><span class="calibre2">Anımsadığım
kadarıyla, o gün ben mutfakta çalışıyordum ve Mr. Nicholls
oraya girdiğinde yüzü öfkeden kapkaraydı; ona ne diyeceğimi
bilemedim. Benimle konuşmak istediğini ve hemen onun
çalışma odasına gelmemi söyledi, sonra fırtına gibi
çekip gitti. O sırada Eliza benimle beraberdi; bana ne olduğunu
sordu, fakat ben de bilmiyordum ve ona da böyle demek zorunda kaldım,
sonra hemen acaba bir hata mı yaptım diye düşünerek Mr.
Nicholls'un arkasından gittim.</span></p>

<p class="msonormal4"><span class="calibre2">Odasma girer girmez bana
bağırarak kapıyı kapatmamı söyledi ve sonra yavaş
bir sesle olsa da öfke içinde öyle kelimeler sarf etti ki, benim kafama göre
bir din adamının bunları söylememesi gerekirdi ve ayrıca
ben o güne kadar böyle konuşan birini de hiç görmemiştim.
Telaşla oturdum ve söylediklerinden bir anlam çıkarmaya
çalıştım. Daha sonra, ancak o biraz yatışınca,
konuyu kavradım.</span></p>

<p class="msonormal4"><span class="calibre2">Anlaşılan oydu ki, Mr.
Nicholls Mrs. Gaskell'den bazı şeyler istemişti. Mr. Nicholls'un
dediğine göre, eğer Mrs. Gaskell yazdığı kitabı
önce kendisine gösterir ve beğenmediği şeyleri de kendi
istediği gibi değiştirmesine izin verirse, o zaman Mrs.
Gaskell'in bu kitaptan maddî zarara girmemesi için elinden geleni
yapacaktı. Onun bu söylediklerinden Mrs. Gaskell hiç
hoşlanmamış ve değil kitapta bazı şeyleri
değiştirmek, kitabı birilerinin görmesine bile izin
vermeyeceğini söylemişti. Kitaptan zarar etmeme konusuna gelince,
Mrs. Gaskell'in ona söylediğine göre Mr. Bronte kitaptan
kazanacağı bütün parayı zaten kendisinin almasına
yazılı olarak izin vermişti. Mr. Nicholls da ona
saçmaladığmı söylemiş, fakat Mrs. Gaskell Mr. Nicholls'a eğer
kendisine inanmıyorsa Mr. Bronte'yle görüşebileceğini tekrar
tekrar söylemişti.</span></p>

<p class="msonormal4"><span class="calibre2">Bunun üzerine Mr. Nicholls, hâlâ
Mrs. Gaskell'in söylediklerinin doğru olabileceğine ihtimal
vermeyerek, Mr. Bronte'nin odasına koşmuş ve işin
aslını sormuştu. Anlaşılan Mr. Bronte ilk önce Mr.
Nicholls'un ne hakkında konuştuğunu kavrayamamış,
fakat bir süre sonra Mrs. Gaskell'e kitaptan gelecek bütün parayı
kendisine saklayabileceğini söylediğini
anımsamıştı ve bu, Mr. Nicholls'u o kadar
öfkelendirmişti ki, "o         çocuğu salak ihtiyar" dediği
Mr. Bronte'ye vurmamak için kendini zor tutmuştu. Bunun yerine ona Mrs.
Gaskell'e tepsi içinde sunduğu bu parayla neler yapabileceklerini
anlatmaya çalışmıştı. Bu parayı kendileri için
kullanmasalar bile eminim ki Mr. Nicholls bu parayı
kullanacaktıkonut, kilise ve kilise bölgesi için ne çok şey yapabileceklerini
ihtiyar adama anlatmıştı.</span></p>

<p class="msonormal4"><span class="calibre2">Ancak bütün bunların hiç
yararı olmamıştı, bunun üzerine Mr. Nicholls Mrs. Gaskell'e
ona bütün parayı alabileceğini söyleyen Mr. Bronte'nin aklı
başında olmadığından ne yaptığını
bilmediğini, bu yüzden onun yazılı olarak verdiği sözü
dikkate almamasını söylemişti, zaten Madam'ın da en yakın
akrabası kendisiydi ve sözleşme yapmaya da yalnızca kendisi
yetkiliydi.</span></p>

<p class="msonormal4"><span class="calibre2">Ancak Mrs. Gaskell bunlara hiç
aldırmamıştı. Bu kitabı yazma işini Mr.
Bronte'yle yaptığı anlaşmaya dayanarak üstlenmişti ve
buna sadık kalacaktı. Mrs. Gaskell'e göre, Mr. Bronte ondan
kızı hakkında bir kitap yazmasını isterken oldukça
aklı başındaydı ve kitabı yazarken ona bilmesi gereken
her şeyi anlatmayı kabul etmişti; Mr. Nicholls ise başka
şeyler anlatmak için kendi isteğiyle ona gelmişti. Mr.
Nicholls'un, "Eğer para almayacağımı bilseydim bir
şey anlatmazdım" demesi anlamsızdı. Mrs. Gaskell'e
göre, Mr. Nicholls para almazsa hiçbir şey anlatmayacağını
ona çok daha önce söylemeliydi. Mr. Nicholls ona bu konuda bir avukata
danışacağını söylemiş, fakat Mrs. Gaskell de ona
istediğini yapabileceğini, çünkü kendisinin haklı olduğunu
bildirmişti.</span></p>

<p class="msonormal4"><span class="calibre2">Bütün bunları düşündükten
sonra bir avukata gidip gitmediğini bilmiyorumMr. Nicholls
yapabileceği hiçbir şey olmadığın' görmüştü, bu
konuda Mrs. Gaskell ve Mr. Bronte'ye çok kırgındı ve bundan
sonra ikisiyle de arası düzelmedi.</span></p>

<p class="msonormal4"><span class="calibre2">Her şey çok kötüydü, çünkü bir
süre için konutta da yaşam tatsızlaşmıştı, fakat
birkaç hafta içinde her şey eski haline döndü.</span></p>

<p class="msonormal4"><span class="calibre2">Bundan sonraki birkaç yıl
nereye gitti bilmiyorum. Şimdi düşünüyorum da rahat ve mutlu bir
düzen içine girmiştim ve böylece haftalar, aylar peş peşe gelip
geçti. Elbette insanlar dedikodu etmeye devam ettiler ve bazı
yaşlı kadınlar artık kiliseye bile gelmiyordu, hatta
sokakta yürürken veya dükkânlara girdiğimde benden kaçıyorlardı,
fakat genelde köylüler her şeyi olduğu gibi kabul etmişlerdi.
Ben onların davranışlarına aldırmıyordum, çünkü
mutluydum.</span></p>

<p class="msonormal4"><span class="calibre2">Beni biraz rahatsız eden bir
tek konu vardı: her ne kadar bütün yaptıklarımızla ve
amaçlarımızla evli bir çift gibiysek de, Mr. Nicholls hiçbir zaman
evlenme konusunu konuşmuyordu. Ona bu konuyu birkaç kez açtım çünkü,
doğruyu söylemek gerekirse, bazen bu dedikodular beni rahatsız
ediyordu, ayrıca Mrs. Nicholls adını taşımak ve her şeyin
yasallaşması çok hoş olurdu. Fakat Mr. Nicholls her
defasında bana bizim için her şeyin olduğu gibi kalması
gerektiğini söyledi doğru değil miydi ve bir süre için
işler oluruna bırakılmalıydı; ne
olacağını bekleyip görmeliydik, ben ise sürekli ona baskı
yapmak ve işleri tatsız bir hale sokmak istemiyordum.</span></p>

<p class="msonormal4"><span class="calibre2">Elbette zaman zaman onun benimle
evlenmek istememesinin nedeni, ikimizin farklı mevkilerde olması
mı diye düşünmüşümdür ve bir keresinde bunu ona da söyledim. Bu
fikir karşısında oldukça şaşırmış gibi
göründü ve bana aklına hiç böyle bir şey gelmediğini söyledi;
fakat yine de bundan daima şüphe duymuşumdur. Yapabileceğim bir
şey olmadığından bu konuyu bir yana bıraktımonun
her şeyi daima bilerek yaptığına ve benim iyiliğimi
düşündüğüne inanıyordum ve sonunda her şey oluruna
kaldı.</span></p>

<p class="msonormal4"><span class="calibre2">Ancak ben Mr. Nicholls'a hep
acımışımdır, çünkü kulağıma gelen ufak tefek
söylentilerden anladığım kadarıyla insanlar olanlardan
dolayı beni değil, onu suçluyordu ve birçoğu da onun Mr.
Bronte'yi bu kadar kapalı tutmasmı eleştiriyordu. Oysa onlar Mr.
Bronte'nin sürekli yatağa bağlı olduğunu ve hiçbir şey
yapamayacak, kimseyle uzun süre görüşemeyecek kadar zayıf
olduğunu görmüyordu. Mr. Bronte'ye bakmak benim için de iş demekti,
fakat bu benim severek yaptığım bir işti, çünkü o
artık benim dedem sayılırdı.</span></p>

<p class="msonormal4"><span class="calibre2">Ve sonra, 1861
yılının yaz aylarında Mr. Bronte çok kötüleşti. Çok
zor nefes alabiliyordu, fakat bundan da kötüsü neredeyse saatler süren krizlere
giriyor, bütün vücudu kasılıp kıvranıyordu, karnındaki
ve göğsündeki ağrılar nedeniyle de bağırıp
duruyordu. Mr. Nicholls ve ben onu yatıştırmak için her
şeyi denedik, fakat bunların hiçbir yararı olmadı ve
sonunda Dr. Ingham'a gitmek zorunda kaldım. Doktor da bir şey yapamadı;
onu boş yere çağırdığımızı
düşündüm, fakat çağırmasaydık kötü bir duruma
düşerdik, çünkü Mr. Bronte o gün öldü.</span></p>

<p class="msonormal4"><span class="calibre2">Mr. Bronte'nin ölümü beni
anlatamayacağım kadar üzüntüye boğdu ve onun cenaze töreninde
yüreğimden akıp gelen gözyaşları döktüm. Ancak Mr. Nicholls
onun ölümüne pek aldırmamıştı, zaten ikisi sürekli olarak
kavgalıydı. Bana söylediğine göre kafası daha çok ilerde
neler olabileceğini düşünmekle meşguldü ve şunu da
söylemeliyim ki bu benim düşüncelerimde de öncelik taşıyordu.</span></p>

<p class="msonormal4"><b class="calibre1"><i class="calibre3"><span class="calibre2"> </span></i></b></p>

<p class="msonormal4"><b class="calibre1"><i class="calibre3"><span class="calibre2">[CC]</span></i></b><span class="calibre2">
Charlotte'ın ölümünden sonra Mr. Bronte içinde bulunduğu durum
üzerinde uzun uzun düşünmek zorunda kaldı. Kendisi artık
neredeyse kör sayılırdı ve sağlığı çok iyi
değildi, nefret ettiği bir adamla yaşamak zorunda kalabilirdi,
fakat aynı zamanda bu adama güvenmek zorundaydı; çünkü uzun zamandan
beri kilise ve bölgesindeki görevlerin birçoğunu Nicholls yürütmekteydi,
buna karşın papaz maaşını kendisi alıyordu.</span></p>

<p class="msonormal4"><span class="calibre2">Elbette ki Mr. Bronte
yardımcısına önceden haber verip işten çıkarabilir ve
böylece ondan kurtulabilirdi, fakat sonra onun yerine birisini bulmak gibi
yorucu bir çaba içine girmesi gerekiyordu ve kendisinde bunu yapacak güç
bulabildiğini sanmıyorum. Bunun dışında, Mr. Bronte
özel yaşamında Nicholls'un çok değerli bir insan olduğunu
da kabul etmiştir, çünkü konutta günlük yaşamın bütün
gereksinimleriyle uğraşırdı. Anlaşılan o ki
sonunda Mr</span></p>

<p class="msonormal4"><span class="calibre2">Bronte, eğer isterse Nicholls
şeytanının orada kalabileceğine karar vermişti, fakat
yine de bu durumdan hiç hoşnut değildi.</span></p>

<p class="msonormal4"><span class="calibre2">İki erkeğin arasında
Nicholls'un orada kalması veya gitmesi konusunda hiçbir söz
söylenmemişti. Cenazeden sonraki birkaç gün her ikisi de, oldukça
endişeli bir biçimde, karşısmdakinden bir hareket bekledi.
İkisi de herhangi bir girişimde bulunmayınca, her şeyin
eskiden olduğu gibi devam edeceği konusunda sessizce anlaşmış
oldular, fakat Mr. Bronte damadından görmeye başladığı
ihtimam karşısında şaşırsa da memnun
olmuştu.</span></p>

<p class="msonormal4"><span class="calibre2">Nicholls'un başka ne tür ikna
yöntemleri kullandığını bilemeyiz, fakat şu da bir
gerçek ki onun bu konudaki çabaları çok başarılı
olmuştur, çünkü Charlotte'ın ölümünden üç ay sonra şaşkın
durumdaki yaşlı adama yepyeni bir vasiyet yazdırmayı
becermişti. Büyük olasılıkla onu bir yandan tehdit etmiş,
bir yandan da tatlı dille kandırmıştı, çünkü her ne
kadar Mr. Bronte yaşamının geri kalan kısmını
Nicholls'la geçirmeyi göze almış olsa da, sahip olduğu
malları Nicholls'a kolay kolay bağışlamayı kabul
ettiğinden şüphe ederim. Büyük ihtimalle, Mr. Bronte'nin en büyük
korkusu da, Nicholls'un dediğini yapmazsa, Nicholls ve Martha'nın onu
terk etmesiydi. Eskiden Charlotte'ın onu tehdit ettiği gibi, bu
korkunç evde kendisine büsbütün yabancı kimselerin insafına
kalmış olarakyalnız kalmak onun en büyük korkusuydu.</span></p>

<p class="msonormal4"><span class="calibre2">Mr. Bronte'nin vasiyetinin tarihi
20 haziran 1855'tir. Ufak tefek bazı bağışlar
dışında ki bunların içinde Martha'ya verdiği 30
sovereign da bulunmaktadırNicholls en büyük payı
almıştır. Nicholls ayru zamanda vasiyeti uygulamaya koyan tek
yetkiliydi. Mr. Bronte vasiyetinde ondan "sevgili ve saygm
damadım" diye bahsetmiştir; onların birbirlerinden hiç
hoşlanmadıkları düşünülecek olursa, ben bu sıfatlarda
ince bir alay seziyorum. Buna göre vasiyetin hazırlanmasında
Nicholls'un pek katkısı olmadığı söylenebilir.</span></p>

<p class="msonormal4"><span class="calibre2">Biliyoruz ki Nicholls'un
kızıyla evlenmesi bile yaşlı adamın felç geçirmesine
neden olmuştu; yıllar sonra da hiçbir şey
değişmemişti ve değişemezdi. Charlotte'ın
ölümünden beş yıl sonra, I860 yılında, Haworth'taki
kırtasiyeci şöyle demişti: "Evet, Mr. Bronte ve Mr.
Nicholls hâlâ birlikte yaşıyorlar, daima yakın fakat daima
birbirlerinden ayrı."</span></p>

<p class="msonormal4"><span class="calibre2">Ellen Nussey
arkadaşının ölümünden hemen sonra Nicholls'a bir mektup
yazmıştı. Mektubunda ona, Sharpe's London Magazine'de çıkan
bir makaledeki "habis tümöre benzer yalanlar" konusunda bir
yanıt vermesi için Mrs. Gaskell'e yazmalarını önerdi.
Anlaşılan o ki, Nicholls bu konuyu oluruna bırakmak
istemişti ve Nussey'ye yazarak ona bu makale üzerinde durmak niyetinde
olmadığını söyledi.</span></p>

<p class="msonormal4"><span class="calibre2">Yine
anlaşıldığına göre, bu konuda Nicholls Mr. Bronte'ye
danışmamıştı, çünkü bir ay sonra Mr. Bronte, bir
şekilde, Ellen'uı mektubunu ve Nicholls'un ona yazdığı
mektubu bulmuştu; bunun üzerine iki erkek arasında şiddetli
tartışmalar geçmişti. Mr. Bronte daha sonra Mrs. Gaskell'e
yazarak damadının ona söylediklerinin doğru
olmadığını belirmiş ve kendisinden Charlotte'ın biyografisini
yazmasını rica etmişti. Daha sonra mektubunda ona
şunları söylemişti: "Mr. Nicholls benim bu girişimimi
onaylıyor." Ancak bizim Martha'dan öğrendiğimize göre,
Nicholls'un daha sonra olanlardan ne haberi olmuş ne de bunları
onaylamıştı: "Kitabın satışından elde
edilecek gelir, elbette ki size aittir."</span></p>

<p class="msonormal4"><span class="calibre2">Görüldüğü kadarıyla
Nicholls kendi hırslan karşısında ikiye bölünmüş
gibiydi; Bronteleriıı ve kendisinin kişisel
hayatlarının hiç değilse o sıralardaherkes tarafından
unutulmasmı istiyordu. Haklannda ne kadar çok şey bilinirse, kendisi
için tehlike o kadar büyürdü, çünkü ailede bu kadar çok ölüm olmasından
şüphelenen biri ortaya çıkabilirdi. Nicholls kimsenin
Charlotte'ın mezarını ziyaret etmesini ya da ondan övgüyle söz
etmesini istemiyordu. Sadık bir koca olarak kabul etmemiz istenen bir adam
için, bu gerçekten de garip bir davranıştı.</span></p>

<p class="msonormal4"><span class="calibre2">Nicholls'un bir başka garip
davranışına örnek de, daha önce sözünü ettiğimiz
kırtasiyecinin son çocuğu olan John Greenwood'la ilgilidir.
Greenwood'un çocuğuna Bronte adım vennek istemesi üzerine, Nicholls
bebeği vaftiz etmeyi reddetmişti. Böylece Greenwood, o zamanlar
bildiğimiz gibi yatalak durumda olan Mr. Bronte'ye gitmişti;
Nicholls'un dışarıda olduğu bir sırada,
yaşlı adam vaftiz törenini gizlice odasmda gerçekleştirmiş,
hatta kendi su testisini bu amaçla kullanmıştı. Nicholls bundan
sonra yapılacak vaftiz işlemlerinin ayrıntılarını
deftere kaydederken olanları öğrendi. Greenwood'a göre, Nicholls
bunun üzerine öfkelenerek, "hiddetten köpürüp tepinerek dosdoğru
konuta, Mr. Bronte'yi görmeye gitti ve ona niçin kendi isteklerine
karşı geldiğini sordu".</span></p>

<p class="msonormal4"><span class="calibre2">Nicholls'un Bronte ailesine ilgi
göstermesi ya da koyduğu kuralları esnetmesi, ancak para söz konusu
olunca mümkün oluyordu, işte bundan dolayı her şeyin Martha
Brown'in söylediği gibi olduğuna, Mr. Bronte'nin Mrs. Gaskell'le
yaptığı anlaşmadan Nicholls'un son ana kadar haberi
olmadığına ve bundan sonra da hiçbir şeyi
değiştirmesinin mümkün olmadığına inanıyorum.
Örneğin, Nicholls Charlotte'ın yayıncılar tarafından reddedilen
Istırap Yılları adlı kitabının basılma
fırsatı çıkar çıkmaz bunun üzerine
atlamıştı; hatta Mrs. Gaskell'in kızı onun
hakkında şöyle demişti: "Nicholls'un Miss B.'yi herhangi
bir şekilde yüceltenlere karşı, hatta insanların onu bir kadın
yazar olarak anmalarına bile karşı kökleşmiş, ters ve
dik kafalı bir tutumu vardı..." Bu hırsı onun
değişmez doğal yapısı oldu ve Bronte kız
kardeşlerin yapıtlarına büyük katkıda bulunduğu
inancıyla kıskançlık duygularına girdi.</span></p>

<p class="msonormal4"><span class="calibre2">Smith, Elder and Company
Istırap Yılları adlı yapıtı 1857
yılında yayımladı, hatta Nicholls buna bir önsöz bile yazdı.
Nicholls bu kitaptan iyi para almıştı ve bu nedenle çok para
kazanacağını düşünerek, Mrs. Gaskell'in yazacağı
Charlotte'ın biyografısiyle ilgili olarak malî pazarlıklar
yapmaya hazırdı.</span></p>

<p class="msonormal4"><span class="calibre2">Bu kitabın
yazılmasında yaptığı işbirliği onun
kimliğini oluşturdu. Mrs. Gaskel onun hakkında şöyle
demişti: "O bana bulabildiği tüm belgeleri getirdi."
Nicholls, Ellen Nussey'ye yazarak ona
"Yazışmalarınızın mümkün olduğu kadarım
bana güvenebileceğiniz kadarınıbiz de okuyabilir miyiz?"
diye sormuştu. Bir zamanlar karısınm bütün mektuplannı
yakmasını emreden bir adamdan ne küstahça bir rica!</span></p>

<p class="msonormal4"><span class="calibre2">Şimdi bu isteklerden söz
ederken, bir zamanlar Charlotte'ın bu konuda arkadaşına
yazdığı ikinci mektuba Ellen'ın verdiği
yanıtın üstüne düştüğü bir nota atıfta bulunduğum
aklıma geldi. O sırada bu mektubun üstünde bir başka not daha
olduğunu ve bundan daha sonra söz edeceğimi belirtmiştim. Bu
ikinci not şöyle demektedir: "Mr. Nicholls ve Mr. Bronte onun (Mr.
Nicholls'un) itirazlarını bozdular; onlar C. B.'nin
mektuplarının Mrs. Gaskell tarafından
kullanılmasını istediler."</span></p>

<p class="msonormal4"><span class="calibre2">Ellen'ın Charlotte'a
yazdığı mektubun nasıl tekrar Ellen'a gen gittiği
bilinmemektedir, fakat bu şekilde o bu mektupların üstüne bazı
notlar düşme fırsatı bulmuştur; bu mektupların ona
Nicholls tarafından geri verilmiş olması ihtimali çok
zayıftır. Akla gelen en büyük olasılık,
arkadaşının ölümünden sonra cenaze törenin
yapıldığı güne kadar geçen süre içinde konutta kalan Ellen
Nussey'nin, Charlotte'ın eşyalarını
karıştıracak bol zamanı olduğu ve bu fırsattan
yararlanarak bu mektubu aşırdığıdır.</span></p>

<p class="msonormal4"><span class="calibre2">Her neyse, Nicholls, Ellen'ı
fazla önemsememekle hata ettiğini anlamıştır; Ellen
mektuplarının kullanılmasına izin vermiş, fakat
akıllı davranarak bunları doğrudan Mrs. Gaskell'e yollamıştır.
Ellen ayrıca Mrs. Gaskell'e daha başka bilgiler de vermiş ve
böylece biyografinin yazılmasına başlanmıştır.
Kitabın yazılmasında epey bir ilerleme olduktan sonradır ki
Nicholls ihtiyar Bronte'nin, her ikisi adına, kitaptan elde edilecek
gelirden gönüllü olarak vazgeçtiklerini bildirdiğini öğrenmişti
ve bundan sonra da bu konuda yapacak bir şeyi kalmamıştı.
Nicholls'un Ellen Nussey'ye yalvarırcasına yazdığı
mektupta kendisini bu kadar düşürdüğünü fark etmesi onun için çok kötü
bir şeydi, fakat yine de böyle yaptığı halde hiçbir menfaat
sağlayamaması onu çılgına çevirmişti.</span></p>

<p class="msonormal4"><span class="calibre2">The Life of Charlotte Bronte
(Charlotte Bronte'nin Yaşamı) mart 1857 tarihinde
yayımlandı ve çok eleştiri aldı. Mr. Bronte kendisinin
eksantrik ve huysuz olduğunun doğru olmadığını
söyledi, Nicholls ise kitapta Charlotte'a karşı acımasız
davranan bir insan olarak tanıtıldığını
düşündü.</span></p>

<p class="msonormal4"><span class="calibre2">Ancak en büyük tepki Mrs.
Robinson'ın avukatlarından geldi; Mrs. Robinson kendisi ile Branwell
arasındaki uydurma aşk hikâyesinin iftira olduğunu iddia etti.
Mrs. Gaskell bu iddiasını kitabın daha sonraki
baskılarından çıkarmak zorunda kaldı, ayrıca The
Terries gazetesinde sözlerini geri aldığını belirten ve
özür dileyen bir açıklama yaptı.</span></p>

<p class="msonormal4"><span class="calibre2">Bunların
dışında protestolar ve kitaptaki hatalar yüzünden
şikâyetler de oldu, çünkü Mrs. Gaskell çok saf biriydi ve belirli yerlerde
yansız olamamıştı. Açıkça belliydi ki, yazar temelde
romantik bir romancıydı ve onun söyledikleri oldukça ihtiyatla
karşılanmalıdır.</span></p>

<p class="msonormal4"><span class="calibre2">Nicholls her ne kadar Mrs.
Gaskell'in yazdıklarına kızmış ve kitaptan az da olsa menfaat
sağlayamamaktan dolayı hayal kırıklığına
uğramış olsa da, kitapta kendisini ilgilendiren şeylerin
peşinden gitmedi ve dikkatleri üzerine çekmeme politikasına
bağlı kalmaya devam etti. Kimseye minnettar olmadan, sessiz ve rahat
bir yaşam sürerken kayınpederinin öleceği mutlu günü beklemeye
koyuldu.</span></p>

<p class="msonormal4"><span class="calibre2">Aylar geçtikçe, uyumsuzluk içinde
olan bu üçlünün arasında özel bir ilişki gelişti.</span></p>

<p class="msonormal4"><span class="calibre2">Mr. Bronte 1856 yılında
hastalıklı ve her şeyden elini ayağını
çekmiş, yetmiş dokuz yaşında bir ihtiyardı. Nicholls o
sırada otuz sekiz yaşında yakışıklı bir
erkekti, Martha ise ondan on yaş kadar daha küçüktü. Martha hakkında
bulabildiğim tek bilgi, bundan dört yıl sonra Mrs. Gaskell'in
kızı Meta tarafından yazılmıştı ve onun
"sağlıklı, pırıl pırıl, tertemiz bir
genç kadın" olduğunu belirtiyordu.</span></p>

<p class="msonormal4"><span class="calibre2">Martha ve Nicholls bu evde
birlikte, hemen hemen yalnız olarak, altı yıl kadar
yaşadılar. Herhalde Haworth'a gelmeden önce Nicholls'un
kadınlarla birçok aşk macerası olmuştu ve pek az bir süre
öncesine kadar evli bir erkekti; daha sonra göreceğimiz gibi, Nicholls
yıllar sonra tekrar evlendi. Güçlü bir erkek olan Nicholls'un
sağlıklı bir cinsel yaşamı vardı ve gerçekte
Martha da öyle biriydi. Her ikisi sıcak bir ortam içinde iyi bir düzen
kurmuşlardı, fakat bu aynı zamanda köyde herkesin dikkatini
çeken ve dedikodulara yol açan bir düzendi ve Nicholls'un istenmeyen bir
adanı olmasını daha da pekiştiriyordu. Özellikle John Brown
bundan memnun değildi.</span></p>

<p class="msonormal4"><span class="calibre2">Mr. Bronte'ye gelince, o hemen
hemen tamamen kendisinin yarattığı bir yaşam sürüyordu,
günlerden hangi gün olduğundan ya da çevresinde neler olup
bittiğinden habersizdi. Ona çok iyi davrandığı ve
ihtiyaçlarını yerine getirdiği konusunda Martha'nın
söylediklerinin doğruluğundan şüphe edilmesi için bir neden
yoktur, fakat böyle davranma nedeninin tamamen fedakârlık
olmadığını düşünmek de mantıklı bir
yaklaşım olur.</span></p>

<p class="msonormal4"><span class="calibre2">Biz Mr. Bronte'nin Martha'ya 30
sovereign bağışladığını gördük, fakat onun
yaşlı adamın sağlığında tatlı diliyle
para kopardığını düşündüren bir belgeye de
rastladım. Elime Mr. Bronte'nin temmuz 1856 tarihinde Martha'ya
yazdığı bir mektup geçti. O sırada aynı evde
yaşıyorlar ve birbirlerini her gün görüyorlardı; buna göre insan
onların mektuplaşmaya gerek duymayacaklarını düşünür,
fakat bu mektup farklıydı.</span></p>

<p class="msonormal4"><span class="calibre2">Eğer bu mektup bir zarf içine
konduysa, üzerine herhalde 'İlgili kişiye" yazmalıydı.
Fakat bu notta şunlann yazılı olduğunu kesin olarak
biliyoruz: "Bu küçük kutu içindeki para, benim ve çocuklarım için
sadakatle hizmet veren Martha'ya tarafımdan değişik zamanlarda
verilen miktarlardır. Onun bu parayı gereksinim duyacağı
zamanlar için saklamasını istiyorum."</span></p>

<p class="msonormal4"><span class="calibre2">Şimdi buna ne denir? Bu notun
yazıldığı zaman, Martha konutta on altı
yıldır çalışmaktaydı, öyleyse kutu içindeki
paranın ona ait olduğunu doğrulayan bir mektup yazma
zorunluluğu niçin ortaya çıkmıştı tabiî eğer
durum böyleyse? O zaman kim bunun aksini düşünebilirdi? Aslında
eğer Martha bundan kimseye söz etmese, böyle bir kutunun
varlığından kimin haberi olabilirdi? Bütün bunlar çok garipti.</span></p>

<p class="msonormal4"><span class="calibre2">İnsan, Mr. Bronte'nin,
Martha'nın "gereksinim duyacağı zamanlarda" kullanmak
üzere bu parayı saklamasını istemesinde bir anlam var mı
diye düşünebilir. Biz Mr. Bronte'nin Nicholls'tan nefret ettiğini
biliyoruz, fakat o Martha'yı gerçekten içtenlikle takdir ediyordu. Belki
de Mr. Bronte damadının Martha'yı işten
çıkarabileceği ve onu birdenbire parasız
bırakabileceği bir an gelebilir ya da eğer Martha bu parayı
hakkı karşılığında Mr. Bronte'den
aldıysaNicholls bu paranın nereden geldiğini sorgular ve
parayı kendisi almaya çalışabilir diye düşünmüştü.</span></p>

<p class="msonormal4"><span class="calibre2">Bunun dışında bir
başka seçenek de ki ben bunu daha büyük bir olasılık olarak
kabul ediyorumMartha'nın böyle bir mektuba ihtiyaç duymuş
olabileceğidir; yaşlı adamın kafası o sıralarda
öyle karışıktı ve öylesine incinebilecek durumdaydı ki
admı herhangi bir kâğıt parçası üzerine yazabilirdi. Martha
bu parayı hak ettiği için mi yoksa hileyle mi alıyordu
bilinemez, ancak özellikle de ikincisi doğruysa, Martha geleceğin
kendisi için neler getireceğini bilmiyordu ve yaşlı adamın
ölümünden sonra bu paranın kendisinin olduğunu kanıtlamak
zorunda kalabileceğini düşünmüş olabilirdi.</span></p>

<p class="msonormal4"><span class="calibre2">Martha'nın sahip olduğu
bu ihtiyat parasından hiç söz etmemesi şaşırtıcı
değildir. Biz o çatının altında dönen dolapların
yarısını bile hiçbir zaman bilemeyeceğiz.</span></p>

<p class="msonormal4"><span class="calibre2">Görüldüğü kadarıyla Nicholls
Mr. Bronte'yi tutsak etmişti; onun mektuplarına mümkün olduğunca
sansür uyguluyor ve onun çağrıldığı sosyal
faaliyetlerden hoşuna gidenlere kendisi katılıyordu.</span></p>

<p class="msonormal4"><span class="calibre2">Yaşlı adamı
yemeğe davet eden Haworth'lu bir karıkocaya yazdığı
mektup bu durumu en iyi anlatan örneklerden biridir. Mr. Bronte onların bu
davetine teşekkür etmiş, fakat sonradan da şunları
eklemişti: "Ben bir toplantıya gitmek için geceleri hiç
dışarıya çıkmam, hatta gündüzleri bile çıkmam. Ancak
Mr. Nicholls belirtilen zamanda sizleri ziyaret etmekten mutluluk
duyacaktır." Talihsiz karıkoca için bu üzücü bir durumdu, çünkü
Nicholls'un orada olmasını isteselerdi önce onu
çağırırlardı. Zaten onunla mecburen birlikte
oluyorlardı ve arada bir konuttan dışarı çıkmak onun
için büyük bir zevk oluyordu.</span></p>

<p class="msonormal4"><span class="calibre2">Nicholls, köyde istenmeyen bir adam
olması nedeniyle, ancak arada bir, pek az davet alıyordu, hatta kendi
sosyal çevresinden sayılabilecek insanlar bile onunla çok yakın
ilişkiler içinde değildi. Örneğin Dr. İngham,
Charlotte'ın ölüm kaydını yaparken onun önadını
"Abraham" olarak yazmıştı ve soyadındaki
"B" harfinin ne olduğunu bile bilmiyordu. Nicholls buna hemen
karşı gelmiş ve ölüm ilamı üzerinde bir düzeltme
yapılmıştı.</span></p>

<p class="msonormal4"><span class="calibre2">Mr. Bronte 1860 yılında
tamamen yatağa bağlı durumdaydı. Mrs. Gaskell ve
kızı Haworth'a geldiler ve onu tıraşı uzamış
bir durumda, fakat "çok kibar, sessiz, tatlı ve dudaklarında
yarı acıklı bir ifadeyle" buldular. Onunla biraz
konuştular, fakat biraz sonra yaşlı adam onlara "beş
dakika sonra" gitmeleri gerektiğini söyledi. Mrs. Gaskell bu
sözlerden acil bir durum olduğunu anladı: "O, Mr. Nicholls'un
okuldan dönmesinden korkuyordu ve biz o gelmeden oradan
çıkmalıydık." Bu ziyaretleriyle ilgili olarak Mrs. Gaskell,
Mr. Williams'a şöyle bir yorumda bulunmuştu: "Mr. Nicholls onu
in terrorem saklı tutuyor. Mr. Nicholls köyde her zamankinden çok daha az
seviliyor." Böylece değişen hiçbir şey yoktu.</span></p>

<p class="msonormal4"><span class="calibre2">Papaz Patrick Bronte 7 haziran 1861
tarihinde seksen dört yaşında öldü. Ölüm belgesinde onun "kronik
bronşit, sindirim bozukluğu, dokuz saat süren şiddetli
kasılmalar" sonucunda öldüğü belirtilir. Belge Dr. Ingham
tarafından imzalanmıştı, bu nedenle biz Mr. Bronte'nin
gerçek ölüm nedeninden tam emin olamayız. Büyük olasılıkla o
doğal nedenlerden dolayı ölmüştü, fakat kim bilir? Belki de
Nicholls biraz sabırsızlanmış ve Mr. Bronte'nin gitmesine
biraz yardımcı olmuştu; bu onun karakterine uygun olurdu. </span></p>

<p class="msonormal2"><b class="calibre1"><span class="calibre12"><span class="calibre10">On
Sekizinci Bölüm</span></span></b></p>

<p class="msonormal4"><span class="calibre6">Sevgilim cevap verdi, ve bana dedi:
Sevgilim, güzelim, kalk da gel.</span></p>

<p class="msonormal13"><span class="calibre6">Neşideler Neşidesi 2:10</span></p>

<p class="msonormal4"><span class="calibre2"> </span></p>

<p class="msonormal4"><span class="calibre2">Mr. Bronte'nin ölümünden sonra pek tabiî
ki, onun yerine kimin geçeceği konusunda kilise mütevelli heyeti
toplantıya çağrıldı; Mr. Nicholls da o sırada sürekli
olarak bunu düşünüyor olmalıydı. Bana dediğine göre bu
görevin kendisine verileceğinden emindi; fakat ona amcamın, onun için
"Seçilecek son insandır" dediğini söyleme cesaretini
kendimde bulamadım. Amcam, heyette olanların Mr. Nicholls'a
karşı olduklarını söyledi, önemli olan da buydu, zaten köy
halkının çoğu ona karşıydı. Gözlerimin içine
bakarak, Mr. Nicholls'un karısının ölümünden sonra konutta
kalarak onun şansını azalttığımı söyledi,
fakat bu konuda daha fazla bir şey demeyecekti, çünkü yetişkin bir
insandım ve söylediklerini çok iyi anlıyordum, zaten bu da onun
sorunu değildi.</span></p>

<p class="msonormal4"><span class="calibre2">Bir süre hiçbir şey
olmadı; bundan dolayı Mr. Nicholls yakın zamanda kilisenin
başına geçeceğinden daha da emin oldu. Sürekli olarak kilisede
ve konutta yapacağı değişikliklerden söz ediyordu; ben de
bu değişikliklerden birinin benim konumumla ilgili olmasını
umut edip duruyordum.</span></p>

<p class="msonormal4"><span class="calibre2">Ancak gün geldi ve heyetteki
vekiller Mr. Nicholls'u karşılarına alarak ona bir
başkasını bulduklarını söylediler Mr. Nicholls geri
geldiğinde öyle sinirliydi ki onu ancak bir iki kez böyle görmüştüm.
Onların söylediklerini bana aktarırken neredeyse tükürükler saçarak
konuşuyordu. Anlaşılan ona eğer isterse bu işinde
kalabileceğini söylemişlerdi, fakat yeni adam geldiğinde
konuttan ayrılmak zorunda kalacaktı. Eğer bir
başkasının altında şimdiki görevine devam etmek
istemiyorsa, hiç değilse yeni papaz gelene kadar orada kalıp işleri
yürütürse çok memnun olacaklardı. Mr. Nicholls bunu bana söylerken
acı acı güldü. Önce onları cehennemde göreceğini ve oradan
kendisi ne zaman isterse o zaman ayrılacağını söyledi; bu
da, bu "berbat yerden" ve buradaki herkesten ayrılabileceği
en kısa zamanda olacaktı. Bunu söyler söylemez kapıyı
çarptı ve kırlara doğru gitti; ben ise ona bütün bu
olayların içinde yerimi soramadım.</span></p>

<p class="msonormal4"><span class="calibre2">O günden sonra ona bu soruyu
sorabilmem için hiç fırsatım olmadı, çünkü Mr. Nicholls konutta
dolaşırken sanki şeytan onu dürtüp duruyordu. Yukarı kattan
başlayarak her şeyi didik didik aradı, sanki sık dişli
bir tarakla çocuğunun başında sirke arayan bir anne gibiydi.
Önce Madam'ın öldüğü odayı tamamen boşalttı ve sonra
yanında götüreceğini söylediği şeyleri oraya koymaya başladı.
Bu iş bittikten sonra geride kalan daha çok şey vardı; ben de
kendi payımı almayı düşündüm ve Mr. Nicholls'a birkaç
şey alabilir miyim diye sordum. Bana kendisinin bir yana
ayırdıklarının dışında ne istersem
alabileceğimi söyledi ve ben de aldım hem de birkaç parçadan daha
fazlasını! Yıllardır bu aile için yaptıklarımdan
sonrahem de üç beş peni karşılığında daha fazla
bir şeyler almanın hakkım olduğunu düşündüm.</span></p>

<p class="msonormal4"><span class="calibre2">Bu aldıklarımı
annemin kullanması için Zangoç Evi'ne götürdüm. Diğer
aldıklarım ise özellikle de kitaplar, mektuplar, resimler ve
kâğıtlar, iyice sarılarak kutulara yerleştirildi ve
arkadaki barakalardan birine kondu.</span></p>

<p class="msonormal4"><span class="calibre2">Mr. Nicholls'un
bıraktığı eşyalara gelince, hepsi tekrar çok dikkatli
bir biçimde gözden geçirildikten sonra bir arabacı tarafından
götürüldü; bir kısmı daha önce oraya gelip eşyaları satm
alan kişilere, bir kısmı da Keighley'deki açık artırma
salonlarına bırakıldı. Arabacının oğlu Tom
Oliver benimle konuşmaya çalıştı, fakat ona hiç yüz
vermedim. Bir zamanlar onda ne bulduğuma ben de şaşırarak
karısına acıdım, zavallı kadın karnında'
yine bir bebek taşıyordu.</span></p>

<p class="msonormal4"><span class="calibre2">Kısa bir süre sonra konut
gerçekten bomboş görünmeye başladı, benim ise orada pek fazla
yapacağım bir şey yoktu; çünkü sürekli olarak girip çıkan
ve etrafta ellerinde taşıdıkları eşyalarla nereye
çarptıklarına bile dikkat etmeyen insanlar varken fazla temizlik
yapmak boşa zaman harcamaktı. Daha çok boş zamanım olunca,
ben de Mr. Nicholls'un neler yaptığını gözleme fırsatı
buluyordum ve onun garip davranışlarına ne anlam vereceğimi
bilemiyordum.</span></p>

<p class="msonormal4"><span class="calibre2">Daha önce de söylediğim gibi,
Mr. Nicholls her şeyi dikkatli bir biçimde gözden geçirmişti, fakat
bir oda tamamen boşalınca bile tam olarak tatmin olmuyordu. Onun
duvarlara ve yere ayaklarıyla vurduğunu işitiyor, dolaplara ve
her deliğe merakla baktığını görüyordum. Hatta bir
keresinde bir bacanın içine elinde lambayla baktığını
gördüm, ona ne aradığını sorduğumda homurdanarak bana
önemli olmadığını söyledi.</span></p>

<p class="msonormal4"><span class="calibre2">Gerçekten ahmak biri
olmalıyım ki, ancak Miss Anne'in güncesini bulduğum yerde kopmuş
bir tahta parçasını gördüğüm zaman onun aradığı
şeyin bu günce olduğunu anlayabildim ve bundan sonra o bütün evi
aynı şekilde ararken ben de için için gülerek onu izledim.</span></p>

<p class="msonormal4"><span class="calibre2">Geçirdiğimiz o birkaç kasvetli
haftadan aklımda kalan tek bir güzel şey var; bu da Mr. Nicholls'un
elinde Mr. Bronte tarafından bana bırakılan otuz sovereign'la
yanıma geldiği zamandı. Bu paralar da tıpkı
Madam'ın ölümünden sonra aldığım on sovereign gibi bir
torbaya konmuştu, yalnızca bu kez torba daha büyüktü ve ben de hiç
vakit kaybetmeden bunları diğerleriyle birlikte sakladım, çünkü
görebildiğim kadarıyla bunlara yakında ihtiyacım
olabilirdi.</span></p>

<p class="msonormal4"><span class="calibre2">Sonra bir akşam annem bana Mr.
Nicholls gittikten sonra ne yapmayı düşündüğümü sordu. Eğer
yeni gelen papaz orada kalmamı isterse, orada kalır mıydım
yoksa yeni bir yer bakmaya başlayacak mıydım? Gerçekten de ona
ne diyeceğimi bilmiyordum, çünkü işin doğrusu ne
yapacağımı bilmiyordum. Son zamanlarda Mr. Nicholls her
şeyden o kadar uzaktı ki, ona benim için, eğer bir şey
düşünüyorsa, bunun ne olduğunu soramamıştım; böylece
anneme daha çok zaman olduğunu, şimdilik sadece düşündüğümü
ve neler olup biteceğini görmek için beklediğimi söyledim ki bu da
doğruydu.</span></p>

<p class="msonormal4"><span class="calibre2">Bu söylediklerim annemi ve
amcamı memnun etmemişti, ama onları
sabırsızlandıkları için suçlayamıyordum, çünkü fazla
zaman kalmadığı belliydi; konutun bu şekilde
boşaltılmasından herkes bunu anlayabilirdi. Benim açımdan
yapılabilecek tek şey bu konuyu Mr. Nicholls'la açıkça konuşmaktı,
fakat içinde bulunduğu ruh halinden dolayı bu hiç de yapmak
istediğim bir şey değildi.</span></p>

<p class="msonormal4"><span class="calibre2">Ertesi sabah onu aramaya
başladım ve yukarıda kendisi için saklamak istediği
eşyaları gözden geçirirken buldum. Beni hiç de hoş
karşılamadı ve bu da beni kızdırdı; fakat yine de
bu kadar sinirli olduğu bir anda onu rahatsız etmekle doğru
yapıp yapmadığımı merak ettim. Hemen dönüp geri
gidebilirdim, fakat korkularımı yendim ve onunla uzun uzun
konuşmam gerektiğini söyleyebildim. Bunu yaptıktan sonra onun
sıkıca bağladığı kutulardan birinin üzerine
oturdum ve öylece bekledim, fakat kalbim heyecanla çarpıyordu.</span></p>

<p class="msonormal4"><span class="calibre2">Uğraşmakta olduğu
kâğıtlardan gözünü ayırarak bana bakınca, somurtkan
suratını fark ettim; doğrusu haftalardır da hep böyleydi.
Ondan hiçbir zaman birkaç kelimeden fazla yanıt alamıyordum ve
elbette bu arada hiç sevişmemiş, hatta buna yakın bir şey
bile yapmamıştık, kısacası aramızın hâlâ iyi
olduğu konusunda içimi rahatlatacak hiçbir şey yoktu. Fakat bütün
bunlara karşın, Mr. Bronte'nin işini alamadığı
için kırgın olduğundan dolayı ona anlayışlı
davranmıştım, ayrıca o sıralarda çok meşguldü.
Şimdi ise aradan yeteri kadar zaman geçtiğini düşünüyordum ve
onunla bunları konuşmaya kararlıydım.</span></p>

<p class="msonormal4"><span class="calibre2">Her neyse, Mr. Nicholls, hoş
denecek bir ses tonuyla, kafasında birçok sorun olduğundan biraz daha
beklememi rica etti. Fakat ben ona yeteri kadar beklediğimi söyledim;
sesimdeki kararlılığı sezerek ciddi olduğumu
anladı. Böylece elindeki işi bırakarak karşımdaki
başka bir kutunun üzerine oturdu.</span></p>

<p class="msonormal4"><span class="calibre2">Ona kafamda olan her şeyi
yavaş yavaş söylemeyi düşünüyordum, fakat zamanı gelip de
bunu yaparken bekleyemedim ve her şeyi bir anda söyleyiverdim; ona konutu
terk ettikten sonra nereye gideceğini ve beni hiç düşünüp
düşünmediğini sordum.</span></p>

<p class="msonormal4"><span class="calibre2">Bu sorum üzerine dosdoğru
gözlerime bakarak derin bir nefes aldı ve irlanda'ya memleketine geri
döneceğini söyledi; o ana kadar benim neler hissettiğimi hiç
düşünmediğinden dolayı çok üzgün olduğunu ekledi. Benimle
daha önce de konuşmak istemişti, fakat peş peşe gelen
olaylar nedeniyle günler geçip gitmişti. Onun sözlerini bitirmesi için
bekledim, fakat birdenbire sustu, başını öne eğerek
gömleğinin kolundaki iplikle oynamaya başladı; o anda söz
sırası bana geldi diye düşünerek içimde ne varsa bunları
söylemeye başladım.</span></p>

<p class="msonormal4"><span class="calibre2">Ondan ayrılmak
istemediğimi ve onu ilk gördüğümde neler hissettiğimi
anlattım sanki o bunları bilmiyordu. Ona birlikte geçirdiğimiz
günleri anımsattım ve sonra ona bunları söylemeyi hiç istemesem
de kendimi tutamadımÜstat Branwell'in ve belki de Miss Emily'nin
ölümlerindeki rolünü bildiğimi ve bu konuda sessiz kalmamın tek
nedeninin sadece ona olan sevgim olduğunu, bunlar dışmda
başkalarının ölümleriyle ilgili olarak da şüphelerim
bulunduğunu, fakat o bana eğer beklersem her şeyin iyi
olacağını söylediği zaman kendisine inandığımı
ve günün birinde evleneceğimizi en azından Haworth'tan uzaklarda bir
yerde çekinmeden birlikte yaşayabileceğimizi umduğumu söyledim.</span></p>

<p class="msonormal4"><span class="calibre2">Ben onun bu ölümlerdeki rolü
hakkında konuşurken, o bir şeyler söylemek ister gibi bir
hareket yaptı ve ben o anda iki parmağımı onun
dudaklarının üzerine koyarak ona sevgiyle baktım ve beni
dinlemesini istedim. Sonra sonunda Miss Anne'in güncesini yıllar önce
gördüğümü ve şimdi de emin bir yerde bunu
sakladığımı söyledim.</span></p>

<p class="msonormal4"><span class="calibre2">Burada durdum. Söylemek
istediğim her şeyi söylemiştim ve Şimdi ondan bir
şeyler duymak için beklemeye başladım.</span></p>

<p class="msonormal4"><span class="calibre2">Konuşmaya başlaması
epey vakit aldı; çok aşırıya kaçtığımı
düşünmeye başlamıştım ki o sırada yerinden
kalkarak yanıma geldi. Yüzümü iki elinin arasına aldı ve beni
öylesine uzun uzun, sevgi dolu bir şekilde öptü ki titrediğimi
hissediyordum. Sonra yumuşak bir sesle daha önce benimle konuşmaya
vakit ayıramadığından dolayı üzgün olduğunu
söyledi. Kendisini affetmemi istedi ve aklından geçenleri
bilmediğimden dolayı ne kadar endişelendiğimi tahmin
etmiş olması gerektiğini söyledi. Kolu omuzlarımda ve
gözlerimin içine bakarak, hep orayı birlikte terk edeceğimizi
düşündüğünü ve bunu bana daha önceden de açıkça belli etmiş
olması gerektiğini söyledi; fakat zaten benim bunu
anlayacağımı düşünmüştü. Evlenmeye gelince, bu onun
daima aklındaydı, fakat bir süre için evlilik işini bir kenara
bırakıp, önce benim İrlanda'ya uyum sağlayıp
sağlamayacağımı görmesi gerekiyordu, çünkü kendisi bir daha
oradan ayrılmak istemiyordu ve eğer ben orada kalmak istemezsem, bu
bizim aramızda bir sorun olabilirdi.</span></p>

<p class="msonormal4"><span class="calibre2">Elimde değildi, birdenbire
hıçkırarak ağlamaya başladım ve gözlerimden
yaşlar boşanırken ona sıkıca sarıldım. Bir
süre tek kelime söyleyemedim, çünkü o çok sevgi doluydu ve tüm
endişelerimi ortadan kaldırmıştı.</span></p>

<p class="msonormal4"><span class="calibre2">Ben biraz sakinleşince,
gözlerimi ve yüzümü silmem için bana o güzel İrlanda işi mendillerinden
verdi; ben de orada burnumu çekerek oturmaya başladım ve doğru
dürüst konuşana kadar sık sık iç çekerek ona gülümsemeye
çalıştım. Sonra ona bütün korkularımı alıp
götürdüğü için ne kadar memnun olduğumu söyledim; yalnızca beni
istememesi ve bensiz oradan ayrılması konusunda
taşıdığım korkulan değil, bunlardan belki de daha
kötüsü olan o gittikten sonra yalnız kalıp bütün dedikodulara tek
başıma karşı koyma korkumu da alıp götürmüştü.
Tekrar onu ne kadar çok sevdiğimi ve ne olursa olsun bana daima
güvenebileceğini söyledim.</span></p>

<p class="msonormal4"><span class="calibre2">O dakikadan sonra gerçekten mutlu
biriydim. Daha önceleri yaşamımın bundan daha iyi
olamayacağını düşündüğüm zamanlar olmuştu, fakat
şimdi ruhumun derinliklerinde duyduğum bu rahatlıkla ileride karşılaşabileceğim
her şeyi göğüsleyebileceğimi hissediyordum. Beni rahatsız
eden tek bir şey vardı, fakat artık bunun gerçek olup
olmadığını hiçbir zaman bilemeyeceğim. Mr. Nicholls'a
Miss Anne'in güncesinin bende olduğunu söylemeseydim, acaba bana
nasıl bir yanıt verirdi diye bugüne kadar hep merak etmişimdir.
Keşke çenemi tutup önce onun konuşmasına fırsat verseydim
diye zaman zaman pişman olmuşumdur günceyi daha sonra, bir başka
zaman da söyleyebilirdim. Fakat testi kırıldiktan sonra, ne o zaman
ne de şimdi, oturup ağlamanın anlamı yoktu ve ben de
kendimi olaylara kaptırdım.</span></p>

<p class="msonormal4"><span class="calibre2">Ancak bu da iyi olmuştu, çünkü
konuşmamızdan sonra başka işlerle uğraşmaya
başlayabildim. Bunlardan bir tanesi özellikle çok cesaret istiyordu:
planlarımı anneme ve amcama anlattıktan sonra, çok kötü zamanlar
geçirmiştim. Bütün söylenenleri yazmaya kalksam yıllar alır,
ancak ben burada her şeyin korktuğum gibi olduğunu söylemekle
yetineceğim. Amcam yıldırım çarpmış gibi
olmuştu, annem ise gözyaşlarına boğuldu. Bu konuşmadan
sonra amcam büyük bir telaş içinde atıp tutuyordu ve o kadar öfkeye
kapılmıştı ki, bir ara benim orta malı bir fahişe
olduğumu ve benim için her zaman da böyle düşündüğünü söyledi.
Sonra annem de kendisini ne kadar mutsuz ettiğimi, amcamın söylediği
birçok şeye katıldığını ve babamın da bu
konuda aynı şekilde düşüneceğini söyledi.
Anlaşılan onları en çok rahatsız eden şey benim
mutluluğum değil, fakat köyde çok dedikodu
yapılacağıydı.</span></p>

<p class="msonormal4"><span class="calibre2">Evet, annem üzülmüştü, fakat
onların beni üzdüğü kadar değil; üstelik amcamın
hakkımda söylediği şeyler de beni öfkelendirmişti. Fakat bu
tepkiler beklediğimden daha fazla değildi, bunun üzerine ben de
inadımdan vazgeçmeden onları üzdüğüm için özür diledim ve
birbirimize daha kinci sözler söylemeden zamanı gelince onlardan
ayrılabileceğimi söyledim.</span></p>

<p class="msonormal4"><span class="calibre2">Oradan ayrılma vaktimiz
yaklaştıkça, Mr. Nicholls konutta, kendi götürmek isteyebileceği
ya da satmak isteyebileceği hiçbir şey bırakmamak için çok
dikkatli davranıyordu, geriye kalanlardan da istediklerimi
alabileceğimi söyledi; ben de bunlardan alacaklarımı aldım
ve bazılarının benim olduğunu, belki bunlan daha sonra
isteyebileceğimi belirterek hepsini aileme bıraktım. Bundan
sonra konutu yeni gelecek insanlara hazırlamak üzere köşe bucak
temizlemek istedim. Bu hiç de büyük bir iş değildi, çünkü odalardan
bir çoğunda hiç eşya kalmamıştı, fakat Mr. Nicholls
böyle bir öneriyi duymak bile istemedi. Kilise mütevelli heyetine ve kim olursa
olsun yeni gelecek adama kin beslemesi bir yana, Madam'ın ve
babasının sergiledikleri nazik ve görgülü aile havalanna
karşın Brontelerin nasıl pis bir ahırda
yaşadığını insanların görmesini istiyordu.</span></p>

<p class="msonormal4"><span class="calibre2">Zaten öyle oldu ki, fazladan hiçbir
iş yapmadığımız halde birlikte taşınma
planları yapmak ve eşyaları irlanda'ya göndermek gibi
işlerle çok meşguldük, fakat o sırada Haworth'ta dedikoduların
başlamış olduğunu da görüyordum. Hatta bazı köylüler
bana gelip Mr. Nicholls'la birlikte gideceğim doğru mu diye sorma
cesaretini bile gösterdi ve sonra sanki çevrede pis bir koku varmış
gibi burun kıvırıp köyde buna benzer çok insan vardı, burunları
havada tek bir söz söylemeden gidiyorlardı. Bunlara
aldırmıyordum, çünkü bu dar kafalı insanlardan beklediğim
bir şey yoktu, hatta eve uğramak üzere gittiğim zamanlarda
karşılaştığım sessizliğe de
aldırmıyordum. Mr. Nicholls'a gelince, o insanları
şaşırtmaktan çok büyük bir zevk alıyordu; bütün bunlar
yıllarca Brontelerden çektiklerine karşılık elde
ettiği küçük bir bedeldi.</span></p>

<p class="msonormal4"><span class="calibre2">Sonunda ayrılma günümüz geldi;
bu, benim için çok karmaşık duygularla dolu bir gündü. Ailemi terk
etmekten dolayı üzgündüm, özellikle de annem ve amcam bütün bu
kırıcı sözlerden sonra bana karşı o kadar iyi
davranmışlardı ki... Fakat Mr. Nicholls'a hiçbir şey
söylemediler ve sanki orada yokmuş gibi davrandılar. Öte yandan
sonunda oradan ayrıldığım için ne kadar mutlu olduğumu
anlatamam; İrlanda'ya gitmeyi ve Mr. Nicholls'la yeni bir hayata
başlamayı heyecanla bekliyordum. Beni geçirmeye gelen arkadaş
diyebileceğim tek kimse Milly Oldfield'di ve ben de ona beni
İrlanda'da gelip görebilmesi için oraya yerleştikten sonra para
yollayacağımı söyledim, böylece ben de kendimi büyüklük
duygularına kaptırdım. Üstelik bütün bunların
dışında ve ilk kez Mr. Nicholls'un bana yıllar önce
verdiği unutmabeni çiçekli broşu takabiliyordum. O bunu hemen fark
etti ve yanağımı sıkarken, o günlerin çok uzaklarda
kaldığını söyledi.</span></p>

<p class="msonormal4"><span class="calibre2"> </span></p>

<p class="msonormal4"><b class="calibre1"><i class="calibre3"><span class="calibre2">[CC]</span></i></b><span class="calibre2">
Martha'nın söylediklerinden anladığımıza göre, Mr.
Bronte'nin ölümünden sonra kilise mütevelli heyetindeki vekillerin Nicholls'un
Haworth'ta yaşamasına destek vermemeleri onu çok
şaşırtmıştı; bu şaşkınlık
Brontelerin biyografi yazarları tarafından da paylaşılmaktadır.
Nicholls kilise ve bölgesini yıllardır hemen hemen tek
başına yönetmekteydi ve bu konuda yetenekleri hiçbir zaman
sorgulanmamıştı.</span></p>

<p class="msonormal4"><span class="calibre2">Ancak Charlotte'ın
dediğine göre, Haworth halkının 1853 yılında
Nicholls'a verdiği "takdirnameye" karşın vekillerin
onu tercih etmemelerinde kendilerine göre geçerli nedenleri vardı. Onlar
Nicholls'un genel olarak istenmeyen bir insan olduğunu biliyorlardı
ve bu insanlar onun Martha'yla olan ilişkilerinden hiç hoşnut
değillerdi. Bunların arasından bir veya ikisinin Bronte
ailesindeki ölümlerden şüphelenmiş olmaları da bir
olasılıktır.</span></p>

<p class="msonormal4"><span class="calibre2">Kilise mütevelli heyetindekilerin
Nicholls'u papazları olarak istememe gerekçelerini ona bildirip
bildirmediklerini bilmiyoruz, fakat Nicholls Haworth'tan ne kadar çabuk
ayrılırsa herkes için daha iyi olacağmı biliyordu. Önce
konutu öfke içinde elden geçirerek içindeki eşyaları ve diğer
şeylerin çoğunu sattı. Dört ay içinde de İrlanda'ya geri
döndü.</span></p>

<p class="msonormal4"><span class="calibre2">Ellen Nussey, George Smith'e
şöyle yazmıştı: "Nicholls'un karısının
ölümünden hemen sonra onun eşyalarını
yağmaladığını öğrenmek benim için bir şok
oldu; ona karşı olumsuz izlenimlerim bundan sonra daha da
derinleşti; bu şekilde her şeyi kendisine mal etmek çok bencilce
bir tutumdur, oysa Mr. ve Mrs. Bronte'yle bir arada yaşamış ve
onlarla yakın bir akrabalrğr olmuştur." Ancak Ellen'ın
bu duygularının, yalnızca başkalarını
düşünmesinden kaynaklandığı şüphe götürür. Muhakkak ki
o da buradan anı olarak birkaç parça şeye sahip olmaktan mutluluk
duyardı!</span></p>

<p class="msonormal4"><span class="calibre2">Martha
bıraktığı yazılı ifadesinde, Charlotte aradan
çıktıktan sonra Nicholls'la evlenmeyi umduğunu açıkça belli
etmiştir; elbette ki o da Nicholls'un kendi yaşamından
birdenbire çıkıp gitmesine izin vermeye hazır değildi.
Böylece Martha, Nicholls'tan onu da kendisiyle birlikte götürme konusunda bir
onay bekliyordu, çünkü altın yumurtlayan tavuğu kaybetmeye niyeti
yoktu. Aynı zamanda anlaşılıyor ki, Martha'nın da
Haworth'tan ayrılmak gibi bir isteği vardr. Böyle küçük bir toplumda
elbette ki Nicholls'la ilişkileri hakkında dedikodular olacaktı
ve köy halkı bu ilişkiyi onaylamamıştı. Daha önce bu
konuda onların yapabileceği pek bir şey yoktu, ama artık
koşullar değişmişti. Köy halkı Nicholls'un
hayatını orada kazanmasına izin verilmemesini
sağlamıştı ve şimdi o tam oradan ayrılmak
üzereyken Martha da geride kalıp bu koroyu tek başına dinlemeye
hazır değildi. Eğer Nicholls'un kendisini beraberinde götürmeden
gitmesine izin verseydi, Martha hiçbir garantisi olmadan, işsiz güçsüz
kalacaktı. Bize söylediğine göre, kendi annesi ve amcası bile
ona fazla şefkat göstermeyeceklerdi.</span></p>

<p class="msonormal4"><span class="calibre2">Nicholls ise sürekli olarak
Haworth'tan ve Brontelerden kurtulacağı zamanı düşünerek
endişelenip durmuş olmalıdır. Sevgilisi hakkındaki
duyguları ne olursa olsun oysa Martha kendisine daima iyi bir dost ve
sadık bir yandaş olmuşturonunla evlenmeye hiç niyeti
olmadığını sanıyorum. Ancak Nicholls bunu ona hemen
söylemek istememişti, çünkü o anda acılı bir Martha'nın
kendisi için ne kadar tehlikeli olabileceğini fark etmişti. Böylece
Nicholls gönülsüzce de olsa cesaret göstererek, Martha'yı da Banagher'a
götürmeye karar vermiştir. </span></p>

<p class="msonormal2"><b class="calibre1"><span class="calibre12"><span class="calibre10">On
Dokuzuncu Bölüm</span></span></b></p>

<p class="msonormal4"><span class="calibre6">Günlerim geçti, niyet ettiğim
yüreğimin malı olan şeyler kırıldı.</span></p>

<p class="msonormal19"><span class="calibre6">Eyub 17:11</span></p>

<p class="msonormal4"><span class="calibre2"> </span></p>

<p class="msonormal4"><span class="calibre2">Ben de tıpkı Madam gibi,
İrlanda seyahatini hem heyecan dolu hem de yorucu buldum.
Yaşamım boyunca Haworth'tan bu kadar uzakta bulunmamış, bir
gemiye binmemiş ya da bu kadar çok yeni şey görmemiştim. Mr.
Nicholls Madam'ı aynı seyahate götürdüğünde onun yerinde
olmayı ne kadar çok arzu ettiğimi anımsadım ve şimdi
bunun gerçekleştiğine inanamıyordum. Her şey gerçekten de
rüya gibiydi hatta şimdi bile öyle görünüyorve sonunda Mr. Nicholls'un
ailesinin yaşadığı Banagher'a gelinceye kadar da bu rüyadan
uyanamadım.</span></p>

<p class="msonormal4"><span class="calibre2">İşte bu benim en çok
korktuğum şeydi. Ancak herkes bana çok iyi davrandı; Mr
Nicholls'un dediğine göre bana, Madam'a olduğundan çok daha iyi
davranmışlardı. Yolda benim hakkımda ailesine neler
söylediğini ve onlara beni nasıl tanıtacağını
sormuştum, fakat bana telaşlanmamamı söylemişti.
Yıllardır onlara benden söz ettiği için hakkımda bilgileri
vardı; şimdi de onlara benim iyi bir dost olduğumu ve yeni bir
ev kurmasına yardımcı olmak için yanında geldiğimi
söylemişti. Onlar daha fazla soru sormamışlar, o da onlara daha
fazla bir şey söylememişti.</span></p>

<p class="msonormal4"><span class="calibre2">Ailenin
yaşadığı ev çok büyük bir evdi ve bana verilen oda o zamana
kadar hiç görmediğim tarzda bir odaydı; hatta hâlâ öylesini
görmediğimi söyleyebilirim. Biz Haworth'tan ayrılmadan önce Mr.
Nicholls'u beni Keighley'ye götürmesi için ikna ettiğime çok memnundum,
orada sovereign'larının bir kısmını harcayıp
kendime yeni giysiler ve ıvır zıvır bazı şeyler
aldım, o da bana bunları seçmemde yardımcı oldu, bundan
dolayı da ailesinin yanında kendimi hiç rahatsız hissetmedim.
Gerçekten de Mr. Nicholls bana ailesiyle uyum
sağladığımı, onların da benimle Madam'la
olduğundan çok daha iletişim kurduklarını söyledi.
Anlaşılan Madam da gitmeden önce yeni giysiler almış, fakat
Mr. Nicholls'tan hiç yardım istememiş ve böylece orada çok uyumsuz
kalmış, üstelik sürekli olarak kendisini olduğundan daha üstün
göstermeye çalışmış.</span></p>

<p class="msonormal4"><span class="calibre2">Biz bu evde iki aydan biraz daha
uzun oturduk ve bu süre içinde Mr. Nicholls beni birçok yere götürdü; onunla
uzun konuşmalarımız oldu. Öncelikle hayatını
kazanması için ne gibi işler yapacağını konuştuk
ve bu arada bana kiliseden ayrılmaya karar verdiğini söyledi, zaten
kiliseyi hiç sevmemişti. Bu konuyu kendi ailesiyle ve
arkadaşlarıyla da konuştuğunu söyledi; onlar da o zaman
kendisine, bütün seçenekler içinde, çiftçilik yapabileceğini
söylemişlerdi.</span></p>

<p class="msonormal4"><span class="calibre2">Doğrusu ondan böyle bir
şeyi hiç beklemiyordum, çünkü onun çok çalışmaktan ve ellerini
kirletmekten hoşlanacağını hiç düşünememiştim,
fakat o bana çiftçiliğin bütün ayrıntılarını
anlattıktan sonra bu işin onun için pek de öyle pis bir iş
olmayacağını gördüm; böylece ona eğer istediği bu ise,
bir çiftçi karısı olmaktan mutlu olacağımı söyledim,
çünkü onlar daima beş kuruşluk gelirleri
olmadığını söyleyip dursalar da, ben hiç fakir bir çiftçi
görmemiştim.</span></p>

<p class="msonormal4"><span class="calibre2">Sonra haftalar geçip giderken, bana
yavaş yavaş Bronte ailesindeki ölümlerin kendine göre bütün
hikâyesini oysa ben hâlâ her şeyi bildiğimi sanmıyorum , o
zamanlar herkesin bu konuda neler hissettiğini ve oynadıkları
rolleri anlatmaya başladı. Elbette ki bunlardan
bazılarını biliyordum, fakat yine de bazı sırlan ve
bugüne kadar sakladığı diğer şeyleribu kadar
açıkça bana söylediği için şaşırmıştım
ve ben bugüne dek hâlâ onun hakkında tam olarak ne düşündüğümü
bilemiyorum. Dediğine göre bu ölümlere yol açan her şeyi bana
anlatmıştı ve bunlan öyle anlatmıştı ki, sanki
başka bir seçeneği yoktu. Birbirimizden ayrıldıktan sonra
içimde şüpheler uyanıyor ve bazen onu tıpkı babamın
dediği gibi "kara kalpli İrlandalı" olarak görüyordum.
Kısacası o zaman da şüphelerim vardı, şimdi de var,
fakat onun hakkında yalnızca şunu söyleyebilirim: o bana
karşı daima iyiydi ve şimdi değilse bile beni bir zamanlar
sevmişti.</span></p>

<p class="msonormal4"><span class="calibre2">Her neyse, onun ailesiyle birlikte
olduğumuz günlerde, Mr. Nicholls dışarılara giderek
çiftliklere bakıyordu ve bazen bütün gün gelmediği oluyordu,
satışa çıkarılmış o kadar çok çiftlik vardı
ki merak etmeye ve onun doğru bir seçim yapıp
yapmadığını düşünmeye başladım. Bunu ona
kibar bir şekilde söyledim, fakat o bana telaşlanmamamı söyledi;
her şey işlerin yürütülmesi için ne kadar paran olduğuna ve işini
nasıl yapacağına bağlıydı ve o neyin içine
girdiğini biliyordu. Böylece bakınmaya devam etti ve bir gün eve çok
mutlu ve heyecan içinde döndü, sonunda istediği şeyi bulmuştu ve
burayı benim de beğeneceğimden emindi. Hiç zaman kaybetmeden,
ertesi sabah beni çiftliği görmeye götürdü. Ben de burayı Hill
Houseonun kadar sevdim böylece çiftlik sahibiyle el
sıkıştı; anlaşma yapılmıştı.</span></p>

<p class="msonormal4"><span class="calibre2">Bütün resmî işler
tamamlandıktan sonra, Mr. Nicholls kendisine yardımcı olmak
üzere dört adam tuttu ve işçüer evi istediğimiz gibi onarıp
boyadıktan sonra, etrafın toparlanması için bana iki
yardımcı kız buldu. Bana iki kız buldu derken, şunu da
söylemeliyim ki, görmem için bazı kızlar bulup bana getirdi ve benim
beğendiklerimi aldı onları kendisi seçmek yerine bana
sorması kendimi çok önemli ve çok daha mutlu hissetmeme neden olduve ben
de onun ne kadar düşünceli bir insan olduğunu düşünmeye
başladım.</span></p>

<p class="msonormal4"><span class="calibre2">Bana ister "Hanım"
desinler çünkü bana böyle diyorlardıister demesinler, benün bir başka
Madam olmaya niyetim yoktu. Ben de kızlarla birlikte, onlar kadar çok
çalıştım ve evin tavan arasından başlayarak bodrumuna
kadar her yerini tertemiz yaptık. Bundan sonra Mr. Nicholls konuttan
kendisine aldığı eşyaların getirilmesi için birilerini
yolladı ve bu arada biz de başka şeyler almak üzere birlikte
alışverişe çıktık; bu benim için büyük bir neşe
kaynağı oldu. İtiraf etmeliyim ki her zaman için
alışveriş etmeyi ve para harcamayı çok sevmişimdir;
fakat o sırada daha da mutluydum, çünkü aklımca, kendime ait ilk
evimi döşüyordum ve her şeyin kusursuz olmasını istiyordum.</span></p>

<p class="msonormal4"><span class="calibre2">Sonunda her şey tam
istediğimiz gibi tamamlandı; ev çok güzel görünüyordu ben konutun da,
içindeki ıvır zıvır eşyalar yerine, biraz para
harcansa bu kadar güzel olabileceğini hep düşünmüşümdür ve
pencerelere de perdeler takıldı. Benim kızlar çok iyi
çalışmışlardı, ben de onlara Mr. Nicholls'a söylemeden
fazladan para verdim. Mr. Nicholls adamların ve kızların ne
kadar az paraya çalıştıklarını söyleyince çok
şaşırmıştım. Benim konutta aldığım
ücret hiçbir zaman çok iyi olmamıştı, fakat onların
aldıkları para o kadar azdı ki her hafta onlara paralarını
öderken utanıyordum ve her zaman onlardan çok memnun olduğumu
kendilerine söylüyordum. Mr. Nicholls'un adamlara nasıl
davranacağı ise ona kalmıştı.</span></p>

<p class="msonormal4"><span class="calibre2">Önceleri Hill House'da
yapılacak işlerin tamamlanacağı ve sonunda evimize
taşınacağımız sanki mümkün değilmiş gibi
görünüyordu. Mr. Nicholls'un ve benim yatak odalarımız
ayrıydı, bu onun önerdiği bir şeydi; şunu da
söylemeliyim ki önceleri buna pek aldırmadım. Sonra bana zengin
insanların böyle yaptığmı söyledi, eğer istersem ben
kendi odamı istediğim gibi değiştirebilir ve
boyatabilirdim, ayrıca burasını kendi oturma odam gibi de
kullanabilirdim; bunu biraz düşündükten sonra kendime ait bir yerin
olması fikrini beğendim.</span></p>

<p class="msonormal4"><span class="calibre2">İlk aylarda iki insanın
mutlu olabileceği kadar mutlu bir şekilde yaşadık ve Mr.
Nicholls evleneceksek bir tarih koymalıyız demeye başladı.
O sırada beni geri durmaya zorlayan bir şey vardı ve biraz da
olsa, bütün bu olanlar hakkında kafamda şüpheler oluşuyordu.</span></p>

<p class="msonormal4"><span class="calibre2">Önceleri her şey yeni ve
heyecan doluydu ve o kadar çok yapacak şey vardı ki düşünecek
bir dakikam bile olmuyordu. Sonra buraya taşındık ve ben de
kendi evimin hanımı olmaktan hoşlanıyor özellikle Mr.
Nicholls iş seyahatlerine gittiğindeve çiftlikle ilgili bir
şeyler öğreniyordum; bu arada civcivlere bakmak gibi ufak tefek
işler de yapmaktaydım. Ancak yavaş yavaş, herkes gibi, biz
de tekdüze bir yaşam sürmeye başladık; fakat benim açımdan
olaylar iyiden çok kötüydü.</span></p>

<p class="msonormal4"><span class="calibre2">İkimiz de sabahları daima
çok erken kalkıyorduk, bu beni hiç rahatsız etmiyordu, çünkü
hayatım boyunca böyle yapmıştım, fakat sonra Mr. Nicholls
bütün gün bir yerlere gidiyordu ve ben de tıpkı konutta olduğu
gibi aynı şeyleri yapmaya devam ediyordum fakat bu kez
yabancılar arasındaydım. Gerçekte gündüzleri kızlardan
başka kimseyi görmüyordum, bazen de adamlardan birini görüyordum;
İngiltere'den geldiğim ve onların hanımları
olduğum için bana yakın davranmıyorlardı. Onlarla
konuşmaya, onların yaşantılarını ve çevreyi
elimden geldiğince öğrenmeye çalıştım, mümkün
olduğunca onlara dostça davrandım, fakat hiç işe yaramadı;
bana söylediklerinin yarısını anlamıyordum, onlar da beni
anlamıyordu, aramızda daima bir duvar vardı.</span></p>

<p class="msonormal4"><span class="calibre2">Kendimi giderek daha yalnız
hissetmeye ve evimi özlemeye başladım. Ailemi ve Milly
Oldfıeld'i de hiç düşünmediğim kadar özlüyordum, hatta Haworth
ve orada yaşayanlara çok daha sevgi dolu hisler duymaya
başladım. Hava da bana hiç yardımcı olmuyordu, zaten
kış mevsimlerinde hiçbir zaman mutlu olmazdım. Aslında
burası yılın o mevsiminde Haworth'ta olduğundan çok daha
ılıktı, fakat durmadan yağmur yağıyordu, öyle ki
tarlalar bataklığa dönüyordu. Dışarı
çıkamıyordum, çünkü her taraf çamurdu ve ben de güzel evimizdeki o
yenilik duygusunun giderek yok olduğunu, düşündüğümden çok daha
erken görmeye başladım.</span></p>

<p class="msonormal4"><span class="calibre2">Bazen kasabaya Mr. Nicholls'un
aldığı at arabasıyla gidiyorduk, fakat o herkesle
konuşup eğlenirken kimse benimle mecbur kalmadıkça
konuşmuyordu ve sonunda kasabaya gitmekten vazgeçtim. Mr. Nicholls'un
ailesine gelince, onlar bana daima çok iyi davranıyorlardı,
kuzinleriyle de iyi geçiniyordum, fakat onlar benden çok daha iyi bir
konumdaydılar ve oraya birlikte gittiğimizde hiçbir zaman kendimi
rahat hissetmiyordum, özellikle de evli olmadığımızı
düşündükçe; ancak evli bile olsak durumun pek fazla
değişmeyeceğini görebiliyordum. Kuzinlerinden bazıları
bana onun Madam'la evlenmesi hakkındaki düşüncelerini söylediler ve
yanılıyor olabilirim ama benim evlenmem konusunda da çok farklı
düşüneceklerini sanmıyordum.</span></p>

<p class="msonormal4"><span class="calibre2">Artık İrlanda'da
kalamayacağımı anladığım zaman 1862
yılının Noeli gelmekteydi. O sırada artık
dayanamayacağım kadar büyük bir özlem içindeydim ve Mr. Nicholls ile
ailesinin beni neşelendirmek için yaptıkları hiçbir şey
kendimi daha iyi hissetmemi sağlayamadı.</span></p>

<p class="msonormal4"><span class="calibre2">Şimdi geriye dönüp
baktığımda sanıyorum ki, bir şekilde, evime geri
dönmemi ciddi olarak kafama sokan kişi Mr. Nicholls'tu. Ağustos
ayında Mr. Nicholls bir iş için İngiltere'ye gitti ve daha sonra
Haworth yakınlarında Oxenhope'ta yaşayan arkadaşı Mr.
Grant'le bir süre kaldı. İkisi birlikte birçok kez Haworth'a
gitmişler; geri döndüğünde bana annemi gördüğünü söyledi, köyde
olup biten komik şeyleri anlatarak beni güldürdü ve
tanıdığım insanların neler
yaptığını anlattı. Bütün bunlar tekrar evimi
düşünmeye başlamama neden oldu. Noel yaklaşırken herkes
kendini bu havaya kaptırmıştı, ben ise ailemin yanında
olma özlemi içindeydim; orada alışveriş eder ve hediyeleri
hazırlarken, arkadaşlarımla partilere ve danslara
gittiğimizde ne güzel vakit geçirdiğimi düşünüyordum. Hiçbir
zaman o Noel'deki kadar mutsuz olduğumu hatırlamıyorum ve orada
olmaktan dolayı üzgündüm, fakat nasıl geri döneceğimi
bilmiyordum; sonunda Mr. Nicholls'la ciddi olarak konuşmaya ve eğer
geri dönersem buna nasıl tepki göstereceğini anlamaya karar verdim.</span></p>

<p class="msonormal4"><span class="calibre2">Onunla böyle bir
konuşmayı isteyerek yapmıyordum, çünkü şunu da
belirtmeliyim ki Mr. Nicholls bana hep sevgi dolu davranıyordu, hatta çok
ters olduğum ve ona iyi bir arkadaş olmadığım
zamanlarda bile bundan daha iyi davranamazdı; ancak şüpheci bir insan
olarak onun bu davranışının ne kadarının gerçek
olduğunu sık sık düşünmüşümdür, yoksa bildiklerimden
ve Miss Anne'in güncesinin bende olmasından dolayı mı bana böyle
davranıyordu? Üstelik hem kendisi hem de ailesi onun kendi düzeyinin
altında biriyle evlenmesini istemiyor olabilirdi; ben de hiçbir
şekilde onu incitmek istemezdim. Hayır, onu istemediği bir
evliliğe zorlamayacak kadar çok seviyordum ve elbette onun beni de Madam
gibi görmesini ve sonumun da Madam'ınki gibi olmasımistemezdim.</span></p>

<p class="msonormal4"><span class="calibre2">Her neyse, bir gece ona
duygularımın büyük bir kısmını açıkladım,
sonra oturup bana söyleyeceklerini beklemeye başladım.</span></p>

<p class="msonormal4"><span class="calibre2">Benden kurtulacağı için
memnun olacağı gibi bir his duyuyordum ve yüzünde mutluluk
işareti görebilir miyim diye ona dikkatle baktım, belki bu duygusunu
saklamak için çok çaba göstermiş olabilirdi, ama buna benzer hiçbir
belirti göremedim; hatta diyebilirim ki tam tersine üzülmüştü. Belki de o
benim sandığımdan da iyi bir aktördü ya da bunlar gerçek
duygularıydı, fakat bu ikincisinin doğru olduğunu
düşünmek beni mutlu ediyor. Gerçekten de üzgün görünüyordu, bana uzun uzun
bakarken ne denli hüzünlü olduğunu gördüm.</span></p>

<p class="msonormal4"><span class="calibre2">Sonunda bana, gitmemi
istemediğini ve eğer gidersem çok mutsuz olacağını
söyledi. Sözlerine, ikimizin iyi geçindiğini ekledi ve benim
yaşamımı daha mutlu kılabilmek için yapabileceği
herhangi bir şey olup olmadığını sordu. Örneğin,
zaman zaman Haworth'a gitmeyi ya da havalar düzelince kız
kardeşlerimin veya Milly Oldfıeld'in yanımıza gelmesini
ister miyim diye sordu. Bütün bunları ve hatta bunların yanı
sıra başka şeyleri de daha önce düşündüğümden haberi
yoktu; ben de bu söylediklerinin benim için yararlı
olacağını düşünmüştüm, ama bunlar benim asıl
ihtiyaçlarımı karşılayamazdı. Ona bunları
söyledim ve bir süre daha konuştuk, sonunda benim samimi olduğumu
anladı ve eğer geri dönmek istiyorsam beni engellemeyecek kadar bunu
yapabileceği haldeçok sevdiğini söyledi. Ancak bu konu üzerinde biraz
daha düşünmemi ve özellikle de havalar düzeldikten sonra belki fikrimi
değiştirebileceğimi söyledi. Eğer kararımdan
vazgeçmezsem, ileride bir anlaşmaya varabileceğimizi ekledi. O
sırada ne demek istediğimi anlayamadım, fakat bunun üzerinde de
durmadım, çünkü bir gecede yeteri kadar derin konular
konuşmuştuk.</span></p>

<p class="msonormal4"><span class="calibre2">Böylece aradan bir ay kadar
geçmesini bekledim ve bu süre içinde Mr. Nicholls beni mutlu edebilmek için
elinden gelen her şeyi yaptı, fakat sonunda ona gitmek
istediğimden emin olduğumu söylediğim zaman, doğrusu haline
çok üzüldüm. Yine çok mutsuz görünüyordu ve gözlerinin
yaşardığını gördüm, fakat bana verdiği söze
sadık kalacağını ve beni isteğim
dışında bir şey yapmaya zorlamayacağını,
ayrıca bana yardım etmek için elinden gelen her şeyi
yapacağını söyledi. Döndükten sonra nerede
yaşayacağım ve ne yapacağım hakkında
konuşmamız gerektiğini, çünkü Haworth'a gidince tek
başıma yaşamamın güç olabileceğini söyledi; beni
çaresizlik içinde görmek istemediğini, bu nedenle hiçbir zaman
parasız kalmamamı sağlayacağını sözlerine ekledi.
Bu doğrultuda daha çok şey söyledi, fakat burada önemli olan bu
anlaşmadan ikimizin de hoşnut kalmasıydı.</span></p>

<p class="msonormal4"><span class="calibre2">Mr. Nicholls beni geçirmeye vapura
kadar geldi ve bir geceliğine bir otelde kaldık. O gece
sevişirken ikimiz de içimizin derinliklerinde, bunun bizim için son kez
olduğunu biliyorduk ve bu benim hiçbir zaman unutamayacağım bir
an oldu. O gece öylesine sevecen ve şehvet doluydu ki, ertesi sabah içimin
çekilmiş olduğunu hissettim. Ayrılma anımız
geldiğinde ona sıkıca sarılıp o kadar çok
ağladım ki neredeyse fikrimi değiştirecektim, fakat
artık her şey bunu yapamayacağım bir aşamaya
gelmişti.</span></p>

<p class="msonormal4"><span class="calibre2">Bundan sonra
hatırladığım tek şey, Noel'de Haworth'a geri
dönmüş olmamdı, fakat bu bana beklediğim mutluluğu
getirmedi. Sanki oradan hiç ayrılmamışım gibi her şey
aynıydı, beni yine uzaktan süzmelerin, birbirlerine dirsek
vurmaların, bütün dedikodu ve alaylı sözlerin devam ettiğini
biliyordum.</span></p>

<p class="msonormal4"><span class="calibre2">Bardağı taşıran
son damla ise birkaç hafta sonra annemin bana ne yapmayı
planladığımı sorması oldu, çünkü benim biraz param
olduğunu ve ayrıca Mr. Nicholls'un da ben oradan ayrılırken
bena yeteri kadar para verdiğini bilmiyordu. Annem sürekli olarak bir an
önce iş bulmamı ve geçmişimi unutturacak bir yaşam tarzı
benimsememi söyleyip duruyordu; öyle ki ağzını her
açtığında avaz avaz bağırmak istiyordum. Amcam da
ondan aşağı kalmıyordu. O da artık konuttaki eski
işime tekrar giremeyeceğimi söyledi, çünkü Mr. Wade adındaki
yeni adam kendi hizmetçilerini birlikte getirmişti; sanki bundan
rahatsız olacaktım, zaten o eve bir daha girmeye tahammül edemezdim.</span></p>

<p class="msonormal4"><span class="calibre2">Her neyse olan olmuştu. Mr.
Nicholls'u özlemeye başlamıştım bile ve gariptir ki
İrlanda'yı bile özlemiştim; bütün bunlar ve döndüğümde
burada karşılaştığım sorunlar üzerine Haworth'tan
ayrılmaya karar verdim. Kız kardeşim Ann evlendikten sonra
adı Arın Binns olmuştuve kocası Ben Saltaire'de
yaşıyordu; ona yazarak her şeyi düzene sokuncaya kadar onunla
kalıp kalamayacağımı sordum. Onunla hep iyi geçinirdik,
beni kabul edeceklerinden emindim ve öyle de oldu.</span></p>

<p class="msonormal4"><span class="calibre2">Evet uzun bir süre onunla
kaldım; hem Ann hem de Ben bana çok iyi davrandılar, fakat bütün bu
süre boyunca bundan sonra ne yapacağımı düşünüp durdum,
çünkü bu iyi niyetlerini suiistimal etmek istemiyordum.</span></p>

<p class="msonormal4"><span class="calibre2">Benim istediğim Haworth'tan ve
bütün dedikodulardan uzakta bir yerde çalışmaktı, fakat
tanımadığım kimselerle bir arada olmak da istemiyordum.
Düşüncelerim karmakarışıktı ve bütün bunlardan çok
rahatsız olmaya başladım, fakat sonra her şey Milly
Oldfıeld'den aldığım bu mektupla çözümlendi.</span></p>

<p class="msonormal4"><span class="calibre2">Milly mektubunda yaşlı
Dr. İngham’ın hizmetçisinin öldüğünü ve acilen onun yerini
alacak birine ihtiyacı olduğunu ve hemen aklına benim
geldiğini yazıyordu.</span></p>

<p class="msonormal4"><span class="calibre2">Ben doktoru iyi tanıyordum, o
da beni yeteri kadar tanıyordu ve beni yanına alacağından
oldukça emindim. Her şey bu kadar da değildi, onun oturduğu evi
de biliyordum: Cook Gate yakınındaki Dr. İngham Malikânesi.
Buranın işleri konutunkilerden daha kolaydı, fakat tekrar
Haworth'a gitmek isteyip istemediğimden bir türlü emin olamıyordum.
Ait olduğum yere dönmek için içimde büyük bir özlem duyuyordum, fakat
söylentilere tahammül edebilecek miydim?</span></p>

<p class="msonormal4"><span class="calibre2">İki gün boyunca sürekli olarak
bunu düşündüm ve uyuyamadım, fakat sonunda benim adıma
kararı veren Ann oldu. Ona rahatsızlıklarımı
anlattıktan sonra, bunu bir denememi söyledi. Eğer işten ya da
başka şeylerden memnun kalmazsam, her zaman için orayı terk
edebilirdim ve kaybedeceğim hiçbir şey de olmazdı. Öte yandan,
eğer memnun kalırsam bütün endişelerim sona ermiş
olacaktı.</span></p>

<p class="msonormal4"><span class="calibre2">Bu konuşma üzerine
kararımı verdim. Hemen Dr. İngham'a yazdım ve iki gün sonra
cevap aldım. Hâlâ bir hizmetçiye gereksinim duyduğunu söylüyor ve en
kısa zamanda kendisini görmeye gitmemi rica ediyordu. Neyse, dediğini
yaptım ve çok iyi anlaştık. Bir doktor olarak onun hakkında
hiçbir zaman iyi düşüncelerim olmamıştı, fakat o iyi bir
insandı ve onun iyi bir patron olacağmdan da emindim.</span></p>

<p class="msonormal4"><span class="calibre2">Bir hafta sonra oraya
taşındım; her şey sorunsuz halloldu. Mr. Nicholls'a
yazıp olanları anlatınca, o da benim için çok memnun oldu.
Yalnız bu kadar da değil, yazm gidip onu görmemi istiyordu ve bu da
her şeyin yolunda olduğunu gösteriyordu.</span></p>

<p class="msonormal4"><span class="calibre2">Benim için 1863 yılı oldukça
iyi bir yıl oldu. Dr. Ingham Malikânesi'nde her şey yolundaydı,
daha da iyisi Mr. Nicholls İrlanda'ya gidebilmem için gerekli parayı
yollamıştı. Vapur yanaşırken o beni bekliyordu ve
şunu itiraf etmeliyim ki onu orada her zamanki
yakışıklılığıyla görünce ona tekrar dönmeyi
düşündüm. İnsanların ne düşüneceğine aldırmadan
birbirimize sarıldık ve öpüştük; gözlerimden mutluluk
yaşlan akıyordu.</span></p>

<p class="msonormal4"><span class="calibre2">Bu hiçbir zaman
unutamayacağım bir andı. Bütün çabalanmız sonunda Hill
House artık bir hayli düzene girmişti ve oradaki herkes beni tekrar
görmekten çok mutlu görünüyordu.</span></p>

<p class="msonormal4"><span class="calibre2">Eski odam tıpkı
bıraktığım gibiydi ve Mr. Nicholls her yana çiçekler
koydurtmuştu, fakat gerçeği söylemek gerekirse, bu odada fazla vakit
geçinnedim. Gündüzleri daha çok dışanda gezindik ve geceleri ise Mr.
Nicholls'un geniş yatağında tıpkı eskiden olduğu
gibi birbirimize sarılarak yattık.</span></p>

<p class="msonormal4"><span class="calibre2">Başlangıçta onunlayken
çok çekingen davranıyordum, çünkü uzun bir süredir onunla bu şekilde
birlikte olmamıştık. Ancak kısa bir süre sonra aynlmadan
önceki gibi olduk, sanki birbirimizden hiç ayrılmamışız
gibi sevişiyorduk.</span></p>

<p class="msonormal4"><span class="calibre2">Bu dönem sonsuza dek sürmeyecek
kadar güzeldi; tekrar Haworth'a gitmek üzere hazırlanırken sanki
oraya dün gelmiş gibiydim. Oradan ayrılmaktan korkuyordum, fakat
orada kalamayacağımı da biliyordum. Daha önceden olduğu
gibi, Mr. Nicholls beni vapura kadar geçirdi ve ayrılık anı
geldiğinde sanki onu bir daha görmeyecekmişçesine sıkıca
sarıldım. Birbirimizi son olarak bir kez daha öptük ve vapura gitmek
üzere arkamı dönerek yanından aynldım, fakat o anda gözlerimden
yaşlar boşalmaya başladı, hiç arkama bakmadan iskeleye
doğru yürüdüm.</span></p>

<p class="msonormal4"><span class="calibre2">Vapur oradan ayrılmak
üzereyken ben de kendimi sakinleştirerek güvertede
parmaklıkların arkasından ona el sallayabildim. O da bana
yavaşça el sallarken sanıyorum üzgündü; limandan çıkıncaya
ve gözden kayboluncaya kadar onu seyrettim.</span></p>

<p class="msonormal4"><span class="calibre2">Yılın sonuna kadar Dr.
Ingham Malikânesi'nde yaşam sessizce akıp gitti; kısa bir süre
sonra Noel ve yılbaşı geldi, böylece ben de ilkbaharın o
kadar uzakta olmadığını düşünerek biraz neşelenmeye
başladım.</span></p>

<p class="msonormal4"><span class="calibre2">Bu arada sürekli olarak Mr.
Nicholls'a yazıyordum, o da bana. Fakat mektuplarında her zamanki
gibi, benimle ilgili duygularından hiç söz etmiyordu ve bazen bunları
kelimelerle ifade etmekten korkuyor mu diye düşünmekten kendimi alamıyordum.
Bu beni rahatsız etmiyordu, çünkü onun duygularını biliyordum ve
ertesi yaz onu tekrar görecek olmanın heyecanı içindeydim.</span></p>

<p class="msonormal4"><span class="calibre2">Kısacası her şey çok
iyi gitmekteydi, ta ki bir gün ondan aldığım bir mektupla bütün
yaşamım değişene dek; o gün benim en kötü günlerimden
biriydi.</span></p>

<p class="msonormal4"><span class="calibre2">Mektubunda beni daima
seveceğini ve bana bakacağını yazıyordu, fakat
yanında bir kadın olmadan yaşamasının, benim de çok
iyi bildiğim gibi doğasına aykırı olduğunu ve
kuzini Mary Bell'le onunla tanışmıştım ve çok iyi
anlaşmıştıkevleneceğini söylüyordu. Benim bunu
anlayışla karşılayacağımı ve düğününe
gelebileceğimi umuyordu bunun için bana fazladan para yollayacaktı.</span></p>

<p class="msonormal4"><span class="calibre2">Elbette ki onun
duygularını anlayabiliyordum ben de aynı duygular içindeydim,
çünkü bir insanın sevgisiz yaşaması doğasına uygun
değildiama ne olursa olsun bu benim için kara bir gündü. Bütün gün durup
durup ağladım ve sonunda eğer beni isterse ona geri dönmeye
karar verdim; fakat bunun olamayacağını biliyordum. Ancak emin
olduğum bir şey vardı, bu da düğüne gitmeyeceğimdi çünkü
buna dayanamazdımzaten böyle bir şey Mary'ye haksızlık
olurdu. Sonunda ona yazarak durumunu anladığımı söyledim,
kendisine ve müstakbel karısına en iyi dileklerimi yolladım.
Sonra düğüne gitmeme konusundaki duygularımı kendisinin de
anlayacağmı umduğumu söyleyerek benim için bir bahane
bulmasmı istedim.</span></p>

<p class="msonormal4"><span class="calibre2">Onun evleneceği gün ben de
Haworth Kilisesi'ne gittim ve tam o sıralarda İrlanda'da neler
olduğunu düşünmeye başladım. Oturduğum yerden biraz
ileride yatan Madam'ın bunlar hakkında neler düşündüğünü merak
ettim. Onu ilk gördüğüm andan bugüne kadar gelişen olayları
düşündüm ve işte sanıyorum tam o sırada bütün bunları
yazma fikri doğdu ancak bunları şimdiye kadar hiç yazmadım.</span></p>

<p class="msonormal4"><span class="calibre2">O zamandan sonra benim için hiçbir
şey eskisi gibi olmadı ve sanıyorum 1864 yılının
sonunda yakalandığım hastalıklar
yaşadıklarımın bir sonucuydu.</span></p>

<p class="msonormal4"><span class="calibre2">Bugüne dek neyim olduğunu
anlamış değilim, fakat çok zayıftım ve hiçbir iş
yapamıyordum. Dr. Ingham da bana pek yardımcı olamadı. O
çok iyi biriydi ve birtakım ilaçlarla beni uyutmaya çalışıyordu,
fakat beni neyin iyileştireceğini bilmediğini görebiliyordum;
ben de zaten daha iyiye gitmiyordum. Bu beni çok rahatsız ediyordu, hasta
olmak bir yana, hiçbir şey yapamamak çok kötüydü: yalnızca yatağımda
yatıyor ve bakılıyordum.</span></p>

<p class="msonormal4"><span class="calibre2">Sonunda Dr. İngham'a, annemin
ve amcamın yanına, eve gidersem daha iyi olacağını
düşündüğümü söyledim, böylece ona ve diğer hizmetçilere yük
olmazdım, hem belki de bu değişiklik bana yarardı.</span></p>

<p class="msonormal4"><span class="calibre2">Şunu söylemeliyim ki, bu
kararım onu kafasındaki endişelerden kurtarmış oldu ve
elbette hemen kabul etti. Anneme durumu açıkladı ve beni de Zangoç
Evi'ne bir arabayla yolladı beni o kadar sımsıkı
sarmalamıştı ki nefes bile alamıyordum.</span></p>

<p class="msonormal4"><span class="calibre2">Elbette ki oradan uzun süre
ayrı kalırsam işimi kaybedeceğimden dolayı üzgündüm,
fakat Dr. İngham ben iyileşinceye kadar kendisini idare
edebileceğini söyleyerek beni rahatlattı.</span></p>

<p class="msonormal4"><span class="calibre2">Doktor beni devamlı görmeye
geldi, fakat onun getirdiği ilaçlardan hiçbirini almadım. Bunun
yerine annemin çorbalarını içip yemeklerini yedim ve onun
bakımıyla kendimi yavaş yavaş daha iyi hissetmeye
başladım; şubat ayında Dr. ingham Malikânesi'ne tekrar
dönebildim.</span></p>

<p class="msonormal4"><span class="calibre2">Bu dönemde Mr. Nicholls'a yazmaya
devam ettim annemin kızmasına karşın, çünkü anneme göre, o
beni yoldan çıkarmış ve sonunda başından
atmıştı; böylece o da başıma gelenleri öğrendi,
işime geri dönmeme de çok memnun olmuştu.</span></p>

<p class="msonormal4"><span class="calibre2">Yılın sonuna doğru
annem hastalandı. Dr. İngham ve başkaları ne yaparlarsa
yapsınlar hiç iyileşmiyordu. Annem için çok endişeleniyordum,
çünkü evde ona sürekli olarak bakabilecek kimse yoktu; sonunda eve dönüp ona
bakmak için doktordan izin aldım.</span></p>

<p class="msonormal4"><span class="calibre2">Dr. İngham bana yine çok iyi
davrandı. Kendisinin de annem için endişelendiğini ve
yanında birisinin kalmasının iyi olacağını
söyledi.</span></p>

<p class="msonormal4"><span class="calibre2">Evet, üzülerek söylüyorum ki ne ben
ne de bir başkası onu yaşatabilmek için hiçbir şey
yapamadık ve annem 1866 yılında öldü. Elbette ki onun ölümü beni
çok sarstı, özellikle de hastalığını belki de benden
kapmış olabileceğini düşünerek daha çok üzülüyordum, fakat
şunu da belirtmeliyim ki Mr. Nicholls çok duyarlı davrandı. Banagher'a
gitmem için bana para yolladı ve Hill House'da onunla ve
karısıyla birlikte kaldım.</span></p>

<p class="msonormal4"><span class="calibre2">Önceleri bunun çok huzursuzluk
verici bir ziyaret olacağını düşünmüştüm Mr.
Nicholls'la aramda geçenlerden ve Mary'nin de bu konuda bazı fikirleri
olduğunu düşündüğümden dolayı fakat birlikte çok iyi vakit
geçirdik. Bu, daha sonra tekrarlanan birçok ziyaretin ilki olmuştu.</span></p>

<p class="msonormal4"><span class="calibre2">Dr. İngham Malikânesi'nde
çalışmaya devam ettim, fakat yine hep hastaydım. Mr. Nicholls'a
göre bunun nedeni Haworth'un soğuk ve rutubetli olmasıydı. Ben o
sıralarda kırk yaşmdaydım ve zaman zaman kendimi çok bitkin
hissediyordum, artık eskisi gibi değildim; sonunda
çalışmaktan vazgeçtim.</span></p>

<p class="msonormal4"><span class="calibre2">Her zaman olduğu gibi, Mr.
Nicholls o sırada da bana çok anlayışlı davrandı.
Yeterli param olup olmadığını hep bilmek istedi ve
istediğim zaman İrlanda'ya gelebileceğimi söyledi. Hatta bir
keresinde Hill House'da, bir hizmetçi olarak değil de, kendi evim gibi
kalabileceğimi söyledi; fakat böyle bir şey yapamazdım. Bunu
yerine sırayla kendi akrabalarımda daha çok da kız
kardeşlerimlekaldım.</span></p>

<p class="msonormal4"><span class="calibre2">Ancak bir süre sonra artık
başkalarına yük olmaya devam edemeyeceğime karar verdim ve
kendime ait bir evim olsun istedim. Bu düşüncemi yalnızca Mr.
Nicholls'a açtım ve o da benimle aynı fikirde olduğunu söyledi.
Kiralamak üzere beğendiğim bir yer bulmamı istedi, kendisi
gerekeni yapacaktı.</span></p>

<p class="msonormal4"><span class="calibre2">Haworth'ta birçok yere baktım,
sonunda Stubbing Yolu üzerindeki bu küçük kulübeye gönlümü kaptırdım
ve 1877 yılında buraya taşındım. Mr. Nicholls'un benim
bu seçimimden pek hoşnut kaldığı söylenemez, tek
başıma yaşamamdan da öyle, fakat burası benim için uygundu
ve burada mutluydum. Bir şeyin onu güldürdüğünü biliyorum: bir
saçmalık yaparak buraya "Bell Kulübesi" adını
vermiştim, bu beni çoğu zaman gülümsetiyor. Köylülerden birçoğu
bu adın ne olduğunu çözemiyorlar. Bana sık sık bunu
soruyorlar, ben de,yalnızca gülümsüyorum. Bunu çözebilenler için, bu ad
zaten olmam gereken yerden daha iyi bir yerde olmadığımı
gösteriyor; bu da onlara yeter.</span></p>

<p class="msonormal4"><span class="calibre2">Geriye söyleyecek pek az şey
kaldı. Mr. Nicholls bana hâlâ yazıyor, ben de ona; ayrıca rahat
ve çalışmak zorunda kalmadan yaşayabileceğim kadar param
olmasını sağlıyor. Yalnızca bununla da kalmıyor,
beni İrlanda'ya davet ediyor ve gitmeye karar verdiğim zaman bana
para gönderiyor. Bu seyahatlerden zevk alıyorum, fakat her yıl
gitmiyorum. Mary ve ben çok iyi anlaşıyoruz ve artık onunla
kardeş gibiyiz. Mr. Nicholls'u hâlâ kendime göre sessizce sevmeye devam
ediyorum, fakat her ikimiz de olayların bu şekilde
sonuçlanmasından memnunuz ve onun durumunun düzelmesinden dolayı
memnunum. Ben oradan ayrıldıktan sonra Mr. Nicholls iki çiftlik daha
aldı ve neredeyse zengin olma yolunda; bana söylediğine göre
yalnızca bunlardan değil, Brontelerin yazdıklarından ve
ufak tefek bazı şeylerden de para gelmekte. Ona bunları bir an
bile çok görmüyorum, çünkü söylediğim gibi, o bana iyi bakıyor.</span></p>

<p class="msonormal4"><span class="calibre2">Bana gelince, mütevazı
hayatımdan oldukça memnunum, hatta Keighley'den bir centilmenle de
arkadaşlık ediyorum ve onu arada bir görüyorum, fakat onu hiçbir
zaman Mr. Nicholls'a beslediğim duygularla sevemem. O bazen evlenmekten
söz ediyor, fakat ona hiç evlenmeyeceğimi açıkça anlattım. Mr.
Nicholls beni başka erkeklerle olamayacağım kadar
şımarttı ve zaten artık bir başkasıyla yaşayamam,
çünkü kendi düzenimi kurdum.</span></p>

<p class="msonormal4"><span class="calibre2">Her neyse, bunları burada
bırakalım, çünkü başlangıçta bunları yazmaktaki
amacımın dışına çıkmış olurum. Ben
sizlere Brontelerin gerçekte nasıl yaşadıklarını ve
nasıl öldüklerini anlattım ve böyle yapmakla yıllarca içimde
biriken büyük yükten biraz kurtulmuş oldum; ancak bu olaylardaki payımdan
hiç gurur duymuyorum ve sık sık af dileyerek dua ediyorum.</span></p>

<p class="msonormal4"><span class="calibre2">Daha önce Mr. Coutts'a da
söylediğim gibi, Mr. Nicholls'a hiçbir şekilde bir zararım
dokunsun istemiyorum ve bu nedenle, eğer mümkünse, her ikimiz ölünceye ve
Tann'yla barışıncaya kadar bu yazdıklarımın
bilinmesini istemiyorum. Bundan sonra Mr. Coutts ya da ondan sonra gelenler
bunları kendi istekleri doğrultusunda ve istedikleri gibi
kullanabilirler.</span></p>

<p class="msonormal4"><span class="calibre2">(İmza) Martha Brown</span></p>

<p class="msonormal4"><span class="calibre2">Söylediklerimin tamamının
gerçek olduğuna yemin ederim ve Palmer Binası, Conduit Caddesi,
Keighley, West Riding of Yorkshire adresindeki Coutts ve Heppelthwaite Hukuk
Müşavirliği şirketinden Mr. James Coutts ile bu şirketin
üyeleri olmak koşuluyla onun mirasçılarına, hem benim
yazdıklarımı hem de Miss Anne Bronte tarafından yazıldığını
söylediğim yazıların tamamını, kendisi veya onun
mirasçılarının uygun göreceği kimseler tarafından
kullanması için tam yetki veriyorum, ancak bunu benim ve Hill House,
Banagher, King's, İrlanda adresinde yaşayan Mr. Arthur Bell
Nicholls'un ölümünden sonra yapabileceklerdir.</span></p>

<p class="msonormal4"><span class="calibre2">Bin sekiz yüz yetmiş sekiz
yılında, ocak ayının sekizinci günü olan bugün
imzalanmıştır.</span></p>

<p class="msonormal4"><span class="calibre2">Martha Brown</span></p>

<p class="msonormal4"><span class="calibre2">Martha Brown tarafından
önümüzde imzalanan bu belgeye bizler de tanıklar olarak
adımızı yazıyoruz.</span></p>

<p class="msonormal4"><span class="calibre2">James Coutts        Hukuk Müşaviri,</span></p>

<p class="msonormal4"><span class="calibre2">Mere House, Midhope Caddesi,
Keighley, West Yorkshire</span></p>

<p class="msonormal4"><span class="calibre2">Edmund Beasley  Hukuk
Müşavirliği Sekreteri,</span></p>

<p class="msonormal4"><span class="calibre2">21, Cottage Yolu, Keighley, West
Yorkshire</span></p>

<p class="msonormal4"><b class="calibre1"><i class="calibre3"><span class="calibre2">[CC]</span></i></b><span class="calibre2">
Nicholls'un bir başka ingiliz kadınla birlikte gelmesi irlanda'da
oldukça büyük bir karışıklığa neden olmuştur
sanıyorum ve her ne kadar Nicholls makul biri olarak kabul edilse ve bu
konuyla ilgili makul bir hikâyesi olsa da, birçok insan onun ingiltere gibi
uzak bir yerden yanında bir "hizmetçiyi" niçin getirdiğini
merak etmiş olmalıdır. Ancak Nicholls'u çok mutlu eden şey,
uzun bir süreden sonra, sonunda papazlığı
bırakmış olmasıydı; yıllardır yapmak
istediği bir şeydi bu. Artık bir iş kurmak için yeteri
kadar parası vardı ve işte o da bunu yaptı. Martha'nın
da bize dediği gibi, bir çiftlik alarak onunla birlikte Hill House
adlı eve taşındı. Burada olaylar yatıştıktan
sonra, bütün dikkatini Martha'nın çıkarabileceği problemlerle
uğraşmaya verdi.</span></p>

<p class="msonormal4"><span class="calibre2">Sanıyorum ilk başta
Nicholls onu da öldürmeyi düşünmüş olmalı, fakat öyle olsa bile
kısa sürede bunun o kadar da iyi bir plan olmadığını
anlamış olmalıdır. Sağlıklı bir hizmetçi
kızı öldürmek, hastalıklı Brontelerden kurtulmak kadar
kolay olmayabilirdi, zaten ona karşı hâlâ çok güçlü bir sevgi
duyuyordu. Böylece yavaş yavaş karar vermek zorunda kaldı; ne
olursa olsun ikisi birlikte karar vermiş gibi görünmeliydi. Mutlu bir
Martha, güvenilecek bir Martha olurdu fakat bunun için tam olarak ne
yapılması gerektiğine karar veremedi.</span></p>

<p class="msonormal4"><span class="calibre2">Nicholls, zaman içerisinde hiçbir
sorun çıkmadığını gördü. Martha, Nicholls'un kendisiyle
isteyerek evlenmeyeceği gerçeğini o kendisine ne söylerse söylesin
anlamıştı ve kendisi de onu zorlayarak sonunda Charlotte'ın
kaderini paylaşma riskine girmek istemedi. Zaten çaresiz ve mutsuzdu;
kendisine tamamen yabancı olan bir çevrede evini özlüyordu ve kendi
çevresinden insanlarla birlikte olma özlemi içindeydi. Kendisinin de
söylediği gibi, oldukça kısa bir süre içinde para konusunda
Nicholls'la karşılıklı dostça bir anlaşma
yaptılar ve sonunda o da Haworth'a ve ailesinin yanına gidebilecek
cesareti topladı.</span></p>

<p class="msonormal4"><span class="calibre2">Nicholls için bu en ideal çözümdü.
Martha'nın gidişine çok sevindi ve Martha yanından çekip
gittikten sonra, yıllardır büyük bir istekle beklediği bir
başka özlemini yerine getirmek için hiç zaman yitirmedi. Mary Bell'le
flört ederek onunla evlendi; balayında buraya geldiklerinde
Charlotte'ın "çarpıcı güzellikte" dediği
kuzinlerinden biriydi.</span></p>

<p class="msonormal4"><span class="calibre2">Hayatının geri kalan
kısmında Nicholls sessiz, gösterişsiz bir yaşam sürdü ve
göz önünde olmaktan korkmaya devam etti. Sessizliğini yalnızca ilk
karısı hakkında İngiltere'ye birkaç mektup yazarak bozdu.</span></p>

<p class="msonormal4"><span class="calibre2">Ancak okurlar, Martha'ın
söylediği gibi, Nicholls'un onunla mektuplaşmaya devam etmesine
şaşırmayacaklardır. Ayrıca Martha'nın Nicholls
ile karısını düzenli bir biçimde, hem de uzun süreli ziyaret
etmesi konusunda da pek hazırlıksız olmayacaklardır, ancak
bu konuda Mary'nin neler hissettiğinden hiç söz edilmiyor!</span></p>

<p class="msonormal4"><span class="calibre2">Bu uygunsuz durum hakkında
kimsenin bir şey söylememiş olmasına çok
şaşırdım. Nicholls başka hiç kimseye düzenli olarak
yazmıyordu, o zaman eski bir hizmetçiye niçin yazmaktaydı? Kimse onu
sık sık ziyaret etmiyordu, o zaman niçin Martha geliyordu ve onun bu
gezilerinde masraflarını kim karşılıyordu? Aile
elbette ki bu soruların yanıtlarını biliyordu ve Martha'ya
da teşekkür borçluyuz ki, şimdi bunları biz de biliyoruz.</span></p>

<p class="msonormal4"><span class="calibre2">Herkesin tahmin edebileceği
gibi, Nicholls'un bütün bağlarını kopardığı
insanlardan biri de Ellen Nussey'ydi, fakat bu Ellen'ı rahatsız
etmedi, oysa onun kafasında da para fikri vardı. Charlotte'ın
ölümünden sonraki yıllarda, o da oraya buraya koşturmuş ve eski
dostu Charlotte'ın arkadaşlığından ve ondan
aldığı mektuplardan para kazanmaya
çalışmıştı.</span></p>

<p class="msonormal4"><span class="calibre2">Ellen önce George Smith'e
Charlotte'ın mektuplarını yayımlamayı önerdi, fakat
aldığı yanıt şöyleydi: "Bu mektupları
yayımlama hakkı (o mektupların telif hakkı) Mr. Nicholls'a
aittir, size değil. Bu mektupların sahibi sizsiniz ve Mr. Nicholls
bunları sizden alamaz, fakat onun izni olmadan siz bu mektupları
bastıramazsınız." Ayrıca böyle bir iznin
alınmasının da kolay olmadığını ekledi!</span></p>

<p class="msonormal4"><span class="calibre2">Bir ay sonra Ellen tekrar
yazdı: "Bende öyle mektuplar var ki, onun (Mr. Nicholls) yerinde kim
olsa bunları elde etmek için neredeyse bir servet öder." Sonra
şöyle devam etti: "Eğer bunu yapmanın doğru
olduğunu düşünüyorsanız, ona bir ipucu verir ve fazla bir gücü olmadığını
söylersiniz..." Ancak George Smith şantaj işlerine girmiyordu ve
bunlan duymak bile istemedi. Zaten Charlotte'ın peşinden yeteri kadar
koşmuştu ve aynı yanlışı onun arkadaşıyla
da yapmaya niyeti yoktu. Bu bir yana, Nicholls'u da karşısına
almak istemiyordu, çünkü Brontelerin yazdıklarının çoğu
ondaydı, bunların içinde el yazısıyla
yazılmış metinler ve mektuplar vardı; eğer bunlardan
para kazanılacaksa, bunu George Smith kazanmak istiyordu.</span></p>

<p class="msonormal4"><span class="calibre2">Acaba Ellen neyi ima ediyordu?
"Bazı mektuplar" dediği neler vardı,
anlaşılan bu mektuplar o kadar tehlikeliydi ki Ellen, Nicholls'un
bunlan engellemek için "neredeyse bir servet" ödeyebileceğini
düşünüyordu. Ellen'ın bu sözleri Nicholls'a iletilseydi, onun
nasıl tepki göstereceğini görmek ilginç olurdu, fakat Smith
bunları yazmayacaktı ve Ellen da yazmadı. Ellen, Nicholls'a
atıfta bulunarak Smith'e şunlan söyledi: "Mr. Nicholls'un bana
yazdığı notlar Mr. B. ölene kadar giderek daha kaba olmaya
başlamıştı, ondan sonra da artık ona hiç
yazmadım."</span></p>

<p class="msonormal4"><span class="calibre2">Nicholls iyi ki bütün bunların
farkında değildi; köyde yaşayan bir centilmen ve çiftçi olarak
yaşamını sürdürdü. Bu arada onun konuttan getirdiği
elyazması metinler, kitaplar, mektuplar ve diğer belgeler otuz
yılı aşkın bir süre Hill House'daki dolaplarda hiç
dokunulmadan kaldı.</span></p>

<p class="msonormal4"><span class="calibre2">Evin duvarlannda üç kız
kardeşin çizdiği resimler ile Charlotte Bronte'nin George Richmond
tarafından yapılan portresi duruyordu. Ancak Nicholls'un en çok
değer verdiği Emily'nin ünlü profilden portresiydi ve bu resim o on
yedi yaşındayken Branwell tarafından
yapılmıştı. Orijinalinde bu resim üç kız kardeşin
bir arada olduğu bir grup resmiydi; fakat Nicholls, Charlotte ve Anne'i
kesip çıkartarak resmi bozmuştu. Nicholls'un yalnızca bu
hareketi bile sanıyorum onun gerçek duygularını göstermektedir.</span></p>

<p class="msonormal4"><span class="calibre2">Martha Brown Haworth'ta 19 ocak
1880 tarihinde öldü. O sırada elli iki yaşındaydı. Haworth
Kilisesi'nin bahçesinde, Tabitha Aykroyd'un yanına gömüldü.</span></p>

<p class="msonormal4"><span class="calibre2">Martha'nın öyküsünü bilmeyen
ve ona basit bir hizmetçi olarak bakan bazı kimselere
şaşırtıcı gelen, onun bir vasiyetname
bırakmış olmasıdır. Bu vasiyetname 13 nisan 1875
tarihini taşır; vasiyetname Martha, Nicholls'u ziyarete gittiği
zaman Hill House'da yazılmış ve Nicholls ile karısı
buna tanık olmuşlardır. Bu vasiyetnamede Saltaire, Yorkshire'da
yaşayan yeğeni Ellen Binns'e 20 pound bırakmış, kalan
mallarının eşit olarak beş kız kardeşi Ann,
Eliza, Tabitha, Mary ve Hannahya da onların çocukları arasında
bölünmesini istemiştir. Vasiyetini iki kız kardeşinin
kocaları Saltaire'den Benjamin Binns ve Haworth'tan Robert Ratcliffeyerine
getirmiştir. Onun ölümünden on yedi gün sonra, 5 şubat 1880 tarihinde
vasiyet onaylanarak yerine getirilmiştir.</span></p>

<p class="msonormal4"><span class="calibre2">İrlanda'dan dönüşünden
sonra Martha, yıllar boyunca şu ya da bu şekilde konuttan
kendisi için aldığı yüzlerce makaleden bazılarını
satmıştır. Ancak Brontelerin romanları, resim ve çizimleri,
mektupları ve giysileri kız kardeşlerine kalmış ve
onlar da bunları koleksiyonculara satmışlardır.</span></p>

<p class="msonormal4"><span class="calibre2">Martha'nın ölümüyle
Nicholls'un konutla son bağları da kopmuştur ve eski
sevgilisinin ölüm haberini aldıktan sonra, şüphe yok ki, birçok gece
oturup 1845 yılından o güne kadar yaşadıklarım
düşünmüştür. Onun bütün olanları düşünürken tebessüm
ettiğini görür gibiyim. Başından çok sıkıcı olaylar
geçmişti, çok endişelendiği zamanlar olmuştu, fakat bütün
bu süre boyunca keyifli anlar da geçirmişti. Bir bütün olarak
düşünülürse iyi bir yaşamı olmuştu.</span></p>

<p class="msonormal4"><span class="calibre2">Arthur Bell Nicholls
yaklaşık seksen sekiz yaşma kadar yaşadı ve 3
aralık 1906 yılında öldü.</span></p>

<p class="msonormal4"><span class="calibre2">Bronte efsanesi de sona erdi. </span></p>

<p class="msonormal2"><b class="calibre1"><span class="calibre12"><span class="calibre10">Son
Söz</span></span></b></p>

<p class="msonormal4"><span class="calibre6">Ve ağzımda bal gibi
tatlı idi; ve onu yediğim zaman karnım acı oldu.</span></p>

<p class="msonormal20"><span class="calibre6">Vahiy 10:10       </span></p>

<p class="msonormal4"><span class="calibre2"> </span></p>

<p class="msonormal4"><span class="calibre2">Bu kitabı yazmayı
düşünürken ve yazarken, Nicholls'un ne tür bir zehir veya zehirler
kullandığını sık sık düşünmüşümdür.</span></p>

<p class="msonormal4"><span class="calibre2">Branwell'in olayında akla
kolayca gelen ilk şey bunun afyon tentürü olabileceğiydi, fakat
diğer zehirler ne olabilirdi?</span></p>

<p class="msonormal4"><span class="calibre2">Brontelerin ölümleri ile
"George Chapman" vakasındaki ölümlerin benzerlikleri
doğrusu beni epeyi şaşırttı. Bu olayı bilmeyenler
için gerçekleri açıkça anlatayım.</span></p>

<p class="msonormal4"><span class="calibre2">Severin Klosowski, diğer
adı George Chapman hâlâ birçok kimse tarafından Karındeşen
Jack olduğu kabul edilmektedir Londralı bir meyhaneciydi ve üç
kadını zehirleyerek öldürmüştü.</span></p>

<p class="msonormal4"><span class="calibre2">Bunlardan birincisi Mrs. Mary
Isabella Spink'ti. Kocasından ayrı yaşıyordu ve Chapman'la
bundan sonra ondan bu şekilde söz edeceğimkarıkoca hayatı
yaşıyorlardı. Mrs. Spink'in sık sık içki içtiği
dönemler dışında yaşamı boyunca
sağlığı çok iyiydi, Chapman, Londra Kent Yolu dışında
Bartholomew Meydanı'nda Prince of Wales Tavernası'nı
kiraladığı ana kadar da öyle devam etti. Orada geçirdiği
birkaç ay sonunda Mrs. Spink'in sağlığı tamamen bozuldu,
sürekli karın ağrıları ve kusma belirtileriyle
hastalık ilerledi. Dr. Rogers adlı bir doktor ona bakmak üzere eve
çağrılmıştı, fakat Mrs. Spink zayıflamaya devam
ederek 1897 yılının Noel gecesi öldü.</span></p>

<p class="msonormal4"><span class="calibre2">Dr. Rogers ölüm nedenini
"ftizi" olarak onaylamıştı Charlotte'ta olduğu
gibi!</span></p>

<p class="msonormal4"><span class="calibre2">Doktor daha sonra Mrs. Spink'in
aşın zayıflığından etkilendiğini
söylemiş, fakat bu zayıflamanın nedenini bulmaya
çalışmamıştır.</span></p>

<p class="msonormal4"><span class="calibre2">İkinci kurban Elizabeth
Taylor'dı ve onun da Chapman'ın karısı olduğu ileri
sürülmüştür. İyi bir bisikletçi olan Taylor da
sağlıklı biriydi; aradan bir süre geçtikten sonra
zayıflamaya ve erimeye başlamıştı. Kendisine birçok
doktor baktığı halde, hastalık belirtilerine hiçbir
tanı koyulamadı. Aslında Taylor, Dr. Stoker tarafından
tedavi ediliyordu ve hasta biraz iyileşmeye başlayınca doktor
rahatlayarak hemşirenin işine son verdi. Ancak bundan iki gün sonra
Elizabeth'in ölmekte olduğunu görerek şaşkına döndü.</span></p>

<p class="msonormal4"><span class="calibre2">Taylor 13 şubat 1901 tarihinde
yaşamını yitirdi. Dr. Stoker, "ishal ve kusmadan
dolayı aşırı zayıflama" sonucu öldüğünü,
fakat nedenini bilmediğini belirtmişti. Mrs. Spink'te olduğu
gibi, ona da otopsi yapılmamıştı.</span></p>

<p class="msonormal4"><span class="calibre2">Bu olayın da
Charlotte'ınkine benzer yanları vardır. Nicholls, Ellen
Nussey'ye Charlotte'ın aşırı zayıflayarak
öldüğünü söylemiştir ve hatırlanacağı gibi Charlotte
da ona kanla karışık kustuğunu yazmıştı.</span></p>

<p class="msonormal4"><span class="calibre2">Chapman’ın üçüncü kurbanı
Maud Marsh'tı. O sırada Chapman, Union Caddesi, Borough adresindeki
Monument Tavernası'nı kiralamıştı ve Maud barda
çalışacak kız arandığı ilanı üzerine oraya
başvurmuştu. Kısa bir süre sonra kankoca gibi yaşamaya
başladılar.</span></p>

<p class="msonormal4"><span class="calibre2">Kısa bir süre sonra Maud'da
kusma, ishal, katın ağrıları ve başka
sıkıntılar baş gösterdi. Hatta o kadar
ağırlaştı ki yakınlarındaki Guy's Hastanesi'ne
yattı; onun hastalığından herkes şaşkına
dönmüştü ve herkes buna ayrı bir tanı koydu. Kanser
başlangıcı, iç romatizma, ağır hazımsızlık
(Mr. Bronte'nin son durumunu hatırlatıyor) hastalığın
nedeni olarak düşünüldü. Ancak uygulanan tedavi etkili oldu ki, hasta
evine gönderildi. Ancak sonradan anlaşıldı ki Maud,
Chapman'ın pençesinden kurtulduktan sonra iyileşebilmişti.</span></p>

<p class="msonormal4"><span class="calibre2">Maud, Monument Tavernası'na
döndükten sonra aynı belirtiler başladı, fakat Chapman onun
tekrar Guy's Hastanesi'ne gitmesini istemedi ve bunun üzerine dostumuz Dr.
Stoker eve çağrıldı. Doktor, Chapman'ın kendisine o kadar
çabuk yeni bir "kadın" bulmasına, hatta onun da bir
yıl önce ölen karısıyla aynı hastalık belirtileri
göstermesine hiç şaşırmamıştı.</span></p>

<p class="msonormal4"><span class="calibre2">Chapman bundan sonra bu
tavernayı terk etti ve yine Union Caddesi'ndeki Crown
Tavernası'nı kiraladı. Dr. Stoker, Maud'u ziyaretlerine devam
etti, fakat doktorun tedavisi etkili olmadı ve hasta sıvı
şeylerden başka bir şey alamayınca süratle kötüleşti.</span></p>

<p class="msonormal4"><span class="calibre2">Bir defasında Chapman, Maud
için konyak ve sodayı karıştırarak bir içki
hazırladı, fakat Maud çok hastaydı ve içkinin çoğunu
bıraktı. Kalan içkiden hem annesi hem de hemşire biraz içti ve
kısa bir süre sonra her ikisinde de kusma ve ishal belirtileri
başladı, fakat doktor da dahil kimse bu kötü oyunu fark edemedi.</span></p>

<p class="msonormal4"><span class="calibre2">Daha sonra kurbanın anne ve
babası bundan şüphelenmişler ve kendi pratisyen hekimleri olan
Dr. Grapel'a danışmışlardı. Doktor önce Maud'un
"ptomain" diye bilinen azotlu bir bileşimden zehirlendiğini
düşündü. Evine dönerken yolda bunun arsenik olduğuna karar verdi,
fakat ancak hastanın ölümünden sonra Dr. Stoker'a bir telgraf çekerek bu
zehri araştırmasını istedi. Daha sonra olaylar şöyle
gelişti: bu garip hastalığa tanı koyma konusunda doğru
yolda olan Dr. Grapel’ın ziyaretinden sonra Chapman korktu. Bunun üzerine
Maud'a çok daha fazla dozda zehir verdi ve bu da 22 ekim 1902 tarihinde Maud'un
ani ölümüne neden oldu.</span></p>

<p class="msonormal4"><span class="calibre2">Dr. Grapel o telgrafı
çekmemiş olsaydı, eminim ki iyi kalpli Dr. Stoker ölüm nedeni olarak
"verem", "zafiyet" veya "bitkinlik" ve hatta
"gözlerinin önünde lekeler görme"gibi rahatsızlıklardan
birini ölüm nedeni sayacaktı. Oysa bu durumda o bile sorgulamaya
başladı. Ölüm belgesini imzalamayı reddetti ve resmî bir otopsi
istedi. Önceleri bu beklenmedik ölüm sonucunda hiçbir şey
açıklanmadı, fakat iç organların analiz edilmesi üzerine arsenik
bulunduğu görüldü.</span></p>

<p class="msonormal4"><span class="calibre2">Sonra resmî otopsi raporu
tamamlandı. Bir kez daha organlar incelenmiş, fakat bu kez çok
miktarda antimon tespit edilmişti. Arsenik vardı, ama antimona
karışmış olarak.</span></p>

<p class="msonormal4"><span class="calibre2">Sonunda Spink ve Taylor’ın
cesetleri mezarlarından çıkarıldı. Spink, Leytonstone'daki
Roma Katolik Mezarlığı'na "Mary Chapman" adıyla
gömülmüştü bu da Chapman'la ilgili diğer şüpheler göz önüne
alınırsa bir rastlantı sayılabilirve mezarı
Karmdeşen</span></p>

<p class="msonormal4"><span class="calibre2">Jack'in kurbanlarından biri
olan Mary Kelly'nin cesedinin yakınında bulunuyordu.</span></p>

<p class="msonormal4"><span class="calibre2">Chapman'ın
"karılarının" cesetlerinde büyük oranlarda antimon
bulundu; fakat herkesi şaşırtan şey ise zehrin
verildiği kimselerin cesetlerinin çok iyi korunmuş olduğuydu.</span></p>

<p class="msonormal4"><span class="calibre2">Maud Marsh'ın anne ve
babası olmasaydı, Chapman da tıpkı Nicholls gibi
yakalanmaktan kurtulacaktı. Chapman'ın kurbanlarına bakan
doktordan hiçbiri onlara yardımcı olamamıştı. O zaman
Brontelerin ne şansı olabilirdi ki?</span></p>

<p class="msonormal4"><span class="calibre2">Chapman 7 nisan 1903 tarihinde idam
edildi. Nicholls bundan yaklaşık üç yıldan fazla bir zaman sonra
öldü. Onun Chapman'ın dava tutanaklarını okuduğunu
düşünmek hoşuma gidiyor. Eğer okuduysa, şüphesiz ki ona
büyük sempati beslemiş olmalıdır: "Orada, fakat
Tanrı'nın lütfü..."</span></p>

<p class="msonormal4"><span class="calibre2">Antimon birçok katil
tarafından kullanılan bir zehirdi; 1856 yılında idam edilen
"Rugeley zehircisi" William Palmer da bunu kullananlardan biriydi. Bu
olay Charlotte'ın ölümünden yalnızca bir yıl sonra olmuştu
ve şüphesiz Nicholls'un bundan dolayı sinirleri bozulmuş
olmalıdır.</span></p>

<p class="msonormal4"><span class="calibre2">Bu zehir aynı zamanda katil
doktorlar tarafından da tercih edilirdi. Mr. Bronte
Tanrısının yanına vasıl olduktan dört yıl sonra,
1865 yılında, Dr. Edward William Pritchard karısını,
kayınvalidesini ve bir ihtimalle hizmetçi bir kadını antimon
kullanarak öldürmekten dolayı asılmıştı. Onun kurbanları
da Chapman'ın kurbanları ve Bronte kardeşler gibi ortak
hastalık belirtileri göstermişti.</span></p>

<p class="msonormal4"><span class="calibre2">Maud Marsh’ın
ağzında ve boğazında "yanmadan" şikâyet
ettiğini okuduğum zaman özellikle ilgilendim. Hemşirenin
belirttiğine göre, doktor Maud'un boğazını inceledikten
sonra "kuruluk" gördüğünü söylemiştir. Bu da beni gerilere
götürdü; 1852 yılında Charlotte ağzından ve dilinden
şikâyet etmiş ve bunun üzerine doktor da, ona verdiği ilaçlara
atıfta bulunarak "bugüne kadar meslek hayatında aynı dozda
verdiği bu ilaçların kimsede kadın, erkek ya da çocukbu etkiyi
göstermediğini" söylemişti. Doktor bunun nedenini
kanıtlamaya da hiç gerek görmemiştir.</span></p>

<p class="msonormal4"><span class="calibre2">Bir başka doktor, Dr. Targett,
Maud Marsh'ı on beş gün Guy's Hastanesi'nde gözlem altında
tutmuş ve onu neyin hasta ettiği konusunda değişik fikirler
öne sürmüştür. Yazdığı raporda karınzarı
iltihabından şüphelendiğini belirtmişti. Hastaneden
ayrılmadan önce hastanın verem olduğunu düşünmüştü. Bu
duruma yol açacak hiçbir zehir aklından geçmemişti. Aslında
hastalığın ne olabileceği konusunda doktorun hiçbir fikri
olmamıştı; Bronte kardeşlerin ölümleriyle ilgili olarak da
hiçbir doktorun fikri olmamıştır.</span></p>

<p class="msonormal4"><span class="calibre2">Antimon, Victoria Dönemi'nde
değişik nedenlerle çok popüler bir zehirdi. Bu zehir renksiz,
kokusuz, hemen hemen hiç tadı olmayan ve suda kolayca eriyen bir maddeydi.
Üstelik oldukça ucuzdu ve XIX. yüzyılın sonlarında bir onsu iki
peniye (bugünün değeriyle yaklaşık 33 peni)
satılıyordu ve şu da unutulmamalı ki iki zerresi bir
insanı öldürebilirdi. Bu zehri Nicholls bile satın alabilmişti!
Antimon zehirlenmesinin temel belirtileri mide ve bağırsak
iltihaplanmasını andırır ve o günlerde bu tür
zehirlenmelere konan tanı da böyle olurdu.</span></p>

<p class="msonormal4"><span class="calibre2">Belirtilerden bir tanesi
hastanın müthiş bir susuzluk hissetmesiydi ve söylendiğine göre
Emily bundan sık sık şikâyet ederdi. Antimonun hem tahriş
edici hem de yatıştırıcı bir etkisi vardır. Az
miktarda antimon deri üzerine konulduğunda ciltte sivilcelere neden olur;
bu sivilceler Charlotte'ın ağzında ve Maud Marsh'ın
boğazında görülmüştü. Antimonun boğazı tahriş
ettiği kesin olarak bilinir, Branwell ve Emily'de görüldüğü gibi
sürekli olarak öksürtür.</span></p>

<p class="msonormal4"><span class="calibre2">Böylece genel olarak denebilir ki,
Nicholls'un kullandığı temel zehir antimondu. Ancak, özellikle
Branwell'de Nicholls antimon dahil başka zehirlerden oluşan bir
karışım kullanmıştır Palmer da aynen böyle
yapmıştı.</span></p>

<p class="msonormal4"><span class="calibre2">Şurası kesin ki,
Brontelerin gerçek ölüm nedenlerini bizler hiçbir zaman bilemeyeceğiz.
Martha Brown’ın da yardımıyla, Bronte kardeşlerin resmî
ölüm raporlarında belirtilen ölüm nedenlerine şüpheyle
bakılmasına yetecek kadar deül sunduğumu umarım. Tam bir
tanı elde etmek, ancak mezarlardan cesetlerin çıkarılması
ve iç organların incelenmesiyle mümkün olabilir. Elbette ki ben burada
birilerinin hemen koşup Bronteleri mezardan çıkarmasını
söylemiyorum! Ancak kiliseler ve mezarlıklar, binalar yapılması,
yolların değiştirilmesi ve diğer nedenlerle sık
sık yıkılıp bozulmaktadır. Eğer Haworth ya da
Scarborough'da buna benzer bir şey olursa, umarım ki böyle bir
fırsat yakalanabilir ve Brontelerin gerçekten nasıl öldükleri
saptanabilir.</span></p>

<p class="msonormal4"><span class="calibre2">Mezarlara bu şekilde zarar
verilmesi kötü bir örnek olmaz. Brontelerin zamanından bugüne kadar zaten
konutta, kilisede ve Haworth'ta o kadar çok değişiklikler olmuş
ki!</span></p>

<p class="msonormal4"><span class="calibre2">Mr. Bronte'nin ardılı
Papaz John Wade'in Bronteler hakkında çok iyi düşünceleri yoktu ve
durmadan konuta gelen edebiyat hacılarına acıyarak bakardı.
Mr. Wade buraya geldiği zaman bir domuz ağılında
yaşayamayacağını söyledikten sonra evi temizletmiş,
içini süslemiş ve genişletmişti. Bundan sonra bahçeye de, Bronte
kardeşlerin çocukluğundaki seyrek otların, siyah frenküzümünün
ve birkaç leylak ağacmın yerine, çim ekip ağaçlar dikmişti.
Ailenin ölen fertlerinin tabutlarının geçirildiği bahçe
kapısı artık kullanılmıyor, konut ise şimdi
Bronte Derneği tarafından yönetilen bir müze olmuş.</span></p>

<p class="msonormal4"><span class="calibre2">Mr. Wade aynı şekilde
kulesi hariç kiliseyi ya da daha doğrusu şapeli
yıktırmış, kuleye de bir saat konması için bir kat
daha ekletmişti. Yeni şapel 1879 yılında
yapılmıştı ve Mr. Wade'in emri üzerine kilise bahçesine
ağaçlar dikilmişti.</span></p>

<p class="msonormal4"><span class="calibre2">Black Bull da biraz
değişikliğe uğramıştı, fakat Bramwell olsa
burayı yine tanıyabilir, ama köyü tanımakta zorluk çekerdi.
Genel olarak denebilir ki, Haworth'un merkezi orijinal halini
korumaktadır, fakat Brontelerin anılarına olan saygıdan
dolayı burası edebiyatçıların tapmağı haline
gelmiş ve çevre hediyelik eşya satan dükkânlarla dolmuştur.</span></p>

<p class="msonormal4"><span class="calibre2">Böylece burada birçok
değişiklik oldu, fakat bunlar geceleri pek fazla göze batmıyor.
İşte ancak o zaman insan buranın gerçek atmosferini tam olarak
hissedebiliyor. Branwell bir zamanlar Francis Grundy'ye şöyle şikâyet
etmişti: "Eski bacalar ve dişbudak ağaçlarının
arasında dolaşan rüzgârın sesinden başka dinleyecek bir
şey yok..." Mrs. Gaskell'in gözlemi ise şöyleydi: "Kare
şeklindeki korunaksız evin çevresinde, sanki bir başka dünyadan
gelen rüzgâr ıslık çalıp inliyor, ağlıyor ve feryat
ediyor."</span></p>

<p class="msonormal4"><span class="calibre2">Kışın, tepelere
değen kara bulutların dolaştığı ve
çığlıklar atarak kırları yalarcasma geçen
rüzgârın estiği o siyah gecelerden birinde Haworth'a gidin.
Mezarlıkta, iç içe dizilmiş o mezar taşları arasında
durup, ağaçların eğilip bükülmelerini seyredin. Daha sonra konuta
bakıp orada neler olabileceğini düşününüz.</span></p>

<p class="msonormal4"><span class="calibre2">Brontelerin ruhları hâlâ eski
evlerinde dolanıp duruyor mu, merak ediyorum. Acaba Anne ile Nicholls'un
ruhları uzaktaki mezarlarından çıkıp buraya geliyorlar
mı? Branwell hâlâ pencerelere vurarak içeri girmesine izin verilmesini
istiyor mu? Uzun zaman önce gitmiş olan bu insanlar şimdi ölümle
uzlaşabildiler mi, yoksa yüzyıldan fazla süren şikâyetleri hâlâ
devam ediyor mu? Belki de bu kitapta açıklanan gizli kalmış
gerçeklerin yayımlanması onların, özellikle de Martha Brown'in,
huzur içinde yatmasını sağlayacaktır. </span></p>

<p class="msonormal2"><b class="calibre1"><span class="calibre12"><span class="calibre10">EK</span></span></b></p>

<p class="msonormal4"><span class="calibre2">Brontelerin yaşamöykülerini
bilenlere bu ek bölüm pek az bilgi sağlayacaktır; ancak ben burada
Martha'nın anlattıklarıyla uyumlu bazı yorumlarda
bulunacağım.</span></p>

<p class="msonormal4"><span class="calibre2">Brontelerin öyküsünü ilk kez
okuyanlar için bu kitap amacı bakımından yeterli
sayılabilir.</span></p>

<p class="msonormal4"><span class="calibre2">Okurlar eğer daha sonra konuyu
daha ayrıntılı biçimde incelemek isterlerse,
başvurabilecekleri çok sayıda kaynak bulunmaktadır.</span></p>

<p class="msonormal4"><span class="calibre2">Ailenin babası, Patrick, 17
mart 1777 tarihinde Kuzey İrlanda'nın Down bölgesinde, Drumbally
Roney kilise cemaatinin bulunduğu Emdale'de doğmuştur.
Babası ve annesi, Hugh ve Eleanor fakir bir çiftçi ailesiydi ve
soyadları Brunty, Prunty veya Bruntee idi.</span></p>

<p class="msonormal4"><span class="calibre2">Patrick önce bir demircinin
yanında, daha sonra da bir dokumacının yanında çırak
olarak çalıştı. Ancak bu şekilde çalışırken
aynı zamanda biraz da eğitim almış olmalı ki, on
altı yaşma geldiği zaman o yöredeki bir okulda öğretmenlik
yapmaktaydı. Daha sonra yakındaki bir köyün papazı olan Papaz
Thomas Tighe'in çocuklarına özel ders vermeye başladı.</span></p>

<p class="msonormal4"><span class="calibre2">Mr. Tighe genç Patrick'i
İngiltere'de üniversiteye gitmesi için destekledi; papaz ya da onun
arkadaşlarından birinin ona yeteri kadar borç vermiş ya da ona
yıllık maaş bağlamış olması mümkündür.</span></p>

<p class="msonormal4"><span class="calibre2">Patrick, 1802 yılında
yirmi beş yaşma geldiğinde, Cambridge'de St. John Koleji'ne
Patrick Branty adıyla lisans öğrencisi olarak kaydını
yaptırdı. Patrick okuduğu kolejden ve oradaki zengin
öğrencilerden de maddî destek aldı, ayrıca başka
öğrencilere ders vererek biraz para da kazandı.</span></p>

<p class="msonormal4"><span class="calibre2">İşte o sıralarda
Bronte ya da Bronte adını kullanmaya başladı ve şunu
da burada belirtmekte yarar var ki, bundan yalnızca birkaç yıl önce
Lord Nelson'a Bronte dükü unvanı verilmişti. Ancak bundan çok
sonraları Patrick bir adım daha ileri giderek "e" harfinin
üzerine iki nokta koymaya başladı.</span></p>

<p class="msonormal4"><span class="calibre2">Patrick 1806 yılında
kolejden mezun oldu ve İngiliz Kilisesi'nde papaz olarak görev yapma
yetkisini elde etti. Essex, Shropshire ve Yorkshire'daki kiliselerde
değişik görevler yaptıktan sonra Bradford, Yorkshire
yakınlarında HartsheadcumClifton'a papaz oldu ve orada
çalışırken, 1812 yılında, Maria Branwell'le
tanıştı. Maria, Cornwall'un Penzance bölgesindendi, fakat burada
amcası ve kuzenleriyle birlikte kalıyordu. Patrick ve Maria 29
aralık 1812 tarihinde evlendiler; evlendikleri zaman Maria yirmi dokuz,
Patrick ise otuz beş yaşındaydı.</span></p>

<p class="msonormal4"><span class="calibre2">İlk iki çocukları Maria
ve Elizabeth Hartshead'de doğdular, fakat o sırada Patrick,
Yorkshire'nin West Riding bölgesinde Thornton Kilisesi'nin daimî papazı
olarak görevlendirildi ve işte burada sonradan ünlü olan çocuklar sahneye
çıktılar.</span></p>

<p class="msonormal4"><span class="calibre2">Charlotte 21 nisan 1816 tarihinde,
Patrick Branwell sadece Branwell olarak bilinir26 haziran 1817 tarihinde, Emily
Jane 30 temmuz 1818 tarihinde ve Anne 17 ocak 1820 tarihinde doğdu.</span></p>

<p class="msonormal4"><span class="calibre2">Anne'in doğumundan
yalnızca birkaç hafta sonra Mr. Bronte Haworth'taki kiliseye daimî papaz olarak
atandı; burası yaklaşık on beş mil kadar
uzaktaydı ve aile buradaki kilise konutuna taşındı.</span></p>

<p class="msonormal4"><span class="calibre2">Mrs. Bronte 15 eylül 1821 tarihinde
kanser nedeniyle öldü. Hastalığı süresince ona kız
kardeşi Miss Elizabeth Branwell baktı; aynı zamanda çocuklara da
bakan Elizabeth onlar tarafından "Branwell Teyze" olarak
çağrılırdı.</span></p>

<p class="msonormal4"><span class="calibre2">Altı çocukla dul kalan Mr.
Bronte yeniden evlenmek için çok çaba gösterdi, fakat başarılı
olamadı. Böylece Branwell Teyze 1823 yılında evin
sorumluluğunu üstlenmek üzere tekrar Penzance'tan konuta geldi.</span></p>

<p class="msonormal4"><span class="calibre2">Maria, Elizabeth, Charlotte ve
Emily daha sonra Haworth'tan yirmi mil kadar uzakta Cowan Bridge'deki papaz
kızlarının gittiği okula gönderilerek evden
ayrıldılar. Genel olarak burası çok sert ve hoşgörüsüz bir
ortamdı ve pek az konfora sahipti.</span></p>

<p class="msonormal4"><span class="calibre2">Şubat 1825'te Maria
hastalandığı için evine gönderildi. 6 mayıs tarihinde öldü.
Hastalığına verem tanısı kondu. Elizabeth ise 15
haziranda yine aynı hastalık tanısıyla öldü.</span></p>

<p class="msonormal4"><span class="calibre2">Bunun üzerine Mr. Bronte'nin
diğer iki kızı Charlotte ve Emily'yi okuldan almasına ve
onları tekrar konuta getirmesine elbette
şaşılmamalıdır.</span></p>

<p class="msonormal4"><span class="calibre2">Köyde yaşayan orta
yaşlı bir dul olan Tabitha Aykroyd konuta aşçı ve genel
temizlikçi olarak tutuldu ve otuz yıldan fazla aileyle birlikte
yaşadı. O aynı zamanda çocukların dadısı gibiydi
ve çocuklar onu "Tabby" diye çağırırlardı;
bunların dışında, dedikodulara göre, Tabitha
çocukların ateşli babalarıyla daha yakın bir dostluk
ilişkisi de kurmuştu.</span></p>

<p class="msonormal4"><span class="calibre2">Bundan sonraki altı yıl
boyunca hepsi Haworth Kilise Konutu'nda birlikte yaşadılar. Mr.
Bronte oğlu Branwell'in öğrenimiyle ilgilenirken Branwell Teyze de
kızlara ders veriyordu. Çocuklar ayrıca dışardan gelen
öğretmenlerden müzik ve resim dersleri de aldılar.</span></p>

<p class="msonormal4"><span class="calibre2">İşte bu dönemde çocuklar
kendilerine hayal dünyaları yaratarak bunlar hakkında minyatür kitaplar
yazmaya başladılar. Branwell ve Charlotte "Angria"
adlı hayalî bir krallık yaratırken, Emily ve Anne'in
dünyaları "Gondal" idi.</span></p>

<p class="msonormal4"><span class="calibre2">1831 yılında Mr. Bronte
kızların daha ileri düzeyde derslere devam etmelerine karar verdi ve
o zaman on beş yaşında olan Charlotte kısa bir süre önce
Miss Wooler adında biri tarafından açılan okula gönderildi.
Burası Haworth'tan on beş mil kadar uzaklıktaki Mirfıeld
adlı kasabada "Roe Head" adı verilen bir evdi; Charlotte
işte burada hayat boyu dostluğunu sürdürdüğü Ellen Nussey ve
Mary Taylor adlı arkadaşlarını tanıdı. Bizim
Charlotte hakkında bildiklerimizin çoğu Ellen'a
yazdığı ve onun da hepsini sakladığı mektuplardan
elde edilmiştir.</span></p>

<p class="msonormal4"><span class="calibre2">Charlotte, Roe Head'den on sekiz ay
sonra ayrıldı ve bundan sonraki üç yıl boyunca bütün çocuklar
tekrar bir arada yaşadılar ve Charlotte da kız kardeşlerine
ders vermeye başladı.</span></p>

<p class="msonormal4"><span class="calibre2">Charlotte 1835 yılında
Roe Head'de öğretmen oldu ve yanında ücretsiz öğrenci olarak
Emily'yi götürdü. Emily üç ay içinde konuta geri döndü. Orada hem
zayıflamış hem de saranp solmuştu, ayrıca evini çok
özlemiş olduğu söylendi. Anne okulda Emily'nin yerini aldı.</span></p>

<p class="msonormal4"><span class="calibre2">Branwell o zamana kadar Leeds'ten
William Robinson adlı birisinden resim dersleri alıyordu, fakat 1836
yılında Londra'da Kraliyet Akademisi'ne gitti. Ancak birkaç hafta
içinde Haworth'a geri döndü. Bununla ilgili bir öyküye göre parasını
çaldırmıştı, fakat asıl neden Holborn Oteli'nde
gürültülü bir yaşam sürmesiydi; çünkü o sıralarda içki ve kumara
başlamıştı. Londra'daki galerilerde ünlü ressamların
resimlerini görünce güvenini yitirdiği yolundaki görüşler de
nıantıkdışı sayılmaz.</span></p>

<p class="msonormal4"><span class="calibre2">Haworth'a döndükten sonra, Branwell
serbest mason olması için ikna edilmiş ve Haworth'ta Three Graces
adlı locaya alınmıştı. Bu locanın muhterem
başkanı ise Branwell'in arkadaşı John Brown'di. Bir
taş ustası olan Brown aynı zamanda Martha Brown’ın
babası, Mr. Bronte'nin de zangocuydu. Branwell bir yıl boyunca
locanın sekreterliğim yaptı. Brown’ın içkiyle mücadele
derneğinin de sekreteri olduğunu burada belirtmek oldukça hoş
olacaktır.</span></p>

<p class="msonormal4"><span class="calibre2">1837 yılında Miss Wooler
okulunu Roe Head'den Dentsbury Moor'a taşıdı. Anne aynı
yılın aralık aymda, Charlotte ise on iki ay sonra okuldan
ayrıldı.</span></p>

<p class="msonormal4"><span class="calibre2">Emily'ye gelince, o da eylül 1838
tarihinde Halifax yakınlarındaki Law Hill'de Miss Patchett'ın
yatılı kız okulunda öğretmenlik görevi aldı.</span></p>

<p class="msonormal4"><span class="calibre2">Bu arada Branwell, Branwell
Teyze'nin malî desteğiyle Fountain Caddesi no 3, Bradford adresinde bir
stüdyo kiraladı ve portre ressamı olarak işe koyuldu. Bu macera
başarılı olmamıştı ve Mr. Bronte mayıs 1839
tarihinde onun eve dönmesini istedi: herhalde oğlunun
aşırılıklarını işitmişti. Elbette ki
Branwell çok borçlanmıştı.</span></p>

<p class="msonormal4"><span class="calibre2">Nisan 1839'da Anne, Blake Hail,
Mirfield'de yaşayan Mrs. Ingham tarafından mürebbiye olarak işe
alındı ve aynı yılın aralık ayma kadar orada
kaldı. Charlotte da kız kardeşinden bir ay sonra benzer bir
iş buldu Haworth'tan sekiz mil uzaktaki Stonegappe, Lothersdale'de
yaşayan Mrs. Sidgwick'in yanında fakat iki ay sonra evine geri döndü.</span></p>

<p class="msonormal4"><span class="calibre2">Böylece kısa bir süre için,
hepsi birden tekrar konutta bir araya geldiler. Bundan sonra Branwell, ocak
1840 tarihinde, BroughtoninFurness'ten Mr. Postlethwaite tarafından
öğretmen olarak işe alındı, fakat orada ancak altı ay
kalabildi.</span></p>

<p class="msonormal4"><span class="calibre2">Anne de mayıs 1840 tarihinde
York yakınlarında Thorp Green Hall, Little Ouseburn'de oturan
Robinson'ların yanına mürebbiye olarak girdi. Anne'in buradaki
görevinin, dolaylı olarak, Bronte ailesi için uzun süreli zararları
oldu.</span></p>

<p class="msonormal4"><span class="calibre2">Branwell birkaç ay daha evde
pinekleyip durduktan sonra, eylül 1840'ta LeedsManchester Demiryolu
işletmesine sekreter olarak girmeyi başardı. Önceleri Sowerby
Bridge, Halifax'ta çalışıyordu, fakat bir sonraki nisan
ayında terfi ederek yine Halifax yakınlarındaki Luddenden Foot'a
büro şefi olarak gönderildi.</span></p>

<p class="msonormal4"><span class="calibre2">Mart 1841'de Charlotte mürebbiye
olarak yeni bir iş buldu. Haworth'tan yaklaşık on beş mil
uzaklıkta, Upperwood House, Rawdon'da yaşayan Mrs. White'in yanına
gitti ve bu işte dokuz ay kaldı.</span></p>

<p class="msonormal4"><span class="calibre2">Böylece 1841 yılında
Charlotte, Anne ve Branwell, hepsi birden evden uzaktaydılar; konutta
babalarıyla birlikte Emily kalmıştı, fakat kısa bir
süre sonra bu durum değişti.</span></p>

<p class="msonormal4"><span class="calibre2">1841 yılının
sonbaharında Charlotte, Emily'yle birlikte yurtdışına
giderek eğitimlerine devam etmeleri için Branwell Teyze'yi maddî destek
vermeye ikna etti, böylece yabancı bir dili oldukça akıcı olarak
konuşabileceklerdi. Amaçlan ingiltere'ye tekrar dönerek kendi
okullarını açabilmekti.</span></p>

<p class="msonormal4"><span class="calibre2">Böylece şubat 1842'de iki
kız kardeş Brüksel'deki Heger'de yatılı öğrenci olarak
kaldılar. Charlotte yirmi beş, Emily ise yirmi üç
yaşındaydı.</span></p>

<p class="msonormal4"><span class="calibre2">Gelecek onlar için güzel
şeyler vaat ediyordu, ama Branwell için böyle değildi. Nisan 1842
tarihinde demiryolu şirketi tarafından sık sık işe
gelmeme ve tuttuğu hesaplarda bazı sorunlar olması nedeniyle
işten çıkartıldı.</span></p>

<p class="msonormal4"><span class="calibre2">Fakat bu Branwell'in kız
kardeşlerini fazla rahatsız etmedi özellikle de Charlotte ve
Emily'yiçünkü onlar bulunduklan yerde ilerleme gösteriyorlardı. Önceleri
Heger'de yaklaşık altı ay kalmayı düşünüyorlardı,
fakat eylül ayında Heger'ler onlara öğretmen olarak altı ay daha
kalmalarını teklif etti. Charlotte İngilizce, Emily de müzik
dersleri verecekti; kendilerine para verilmemekle birlikte, onlardan pansiyon
ve yemek masrafları alınmayacaktı, ayrıca kendi
eğitimleri için girdikleri derslere para ödemeyeceklerdi.</span></p>

<p class="msonormal4"><span class="calibre2">Charlotte bu fikri çok
beğendi, fakat o sırada kader işe karıştı, çünkü
Branwell Teyze 29 ekim 1842 tarihinde öldü.</span></p>

<p class="msonormal4"><span class="calibre2">İki kız kardeş
kasım ayında Haworth'a döndüler ve aile içinde bir toplantı
yapıldı. Sonunda verilen karara göre Charlotte Brüksel'e yalnız
dönecekti. Anne tekrar Thorp Green Hall'e giderken Branwell'i de yanına
alacaktı, çünkü o da Robinson'lann genç oğullarına hocalık
yapmak üzere işe alınmıştı. Emily ise orada
kalacağından ve evi yönetip babasına bakacağından
dolayı çok mutluydu.</span></p>

<p class="msonormal4"><span class="calibre2">Böylece ocak 1843 tarihinde
Charlotte, Heger'lerin yanına gitti, fakat yılın sonunda istifa
ederek Haworth'a döndü. Ayrılma nedeni olarak evini özlediği ileri
sürülmüştü, fakat işin aslı onun Mösyö Heger'ye deli gibi
âşık olmasıydı ve Heger'nin karısı da durumu
anlamıştı.</span></p>

<p class="msonormal4"><span class="calibre2">Daha sonraki iki yıl boyunca
Charlotte "yaşamımın tek mutluluk kaynağı"
dediği Heger'ye şehvet dolu, bazen de acıklı mektuplar
yazdı, fakat Heger hiçbir zaman Charlotte'ın arzu ettiği biçimde
yanıt vermedi.</span></p>

<p class="msonormal4"><span class="calibre2">Brüksel'den döndükten sonra Charlotte,
Emily'yi ilk planlarına bağlı kalmaya ikna etti ve 1844
yılında kendi okullarını açtılar; fakat okul konutta
açıldı. Okul açma fikri ilk akıllarına geldiği zaman
onların istediği bu değüdi, fakat koşullar
değişmişti. Artık Branwell Teyze'den maddî destek
olanağı kalmamıştı; her ne kadar ondan miras olarak
kendilerine hisse senetleri kalmış olsa da, bunları satmak
istemediler. Mr. Bronte konusunda daha çok endişeleniyorlardı.
Gözleri daha az görüyordu ve hatta söylentiye göre, kendisine zararlı
olacak kadar çok içiyordu.</span></p>

<p class="msonormal4"><span class="calibre2">Konutu okul olarak kullanmanın
her iki soruna da çözüm getireceği düşünülmüştü. Her ne kadar
böyle bir proje için uygun olmasa da, en azından kira ödemeyecekler ve
babalarına göz kulak olabileceklerdi.</span></p>

<p class="msonormal4"><span class="calibre2">Maalesef bütün heveslerine, hatta
çok sayıda broşür dağıtmalarına rağmen sonuç
fiyaskoydu. Hiç başvuru olmadı ve bu macera da böylece kapandı.</span></p>

<p class="msonormal4"><span class="calibre2">Daha sonra, 1845 yılı
mayıs ayının sonlarında, Papaz Arthur Bell Nicholls sahneye
çıktı.</span></p>

<p class="msonormal4"><span class="calibre2">Nicholls kiliseye gelen yeni
papazdı, yirmi yedi yaşındaydı,
yakışıklıydı ama züğürttü. Kara sakallı bir
Ulsterliydi; İskoç anne ve babadan 6 ocak 1818 tarihinde Crumlin, Antrim
bölgesinde doğmuştu. Yedi yaşındayken yetim
kalmış ve Banagher, King's'teki Kraliyet Yüksekokulu'nda müdür olan
amcası Dr. Alan Bell tarafından yetiştirilmişti. Nicholls
Dublin'deki Trinity College'dan 1844 yılında mezun olmuş ve
ertesi yıl papaz olarak görevlendirilmişti.</span></p>

<p class="msonormal4"><span class="calibre2">Bu kısa tarihçeden de
anlaşılacağı gibi, Bronte kız kardeşlerle ilgili
olarak 1845 yılına kadar kayda değer pek az şey olduğu
görülür; Martha'nın anıları da bu yıldan başlar.
Kardeşlerin yaşamları o zamana kadar olduğu gibi devam
etseydi, kaderleri onları belirsiz bir yaşam çizgisi içine
sürükleyecekti. Eğer onlar bu yıldan sonraki birkaç yılın
kendilerine neler getireceğini bilselerdi, belki de sahip
olduklarıyla tatmin olmayı tercih ederlerdi. </span></p>

<p class="msonormal2"><b class="calibre1"><span class="calibre12"><span class="calibre10">Teşekkür</span></span></b></p>

<p class="msonormal4"><span class="calibre2">Bu kitabı hazırlarken
yaptığım araştırmalar uzun yıllarımı
aldı ve bu yıllar boyunca ayrıca çok sayıda insana da
başvurdum. Maalesef araya giren diğer kitaplardan dolayı ve
taşınmalar nedeniyle, notlarımdan bazıları kayboldu.
Burada adını anamadıklarımdan ve atladıklarımdan
özür dilemeliyim, fakat benimle bağlantı kurarlarsa zaman içinde,
onların desteklerinin de belirtilmesi için gerekeni yapacağımdan
emin olmalarını istiyorum.</span></p>

<p class="msonormal4"><span class="calibre2">Bu arada aşağıda
adlarını saydığım kişilere en derin teşekkürlerimi
sunuyorum:</span></p>

<p class="msonormal4"><span class="calibre2">John Morrison: sadık bir dost.
Kendisi her ne kadar yıllarca Brontelerin nasıl öldükleri konusunda
şüphe duymuş olsa da bu konuda, yıllar boyunca ve hiç
şikâyet etmeden sabırla, fikirlerimi söylememe izin vererek beni
dinledi. Yanlışlarım karşısında cömertçe
davranarak bana çok sayıda belge aktardı.</span></p>

<p class="msonormal4"><span class="calibre2">Bronte Kilise Konutu Müzesi: Dr.
Juliet Barker, Ann Dinsdale, Jane Sellars ve Kathryn White bana destek vermenin
ötesinde yardımcı oldular ve bütün sorularımı daima kibarca
yanıtladılar.</span></p>

<p class="msonormal4"><span class="calibre2">Merhum Dr. F. D. M. Hocking: ünlü
patolog ve dostlarımın en neşelisi. Her zaman makul, gerçekçi ve
muzip bir doktor olarak onun Brontelerin ölümleriyle ilgili görüşleri çok
yararlı olmuştur. Onu çok özlüyorum.</span></p>

<p class="msonormal4"><span class="calibre2">Angela Skinner: Truro Halk
Kütüphanesinde çalışıyor. Daimî desteğini esirgemedi,
sürekli olarak kitaplar önerdi ve buldu, araştırmalarımda
yararlı olacağını düşündüğü bilgileri
topladı.</span></p>

<p class="msonormal4"><span class="calibre2">İrlanda Mayo'dan James Ansbro:
Charlotte Bronte'nin balayında gittiği yerlerle ilgili
sorularımı yanıtlayarak bana çok destek oldu.</span></p>

<p class="msonormal4"><span class="calibre2">Alison Carpenter ve David Webb:
ikisi de Bishopsgate institute Reference Library'de görevli. Sorularıma
yanıt verirken dostça yaklaşımlarını da esirgemediler.</span></p>

<p class="msonormal4"><span class="calibre2">Son olarak aşağıda
adları yazılı iki kişiye özellikle teşekkürlerimi
sunuyorum:</span></p>

<p class="msonormal4"><span class="calibre2">David Blomfield: editörüm. Bilgili,
dost, sabırlı ve neşeli; onun mantığı ve
önerileriyle birçok güçlüğü kolayca aştık. Onunla tekrar
çalışmaktan büyük zevk aldım.</span></p>

<p class="msonormal4"><span class="calibre2">Nick Robinson: yayıncım.
Ona ve olağanüstü ekibine hevesleri, rehberlikleri ve üstün
çalışmalarından dolayı teşekkür ederim. Onların
bu yaşlı yazara ve özel mizacına gösterdikleri sabır takdirle
karşılanmıştır.</span></p>

</div>




</body></html>
