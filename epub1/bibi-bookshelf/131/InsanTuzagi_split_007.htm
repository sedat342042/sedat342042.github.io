<?xml version='1.0' encoding='utf-8'?>
<html xmlns:o="urn:schemas-microsoft-com:office:office" xmlns="http://www.w3.org/1999/xhtml">
  <head>
    <meta name="ProgId" content="Word.Document"/>
    <meta name="Generator" content="Microsoft Word 15"/>
    <meta name="Originator" content="Microsoft Word 15"/>
    <link rel="File-List" href="filelist.xml"/>
    <!--[if gte mso 9]><xml>
 <o:DocumentProperties>
  <o:Author>Ferit Koydemir</o:Author>
  <o:LastAuthor>Ferit Koydemir</o:LastAuthor>
  <o:Revision>3</o:Revision>
  <o:TotalTime>294</o:TotalTime>
  <o:Created>2015-12-01T02:57:00Z</o:Created>
  <o:LastSaved>2015-12-01T02:57:00Z</o:LastSaved>
  <o:Pages>1</o:Pages>
  <o:Words>33242</o:Words>
  <o:Characters>189482</o:Characters>
  <o:Lines>1579</o:Lines>
  <o:Paragraphs>444</o:Paragraphs>
  <o:CharactersWithSpaces>222280</o:CharactersWithSpaces>
  <o:Version>15.00</o:Version>
 </o:DocumentProperties>
 <o:OfficeDocumentSettings>
  
  
 </o:OfficeDocumentSettings>
</xml><![endif]-->
    <link rel="themeData" href="themedata.thmx"/>
    <link rel="colorSchemeMapping" href="colorschememapping.xml"/>
    <!--[if gte mso 9]><xml>
 <w:WordDocument>
  <w:TrackMoves>false</w:TrackMoves>
  
  
  
  <w:SaveIfXMLInvalid>false</w:SaveIfXMLInvalid>
  <w:IgnoreMixedContent>false</w:IgnoreMixedContent>
  <w:AlwaysShowPlaceholderText>false</w:AlwaysShowPlaceholderText>
  
  <w:LidThemeOther>EN-US</w:LidThemeOther>
  <w:LidThemeAsian>X-NONE</w:LidThemeAsian>
  <w:LidThemeComplexScript>X-NONE</w:LidThemeComplexScript>
  <w:Compatibility>
   
   
   
   
   
   
   
   
   
  </w:Compatibility>
  <m:mathPr>
   
   
   
   
   
   
   
   
   
   
   
  </m:mathPr></w:WordDocument>
</xml><![endif]-->
    <!--[if gte mso 9]><xml>
 <w:LatentStyles DefLockedState="false" DefUnhideWhenUsed="false"
  DefSemiHidden="false" DefQFormat="false" DefPriority="99"
  LatentStyleCount="371">
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
 </w:LatentStyles>
</xml><![endif]-->
    <!--[if gte mso 10]>
<style>
 /* Style Definitions */
 table.MsoNormalTable
	{mso-style-name:"Table Normal";
	mso-tstyle-rowband-size:0;
	mso-tstyle-colband-size:0;
	mso-style-noshow:yes;
	mso-style-priority:99;
	mso-style-parent:"";
	mso-padding-alt:0in 5.4pt 0in 5.4pt;
	mso-para-margin-top:0in;
	mso-para-margin-right:0in;
	mso-para-margin-bottom:8.0pt;
	mso-para-margin-left:0in;
	line-height:107%;
	mso-pagination:widow-orphan;
	font-size:11.0pt;
	font-family:"Calibri",sans-serif;
	mso-ascii-font-family:Calibri;
	mso-ascii-theme-font:minor-latin;
	mso-hansi-font-family:Calibri;
	mso-hansi-theme-font:minor-latin;}
</style>
<![endif]-->
    <!--[if gte mso 9]><xml>
 
</xml><![endif]-->
    <!--[if gte mso 9]><xml>
 <o:shapelayout v:ext="edit">
  
 </o:shapelayout></xml><![endif]-->
    <title>Unknown</title>
    <meta http-equiv="Content-Type" content="text/html; charset=utf-8"/>
  <link href="stylesheet.css" rel="stylesheet" type="text/css"/>
<link href="page_styles.css" rel="stylesheet" type="text/css"/>
</head>
  <body lang="EN-US" class="calibre">
<div class="wordsection">
<h1 id="calibre_toc_8" class="calibre13"><b class="calibre2"><span lang="TR" class="calibre14">4.</span></b></h1>

<h1 id="calibre_toc_9" class="calibre15"><b class="calibre2"><span lang="TR" class="calibre14">KORKUNUN BEDELİ:</span></b></h1>

<p class="msonormal"><span lang="TR" class="calibre1"><span class="calibre1"> </span></span></p>

<p class="msonormal2"><i class="calibre16"><span lang="TR" class="calibre1">Kaptanın Seyir Defteri: Yıldız tarihi
649.12.21. Atılgan tarafsız bölgeye yaklaşıyor. Görevimiz,
Romulus-Remus tarafsız bölgesindeki gözlem uydularını kontrol
etmek.</span></i></p>

<p class="msonormal2"><span lang="TR" class="calibre1"><span class="calibre1"> </span></span></p>

<p class="msonormal1"><b class="calibre2"><span lang="TR" class="calibre1">* * *</span></b></p>

<p class="msonormal1"><b class="calibre2"><span lang="TR" class="calibre1"><span class="calibre1"> </span></span></b></p>

<p class="msonormal2"><span lang="TR" class="calibre1">Romulan saldırısı
başladığı zaman Kaptan Ceyms T. Körk, Atılgan'ın
küçük kilisesinde bir nikâh kıymak üzere hazır bekliyordu.</span></p>

<p class="msonormal2"><span lang="TR" class="calibre1">Körk böyle bir
görevi kabul etmeyebilirdi. Zaten evlenmek isteyenler sivil olsaydı, bu
görevi nasılsa kabul etmezdi. Hem gemide nikâh kıymaya yetkili tek kişi
olması, hem de evlenecek olanların gemi personelinden olması, bu
görevi kabul etmesinin başlıca nedeniydi. Fazer uzmanı Robert
Tomlinson'la yardımcısı fazer uzmanı Angela Martine'in
nikâhlarını kıymak, onları karı-koca ilân etmek
kendisi için ayrı bir zevk kaynağı olacaktı.</span></p>

<p class="msonormal2"><span lang="TR" class="calibre1">Ayrıca, böyle
bir teklif yapıldığı zaman, bu teklifi geri çevirmeyi hiç
düşünmemişti. Yıldızlar arasındaki yolculuk, her ne
kadar ışık hızına yakın bir hızla yapılıyorsa
da, en iyi niyetli bir insan için bile sıkıcı olabilirdi. Hiç
kimse, sert bir amir ya da düşüncesiz bir kişi olmadıkça; böyle
uzun yolculuklarda normal insan ilişkilerini görmemezlikten gelebilir ne
de böyle ilişkileri yasaklayabilirdi. Körk, ne sert bir amirdi, ne de düşüncesiz
bir kişiydi.</span></p>

<p class="msonormal2"><span lang="TR" class="calibre1">Bir bakıma, Atılgan
bütün olarak düşünülecek olursa, davranışlarından hiç biri,
kıyacağı bir nikâh kadar sembolik olamazdı. Yine, geniş
zaman aşımı ve uzaklık nedeniyle, yıldız gemileri
uygar gezegenler arasındaki en etkili ve verimli bir halkaydı. Hatta
gerektiği için çok hızlı olan gezegenler arası radyo bile,
birçok çeşitli durgulara konu oluyordu; radyo ile eşya taşınamazdı
ve radyo aracılığıyle insanlar arasında kurulan bağıntı
her yönden tatmin edici olmaktan çok uzaktı. Diğer taraftan, yıldız
gemileri, işçi arılar kadar verimli olabiliyordu; ikmal malzemesi, tıbbî
yardım, teknik bilgi, vatandan haber taşıyabilir ve hepsinin
üstünde, insanların birbirleriyle yakın ilişkilerini sağlayabilirdi.</span></p>

<p class="msonormal2"><span lang="TR" class="calibre1">Aynı karışık
nedenlerle Atılgan'da küçük bir kilise vardı. Bu kilise, kimseyi gücendirmemek
(ya da, resmî yetkililerin deyimiyle «Tüm gezegenlerin bağlılığını
sağlamak» amacıyla acemi bir mimar tarafından planlanmıştı.
Kilise tamamen basitleştirilmiş ve yavan denecek kadar tüm
sembollerden yoksun tutulmuştu; fakat kilisenin varlığı, çok
dikkatle planlanmış, kendi başına küçük bir dünya olan Atılgan'da
da kabul edilmiş ve böylece, insanların çoğunlukla dinî
isteklerinin esiri oldukları gerçeği kendiliğinden ortaya çıkmıştı.<span class="calibre1">   </span></span></p>

<p class="msonormal2"><span lang="TR" class="calibre1">Körk kiliseye girdiği
zaman damatla beraber bir düzine kadar personel toplanmış kendi aralarında
çene çalıyorlardı. Mühendis Skat, yakın plana küçük bir
televizyon kamerası yerleştiriyordu. Kameranın hazırlanmasındaki
amaç, evlenme törenini hem tüm personeline, hem de geminin dışında,
Romulus-Remus tarafsız bölgesindeki gözlem uydularına aktarmaktı.
Skati, bu işi emrindeki adamlardan birine de yaptırabilirdi, ama
bizzat yapması, bu törene karşı gösterilen ilginin açık bir
deliliydi. Bir bakıma da, geline verilen en güzel bir armağan olacaktı.
Körk'ün dudaklarında hafif bir tebessüm dolaştı. Geminin havası
bugün kütle halinde sembollerle doluydu.</span></p>

<p class="msonormal2"><span lang="TR" class="calibre1">- Her şey
yolunda mı, Skati?</span></p>

<p class="msonormal2"><span lang="TR" class="calibre1">- Damadı
bilmem, ama efendim, bence her şey yolunda.</span></p>

<p class="msonormal2"><span lang="TR" class="calibre1">- Çok güzel.</span></p>

<p class="msonormal2"><span lang="TR" class="calibre1">Mamafih, gösterişsiz
mihraba doğru yürürken Körk'ün dudaklarındaki tebessüm biraz soldu. İçinde
nedenini anlayamadığı garip bir endişe vardı. Tarafsız
bölgeye yaklaştıkları bir sırada, böyle bir tören yapılmasını
biraz yersiz buluyordu. Romulanlar bir zamanlar amansız düşmanlarıydı.
Fakat sonradan, elli yıl kadar önce, sistemlerinin çevresi tarafsız
bir bölgeyle kapatıldığından beri, Romulanların tek
sinyali bile duyulmamıştı. Tarafsız bölgenin altında,
saldırı için herhangi bir hazırlık yapıyor bile
olsalar, burunlarının ucunda ağır silâhlarla donatılmış
bir yıldız gemisi varken saldırmaları anlamsız olurdu.
Ayrıca, saldırmak için böyle bir günü seçmeleri saçma olmaz mıydı?</span></p>

<p class="msonormal2"><span lang="TR" class="calibre1">Skati, kamerayı
kurmasını bitirdiği zaman, elinde olmayarak saçlarını
düzeltti; gelini koluna alıp mihrabın karşısına
getirecekti. Dâhilî hoparlörden tatlı bir müzik yayılıyordu. Körk,
müzikten pek anlamadığı için, çalan müziğin dinî bir parça
olmasını temenni etti. Kilisenin kapısı açıldı ve
gelin Angela, yanında Çavuş Canis Rend olduğu halde içeri girdi.
Skat, hemen kolunu geline uzattı. Tomlinson ve tanıklık yapacak
olan arkadaşı mihrabın başında bekliyordu.</span></p>

<p class="msonormal2"><span lang="TR" class="calibre1">Körk, törene başlamak
için gırtlağını temizlemek amacıyla bir, iki kere
öksürdü.</span></p>

<p class="msonormal2"><span lang="TR" class="calibre1">Tam bu sırada
geminin alarmı çalmaya başladı.</span></p>

<p class="msonormal2"><span lang="TR" class="calibre1">Angela'nın
rengi kül gibi oldu. Gemide yeni olduğu için, evvelce böyle bir alarm
duymamış olabilirdi, ama anlamını çok iyi biliyordu. Alarm
birden kesildi ve- haberleşme subayı Teğmen Uhura'nın sesi
duyuldu:</span></p>

<p class="msonormal2"><span lang="TR" class="calibre1">- Kaptan Körk, çok
acele Kaptan Köprüsüne! Kaptan Körk, çok acele Kaptan Köprüsüne!</span></p>

<p class="msonormal2"><span lang="TR" class="calibre1">Fakat bu uyarı
zaten yersizdi, çünkü Kaptan Körk, yıldırım hızıyle
kiliseden fırlamış Kaptan Köprüsüne doğru koşuyordu.</span></p>

<p class="msonormal2"><span lang="TR" class="calibre1">Kaptan Körk ve
mühendis Skat, Kaptan Köprüsüne ulaştıklarında, Birinci Subay
Mistir Spak, Teğmen Uhura'nın yanında duruyordu. Dünyalı
bir kadınla Volkan'lı bir babadan olma Spak dünyalıların
duygularından yoksundu ve Teğmen Uhura'nın yüzü, her Bantu kadınında
olduğu gibi tamamen ifadesizdi. Böyle olduğu halde, Kaptan Köprüsündeki
heyecan kaçınılmaz bir gerçekti.</span></p>

<p class="msonormal2"><span lang="TR" class="calibre1">Körk:</span></p>

<p class="msonormal2"><span lang="TR" class="calibre1">- Ne oluyor? diye
sordu.<span class="calibre1">               </span></span></p>

<p class="msonormal2"><span lang="TR" class="calibre1">Spak hemen sakin
bir sesle cevap verdi:</span></p>

<p class="msonormal2"><span lang="TR" class="calibre1">- Dört sıfır
iki üç numaralı uydudan Komutan Hansen'di. Tarafsız bölgede net bir
sinyal yakalamışlar.</span></p>

<p class="msonormal2"><span lang="TR" class="calibre1">- Kimliği?</span></p>

<p class="msonormal2"><span lang="TR" class="calibre1">- Belirsiz, fakat makine
yapısının şekli modern. Görünüşte, Romulan gemisi değil.
Haberleşme cihazından bir ses yükseldi.</span></p>

<p class="msonormal2"><span lang="TR" class="calibre1">- Özür dilerim,
Mistir Spak. Sizi duyuyorum. Şimdi gemiyi görebiliyoruz. Gemi modern,
fakat işaretleri Romulan.</span></p>

<p class="msonormal2"><span lang="TR" class="calibre1">Körk, haberleşme
cihazının başına gitti ve mikrofonu Teğmen Uhura'nın
elinden aldı.</span></p>

<p class="msonormal2"><span lang="TR" class="calibre1">- Ben Kaptan Körk.
Kimliğini sordunuz mu, Hansen?</span></p>

<p class="msonormal2"><span lang="TR" class="calibre1">- Evet. Bilgi verilmedi.
Bize yardım edebilir misiniz, Kaptan? Bu sektördeki tek yıldız
gemisi sizdiniz.</span></p>

<p class="msonormal2"><span lang="TR" class="calibre1">- Tabiî, yardım
edeceğiz.</span></p>

<p class="msonormal2"><span lang="TR" class="calibre1">- Onları ekranda
da izlemek için kilitleneceğim...</span></p>

<p class="msonormal2"><span lang="TR" class="calibre1">Hansen'in sesi bir
an kayboldu, sonra tekrar işitildi.</span></p>

<p class="msonormal2"><span lang="TR" class="calibre1">- Özür dilerim,
onları kaybettim. Monitör Serimizden kayboldular.</span></p>

<p class="msonormal2"><span lang="TR" class="calibre1">- Monitörünüzle aldığınız
görüntüyü bize aktarın. Teğmen Uhura, görüntüyü köprü ekranına
alın.</span></p>

<p class="msonormal2"><span lang="TR" class="calibre1">Bir dakika süreyle,
ekranda yıldızlardan, donuk donuk parıldayan yıldız
kümelerinden başka bir şey görünmedi. Sonra, birdenbire ekranda garip
bir gemi belirdi. Dış görünüşü, Atılgan sınıfından
bir gemiyi andırıyordu; kubbeli büyük bir tekerlek şeklindeydi
ve görünüşte, gözlem uydusuna yaklaşıyordu. Geminin büyüklüğünü,
uzaklık tahmini yapılmadan anlaşılamazdı.</span></p>

<p class="msonormal2"><span lang="TR" class="calibre1">- Görüntüyü tam
büyütelim, Teğmen Uhura.</span></p>

<p class="msonormal2"><span lang="TR" class="calibre1">Yabancı gemi
sanki hızla kendilerine doğru yaklaşıyormuş gibi
göründü. Skat, parmağıyla işaret edince, Körk, gördüğünü
anlatmak için başını salladı. Geminin alt yüzeyindeki geniş
çizgiler hiç bir kuşkuya yer vermiyordu. Geniş gölgeler, kanatları
yarı açık bir av kuşunu andırıyordu. Geminin Romulan
olduğu gerçekti.</span></p>

<p class="msonormal2"><span lang="TR" class="calibre1">S-4023 uydusundan
Hansen'in heyecanlı sesi duyuldu:</span></p>

<p class="msonormal2"><span lang="TR" class="calibre1">- Tekrar yakaladım!
Kaptan Körk, gördüğünüz gibi...</span></p>

<p class="msonormal2"><span lang="TR" class="calibre1">- Görüyoruz.</span></p>

<p class="msonormal2"><span lang="TR" class="calibre1">Birdenbire ekranda
göz kamaştırıcı bir ışık belirdi, sonra
hafifledi. Teğmen Uhura, aceleyle görüntüyü büyütüp küçülten düğmelerle
oynadı Körk gözlerini kırpıştırarak ileri doğru eğildi.</span></p>

<p class="msonormal2"><span lang="TR" class="calibre1">Yabancı gemi,
teknesinin alt kesiminden torpidoya benzeyen parlak bir ışık huzmesi
fırlatmıştı. Işın huzmesi, sanki başka bir
düzeyde ışık hızıyle yol alıyormuş gibi
yaklaştı ve S-4023’ün ekranında büyüdü, Atılgan'ı da
içine almış gibi göründü.</span></p>

<p class="msonormal2"><span lang="TR" class="calibre1">Hansen'in haykırışı
duyuldu:</span></p>

<p class="msonormal2"><span lang="TR" class="calibre1">- Ateş ediyor!
Koruyucu perdelerimiz işe yaramadı... biz...</span></p>

<p class="msonormal2"><span lang="TR" class="calibre1">Atılgan'ın
ekranı bu tahrip edici ışını koni rol odasına
aktardı. Hoparlör kuvvetle cızırdadı ve sustu.</span></p>

<p class="msonormal2"><span lang="TR" class="calibre1">Körk, Uhura'ya çok
sakin bir sesle:</span></p>

<p class="msonormal2"><span lang="TR" class="calibre1">- Savaş
durumu, dedi. Genel alarm. Mis ter Spak, tam yol ileri. Onları karşılayalım.</span></p>

<p class="msonormal2"><span lang="TR" class="calibre1">Şimdiye dek
kimse canlı bir Romulan görmemişti. Aslında isimlerinin Romulan
olmadığı gerçekti. Romulus-Remus sisteminden bundan yetmiş
beş yıl önce kanlı bir şekilde ayrıldıkları
zaman geride kalan döküntülerden toplanabilen parça parça bilgiler bu genel kanıyı
uyandırmıştı. Savaş sırasında uzaydan birkaç
ceset toplanmış ve bu cesetlerde yapılan incelemeler,
Romulanların insana benzer yönleri olduğu halde, insana
benzemediklerini ortaya koymuştu. Eksperlerin tahminlerine göre,
Romulanlar, savaşçı oldukları için, sakin bir gezegene yerleşmek
üzere uzaya fırlatılan büyük bir göçmen kütlesinin istenmeyen bir
grubuydu ve göçmen kütlesi başka bir dünyaya doğru yol alırken,
onlar Romulus-Remus sisteminde kalmışlar ve ismini aldıkları
gezegene yerleşerek ırklarını sürdürmüşlerdi. Küçücük bir
güneşin yörüngesinde dönen ikiz gezegenler Romulus ve Remus, barış
içinde ve rahat yaşamak isteyen hiç bir ırk tarafından çekici
görünüşlü olmamıştı.</span></p>

<p class="msonormal2"><span lang="TR" class="calibre1">Fakat bütün bu
bilgiler tahminden ileri gidemiyor, ne tarih ne de soruşturmayla edinilen
bilgiler tarafından desteklenemiyordu. Federasyon'un bir parçası olan
Volkanit ırklar, Romulanlar hakkında bilgileri olmadığını
iddia ediyorlardı; Romulanların kendileri de hiç bir zaman canlı
olarak ele geçmiyordu -muhtemelen intihar askerî eğitimlerinin bir parçasıydı-
ve hiç bir canlı esir almıyorlar, esirleri daima öldürüyorlardı.
Romulanlar hakkında kesin olarak bilinen, onların küçük gezegenler
sistemlerinden, yıldız gemileri için çocuk oyuncağı olan
acemice yapılmış silindir biçimindeki gemileriyle Federasyon
yönetimindeki gezegenlere saldırmalarıydı. Böylesine geri bir ırk
oldukları halde, Romulanların Romulus-Remus sisteminden sürülmeleri
yirmi beş yıl gibi uzun bir zaman almıştı ve bu iş
de kansız olarak başarılamamış, her iki tarafın
da kayıpları büyük olmuştu.</span></p>

<p class="msonormal2"><span lang="TR" class="calibre1">İçinde gözlem
uydularının yer aldığı tarafsız bir bölge,
Romulus-Remus sisteminin çevresinde kurulmuş ve elli yıldan beri, bir
gemi şöyle dursun, varlıklarını belli edecek bir sinyal
dahi alınmamıştı. Belki Romulanlar hâlâ yaralarını
tedavi ediyorlar ve hem silâhlarını hem de kinlerini geliştiriyorlardı...
Belki aldıkları dersi yeterli gördükleri için savaşmaktan
vazgeçmişlerdi... Belki de artık savaşmaktan bıkmışlar,
kabuklarına çekilmişlerdi...</span></p>

<p class="msonormal2"><span lang="TR" class="calibre1">Tabiî, bütün bunlar
sadece bir ihtimaller dizişiydi. Şimdi kesin olan tek şey vardı.
Bugün tekrar kabuklarından çıkmışlardı... ya da uzaya
bir gemi göndermişlerdi.</span></p>

<p class="msonormal2"><span lang="TR" class="calibre1">Atılgan'ın
personeli savaş durumuna geçtikleri zaman yerlerini öylesine sakin tavırlarla
almışlardı ki, yabancı biri onların şimdiye dek
hiç bir savaşa katılmamış birer acemi olduklarını
düşünebilirdi. Hatta, evlenme törenleri yarıda kalan gelinle damat
bile fazer konsollarındaki yerlerini almışlar, birkaç saat önce
yeni bir nesil yaratmaya hazırlandıkları gibi, yıkıcı
ışınları düşmanın üzerine göndermeye hazırlanmış
bekliyorlardı.</span></p>

<p class="msonormal2"><span lang="TR" class="calibre1">Fakat fazer ışınlarını
gönderecek olan silâhların nişangâhlarında henüz bir hedef
yoktu. Kaptan Köprüsünde, Körk, kaptan koltuğuna oturmuştu, sağında
ve solunda Mistir Spak'la Skat duruyordu. Sulu, geminin dümenini kullanıyordu;
İkinci Kaptan Stayls trafiği yönetiyordu. Teğmen Uhura, her
zaman olduğu gibi, haberleşme cihazının başındaydı.</span></p>

<p class="msonormal2"><span lang="TR" class="calibre1">Teğmen Uhura:</span></p>

<p class="msonormal2"><span lang="TR" class="calibre1">- Dört sıfır
iki üç, iki dört ya da iki beş uydularından cevap yok, dedi. Hâlâ
yörüngede olduklarını gösteren herhangi bir işaret de yok. Geri
kalan uydu yine eski yerini koruyor. Saldırgan gemi görünmüyor. Alıngaçlar
normal. Tarafsız bölge, sıfır.</span></p>

<p class="msonormal2"><span lang="TR" class="calibre1">- Onlara dikkatli
olmalarını ve anormal gördükleri her şeyi bildirmelerini
söyleyin.</span></p>

<p class="msonormal2"><span lang="TR" class="calibre1">- Peki, efendim.
Sulu:</span></p>

<p class="msonormal2"><span lang="TR" class="calibre1">- Dört sıfır
iki üç alanına giriyoruz, dedi.</span></p>

<p class="msonormal2"><span lang="TR" class="calibre1">- Teğmen Uhura?</span></p>

<p class="msonormal2"><span lang="TR" class="calibre1">- Hiç bir şey
yok, efendim. Hayır, bu alanda bir yansıma etkisi alıyorum.
Hurda tahmin ederim... madenî, parçalanmış ve hâlâ hareket halinde.
Yansıma, uydunun bulunması gereken noktadan geliyor. Kompütör
kontrolü yapıyorum, ama...</span></p>

<p class="msonormal2"><span lang="TR" class="calibre1">Körk, sıkıntılı
bir ifadeyle:</span></p>

<p class="msonormal2"><span lang="TR" class="calibre1">- Fakat şüpheye
yer yok, dedi. Elli yıl öncesine göre yumrukları büyümüş. Buna
da hiç şaşmıyorum.</span></p>

<p class="msonormal2"><span lang="TR" class="calibre1">Stayls:</span></p>

<p class="msonormal2"><span lang="TR" class="calibre1">- Bu silâh nasıl
bir şeydi? diye fısıldadı. Körk:</span></p>

<p class="msonormal2"><span lang="TR" class="calibre1">- Tahmine kalkışmadan
önce kendimiz kontrol edeceğiz, dedi. Mistir Spak, traktör ışınlarıyle
şu hurda demirlerden bir parçasını gemiye alalım. Tam
analiz istiyorum... ışınlar içinde bulunan maddeleri, gerilim
deneyleri, röntgen dağılımı, mikro-kimyasal etki, madenin
yapısı üzerindeki ışın etkisi. Uydunun hangi madenden
yapılmış olduğunu biliyoruz. Şimdi nasıl bir
durumda olduğunu bilmek istiyorum; sonra madenin etkileniş şekli
üzerinde laboratuvar tahmini yapılmasını istiyorum. Ne istediğimi
anladınız mı?</span></p>

<p class="msonormal2"><span lang="TR" class="calibre1">Birinci Subay:</span></p>

<p class="msonormal2"><span lang="TR" class="calibre1">- Elbette, efendim,
diye cevap verdi.</span></p>

<p class="msonormal2"><span lang="TR" class="calibre1">Spak'ın
yerinde başkası olsaydı, belki Kaptanın bu şekilde
konuşmasına kırılabilirdi. Oysa, Körk'ün bu konuşması
Spak için gerçeğin bir ifadesiydi. Spak, hemen laboratuvar bölümünün konuşma
kanalını açtı.<span class="calibre1"> </span></span></p>

<p class="msonormal2"><span lang="TR" class="calibre1">Uhura, biraz garip
sesle:</span></p>

<p class="msonormal2"><span lang="TR" class="calibre1">- Kaptan, dedi.</span></p>

<p class="msonormal2"><span lang="TR" class="calibre1">- Ne var?</span></p>

<p class="msonormal2"><span lang="TR" class="calibre1">- Bir sinyal alıyorum.
Kütle halinde bir hareket. Başka bir şey yok. Ne görüntü ne de Radar
sinyali var. Radyasyon da yok. Kompütör-de bir «De Brogli» değişiminden
başka şey yok. Yakında çok küçük ve yoğun bir cisim
olabileceği gibi, çok uzaklarda, kuyruklu yıldız gibi, büyük bir
cisim olabilir. Fakat aldığımız izler, hiç birine uymuyor.</span></p>

<p class="msonormal2"><span lang="TR" class="calibre1">Körk:</span></p>

<p class="msonormal2"><span lang="TR" class="calibre1">- Trafikçi? dedi.
Stayls kesin dille:</span></p>

<p class="msonormal2"><span lang="TR" class="calibre1">- Çevrede sönük bir
meteor var, Romulus-Remus sisteminin parçası, dedi. Galaktik Doğu 973
derecede hareket ediyor, uzaklık bir nokta üç ışık saati,
rotası da kaba tahminle birbirine yaklaşan iki doğru halinde...</span></p>

<p class="msonormal2"><span lang="TR" class="calibre1">Uhura:</span></p>

<p class="msonormal2"><span lang="TR" class="calibre1">- Bunu ben de
biliyordum, dedi. Ama benim tespit ettiğim daha değişik. Bize
oranla hızı bir buçuk ışık, tarafsız bölgeye doğru
gidiyor. Bir çeşit elektromanyetik alan... fakat daha önce hiç rastlamadığım
bir çeşit alan. Bunun normal olmadığından eminim.</span></p>

<p class="msonormal2"><span lang="TR" class="calibre1">Spak, sanki hava
raporu veriyormuş gibi çok sakin bir tavırla:</span></p>

<p class="msonormal2"><span lang="TR" class="calibre1">- Teğmen Uhura
haklı, dedi. Görünmez bir perde olduğunu sanıyorum.</span></p>

<p class="msonormal2"><span lang="TR" class="calibre1">Stayls homurdandı,
ama Körk, yarı-dünyalı Birinci Subayının, söylediklerini
destekleyemeyecek olduğu takdirde konuşmayacağını çok
iyi biliyordu. Bir dünyalı standartlarına göre biraz garip bir yaratık
sayılabilirdi, ama kılıç kadar keskin zekâsı vardı.
Körk:</span></p>

<p class="msonormal2"><span lang="TR" class="calibre1">- Açıklayın,
lütfen, dedi.</span></p>

<p class="msonormal2"><span lang="TR" class="calibre1">- Rota, son uyduya
saldırıp onu tahrip eden geminin rotasına uyuyor, Kaptan. Şimdi
izlediğimiz rota yerine, dört sıfır iki beş uydusuna doğru
uzanan bir rotada seyrediyor.</span></p>

<p class="msonormal2"><span lang="TR" class="calibre1">- Teğmen
Uhura?</span></p>

<p class="msonormal2"><span lang="TR" class="calibre1">Uhura, isteksiz bir
tavırla cevap verdi:</span></p>

<p class="msonormal2"><span lang="TR" class="calibre1">- Doğru,
Kaptan.</span></p>

<p class="msonormal2"><span lang="TR" class="calibre1">Spak, konuşmasına
devam etti:</span></p>

<p class="msonormal2"><span lang="TR" class="calibre1">- İkincisi; Komutan
Hansen, hemen onur de olduğu halde gemiyi kaybetti. Saldırıya
geçtiği zamana kadar tekrar görünmedi. Saldırıdan sonra tekrar
kayboldu ve o zamandan beri de gemiyi göremedik. Üçüncüsü; Varsayımlı
olarak, eğer geminin bütün gücünü kullanacak olursanız, Atılgan
büyüklüğündeki bir geminin de gözden kaybolması mümkündür. Ancak,
fazerlerinizi ya da enerji isteyen bir silâh kullanacağınız
zaman tekrar görünmek zorundasınız.</span></p>

<p class="msonormal2"><span lang="TR" class="calibre1">Stayls:</span></p>

<p class="msonormal2"><span lang="TR" class="calibre1">- Dördüncüsü de,
palavra, dedi. Körk düşünceli bir tavırla:</span></p>

<p class="msonormal2"><span lang="TR" class="calibre1">- Hiç de öyle değil,
Misler Stayls, dedi. Bu varsayım, Atılgan'ın burnunun dibinde
neden böyle bir geminin bulunduğunu açıklıyor. Romulanlar bizi
avlayabileceklerini düşünüyorlar ve bunu anlamak için de bir fedaî gemi
gönderdiler.</span></p>

<p class="msonormal2"><span lang="TR" class="calibre1">Stayls oldukça
nazik bir dille:</span></p>

<p class="msonormal2"><span lang="TR" class="calibre1">- Zincirleme bir sürü
sonuç, efendim, dedi.</span></p>

<p class="msonormal2"><span lang="TR" class="calibre1">- Farkındayım,
Mistir Stayls. Fakat elimizdeki en iyi sonuç bu. Mistir Sulu, Teğmen
Uhura'nın aldığı sinyalleri izleyen bir rota tutun ve hiç
bir şekilde kaybetmeyin. Fakat emrim olmadan hiç bir şekilde tarafsız
bölge sınırlarını aşmayın. Mis Uhura, taşıyıcı
dalgaların, makine yapısının, şu De Brogli
öndalgasından başka, bütün frekansları kontrol edin, özellikle
gemiyle ana-gezegenleri arasında yapılabilecek konuşmaları
yakalamaya çalışın. Mistir Spak ve Mistir Skat, ikinizin de
brifing odasında bulunmanızı istiyorum. Romulus hakkında
bildiklerimizi tekrar gözden geçirmemiz gerekiyor. Doktor Makkoy'u da çağırsanız
iyi olur. Herhangi bir soru?</span></p>

<p class="msonormal2"><span lang="TR" class="calibre1">İki subay hayır
anlamında başlarını salladılar. Körk, bunun üzerine:</span></p>

<p class="msonormal2"><span lang="TR" class="calibre1">- Hemen harekete
geçelim, dedi.</span></p>

<p class="msonormal2"><span lang="TR" class="calibre1"><span class="calibre1"> </span></span></p>

<p class="msonormal1"><b class="calibre2"><span lang="TR" class="calibre1">* * *</span></b></p>

<p class="msonormal1"><b class="calibre2"><span lang="TR" class="calibre1"><span class="calibre1"> </span></span></b></p>

<p class="msonormal2"><span lang="TR" class="calibre1">Mistir Spak,
laboratuvar bölümünden çağrıldığı zaman toplantı
hâlâ sürüyordu. Spak'ın toplantı odasından çıkması
üzerine herkes bir bakıma rahatladı. Skat ve Makkoy, yarı Volkan
yarı Dünyalı bu yaratığın yanında kendilerini pek
rahat hissetmiyorlardı. Hatta, Birinci Subayına çok değer veren
Körk bile onun yanında bazen huzursuzlaşıyordu.</span></p>

<p class="msonormal2"><span lang="TR" class="calibre1">Makkoy, nazik bir
tavırla:</span></p>

<p class="msonormal2"><span lang="TR" class="calibre1">- Benim de gitmemi
ister misin, Cim? diye sordu. Bana öyle geliyor ki, yalnız kalıp düşünmek
ihtiyacındasın.</span></p>

<p class="msonormal2"><span lang="TR" class="calibre1">- Sen yanımda
olduğun zaman daha iyi düşünüyorum, Bons. Skati'ye de ihtiyacım
var. Fakat bu iş çok büyük olabilir. Federasyon gezegenlerinden yarısı
tarafsız bölgede devriye geziyor. Eğer nedensiz olarak tarafsız
bölge sınırını bir yıldız gemisiyle aşacak
olursak, Romulanlar gibi birçoklarını başımıza üşüştürebiliriz.
Zaten iç savaşlar da böyle başlar.</span></p>

<p class="msonormal2"><span lang="TR" class="calibre1">Skat:</span></p>

<p class="msonormal2"><span lang="TR" class="calibre1">- Üç uydunun kaybedilmesi
yeterli bir neden değil mi? dedi.</span></p>

<p class="msonormal2"><span lang="TR" class="calibre1">- Zannedersem,
fakat kesin olarak o uyduları vuran nedir? Bir Romulan gemisi diyoruz, fakat
bunu ispatlayabilir miyiz? Hayır. Ne söyleyeceğiz? Gemi, görünmez bir
gemi mi diyeceğiz? Stayls, bizim tarafımızdan olduğu halde,
bu söze o bile güldü. Bildiğimiz kadarıyle, Romulanlar teknoloji
yönünden bizden çok geriydi... savaşı hep şaşırtıcı
saldırılarla kazanmaya çalışıyorlar ve son derece vahşî
davranarak sonuca gitmek istiyorlardı. Oysa şimdi, bizimki kadar
güzel bir gemiyle karşımıza çıkıyorlar, ayrıca
görünmez bir perdenin arkasına gizlenmeyi başarıyorlar. Buna ben
bile çok zor inanıyorum.</span></p>

<p class="msonormal2"><span lang="TR" class="calibre1">Körk, derin bir
nefes alarak sustu, sonra konuşmasını sürdürdü:</span></p>

<p class="msonormal2"><span lang="TR" class="calibre1">- Ve diğer
yönden, Baylar... diğer yönden, biz burada oturmuş konu üzerinde tartışırken,
onlar belki de bizi anîden vurmaya hazırlanıyorlar.</span></p>

<p class="msonormal2"><span lang="TR" class="calibre1">Asansörün kapısı
kayarak açıldı. Spak tekrar toplantı odasına girdi.</span></p>

<p class="msonormal2"><span lang="TR" class="calibre1">- Kaptan...</span></p>

<p class="msonormal2"><span lang="TR" class="calibre1">- Evet, Mistir
Spak. Söyleyin.</span></p>

<p class="msonormal2"><span lang="TR" class="calibre1">Spak'ın
kolunun altında, bir tahta levhaya tutturulmuş bir tomar kâğıt
vardı. Diğer eli serbestti, ama yumruğu sıkılıydı.
Volkanit yüzünden herhangi bir şey anlamak mümkün değildi, ama genel
tutumundan endişeli bir hava sezilebiliyordu.</span></p>

<p class="msonormal2"><span lang="TR" class="calibre1">Mistir Spak, her
zamanki gibi sade dille:</span></p>

<p class="msonormal2"><span lang="TR" class="calibre1">- Kalıntıların
analiz raporunu getirdim, dedi. Siz sormadıktan sonra tüm ayrıntılarına
girmeyeceğim. Romulanların S-4023 uydusu üzerine kullandığı
ışının molekül patlamasıyle ilgisi var gibi görünüyor.</span></p>

<p class="msonormal2"><span lang="TR" class="calibre1">Makkoy, kaba bir
tavırla:</span></p>

<p class="msonormal2"><span lang="TR" class="calibre1">- Yani, bu ne
demek? diye sordu. Spak, sıkılı yumruğunu masanın üzerine
doğru uzattı. Elini açtığında masanın üzerine pırıl
pırıl yanan maden tozları döküldü.</span></p>

<p class="msonormal2"><span lang="TR" class="calibre1">- Madenleri hemen yıprandırıyor.
Maden kristalleri yapışkanlıklarını kaybedip toz
haline geliyorlar... işte böyle. Ondan sonra da, maddenin içinde bulunan
her neyse, kendi kendine dağılıyor, çünkü çevresinde onu tutan
bir maden kalmamış oluyor. Umarım ki bu açıkça anlaşıldı,
Doktor Makkoy. Eğer anlaşılmadıysa, tekrar anlatmaya çalışayım.</span></p>

<p class="msonormal2"><span lang="TR" class="calibre1">- Allah belânı
versin, Spak... Körk yorgun bir tavırla:</span></p>

<p class="msonormal2"><span lang="TR" class="calibre1">- Kes sesini, Bons,
dedi. Oturun, Mistir Spak. Kendi aramızda tartışacak durumda değiliz.
Tahminimizden de kötü bir durumda olduğumuz açık seçik ortada. Eğer
elimizdeki gerçeklere dayanabilirsek, Romulanlar, görünmez bir perde meydana
getirmeyi başarıyorlar ve ellerinde, bizim silâhlarımızla
başa çıkabilecek silâhları var. Spak:</span></p>

<p class="msonormal2"><span lang="TR" class="calibre1">- Hiç değilse
bazı durumlarda bizim silâhlarımızdan çok üstün, dedi. Makkoy:</span></p>

<p class="msonormal2"><span lang="TR" class="calibre1">- Bu iki aletin de
Mistir Spak tarafından tahayyül edilmiş olması ihtimali var,
dedi. Her iki olay için de bizi paniğe götüren onun fikirleri.</span></p>

<p class="msonormal2"><span lang="TR" class="calibre1">Körk, kısılı
dudaklarının arasından konuştu:</span></p>

<p class="msonormal2"><span lang="TR" class="calibre1">- Şu anda başka
bir çözüm yolumuz yok. Bunu kabul ediyor muyuz? Pekâlâ. Şu halde, ne
yapabileceğimizi düşünelim. Skati, Romulan cihazlarının
gerçek, olduğunu kabul edersek, onlara karşı koyabilmek için ne
yapabiliriz? Görünmez bir cismi vuramayız ve görünmez bir silâhtan
kendimizi koruyamayız. Bu takdirde ne yapmamız gerekir?</span></p>

<p class="msonormal2"><span lang="TR" class="calibre1">- Tepeden tırnağa
silahlı, hızlı ve manevra yeteneği yüksek bir gemimiz var.
Aynı zamanda, düşünüldüğü kadar görünmez değiller. Teğmen
Uhura, hareket ettikleri zaman De Brogil dalgalarını yakalayabilir.
Bu da demektir ki, yalnızca kaçıyorlar ve görünmez kalabilmek için
hemen hemen bütün güçlerini kullanıyorlar. Gemimizin hızı
küçümsenmeyecek kadar fazladır. Öyle sanıyorum ki, alıngaçlarımızın
onları yakalayabildiğini de bilmiyorlar.</span></p>

<p class="msonormal2"><span lang="TR" class="calibre1">- Yani onların
elinden kaçarak kurtulabilir ve yaklaşık olarak ne yaptıklarını
anlayabiliriz. Fakat onların silâhlarıyla başa çıkamayız
ve onları göremeyiz.</span></p>

<p class="msonormal2"><span lang="TR" class="calibre1">- Şu anda öyle
görünüyor. Bana kalırsa, kuvvetin çok güzel bir şekilde dengelenmesi,
Cim. Bir savaş halinde komutanların çoğunlukla güvenebileceği
bir durum.</span></p>

<p class="msonormal2"><span lang="TR" class="calibre1">Körk:</span></p>

<p class="msonormal2"><span lang="TR" class="calibre1">- Henüz savaş
halinde değiliz, dedi. Çarpışma da yapmıyoruz. Gezegenler arası
bir savaşın eşiğindeyiz. Hatalı olmamaya çalışmalıyız.</span></p>

<p class="msonormal2"><span lang="TR" class="calibre1">Spak:</span></p>

<p class="msonormal2"><span lang="TR" class="calibre1">- Elimizdeki gerçeklere
göre, yapacağımız her şeyde biz haklı oluruz, efendim,
dedi. Makkoy dudaklarını büzdü.</span></p>

<p class="msonormal2"><span lang="TR" class="calibre1">- Kendine öylesine
güveniyorsun ki...</span></p>

<p class="msonormal2"><span lang="TR" class="calibre1">Dâhilî hoparlörden
duyulan sinyal doktorun konuşmasını kesti. Teğmen Uhura'nın
sesi toplantı odasını doldurdu.</span></p>

<p class="msonormal2"><span lang="TR" class="calibre1">- Kaptan Körk.</span></p>

<p class="msonormal2"><span lang="TR" class="calibre1">Körk, terleyen
avuçlarını pantolonunun yanma silerek:</span></p>

<p class="msonormal2"><span lang="TR" class="calibre1">- Dinliyorum, Teğmen,
dedi.</span></p>

<p class="msonormal2"><span lang="TR" class="calibre1">- Hedefimiz olan
gemiye kilitlenmeyi başardım. Onları hâlâ göremiyoruz, ama
seslerini alıyoruz.</span></p>

<p class="msonormal2"><span lang="TR" class="calibre1">Makkoy da diğerleriyle
birlikte koşarak kaptan köprüsüne gitti. Ama hoparlörden garip, boğuk
sesler duyuluyordu. Sesler bazen kayboluyor, hafifliyor, parazitle karışıyordu.
Fakat konuşulanlar kesinlikle anlaşılmıyordu. Sesler kabaydı
ve insan sesine benzediği de iddia edilemezdi. Mamafih, bilinmeyen bir
dilde konuşulduğu gerçekti.</span></p>

<p class="msonormal2"><span lang="TR" class="calibre1">Bantu'lu Teğmen
Uhura, önündeki aletlerden başka şeye aldırmıyordu. Elleri
kontrol tablosunun üstündeki düğmeler arasında dolaşıyor,
sesleri mümkün olduğu kadar net atmak için şu ya da bu düğmeyle
oynuyordu. Teğmenin hemen kolunun altındaki kayıt cihazı
konuşulanları daha sonra incelenmek üzere banta alıyordu.</span></p>

<p class="msonormal2"><span lang="TR" class="calibre1">Teğmen Uhura,
kayıt cihazının mikrofonuna:</span></p>

<p class="msonormal2"><span lang="TR" class="calibre1">- Bu konuşmalar
yabancı geminin dâhilî konuşma sisteminden almıyor olmalı,
dedi. Yüksek dayanıklılık gösteren zayıf bir sinyal. Böyle
bir sinyali nasıl bir alanın kaçırdığını
kontrol etmek değerli olacak... Oh, Allah... Hayır, işte yine
duyuldu. Skati, tepemde duran sen misin?</span></p>

<p class="msonormal2"><span lang="TR" class="calibre1">- Evet, hanımefendi.
Yardıma ihtiyacın var mı?</span></p>

<p class="msonormal2"><span lang="TR" class="calibre1">- Bu dalga biçimini
tespit etmesi için kompütöre alıver. Bileklerim ağrıdı. Eğer
dalga yapısını öğrenebilirsek belki bir sonuca varabiliriz.</span></p>

<p class="msonormal2"><span lang="TR" class="calibre1">Skati'nin parmakları
kompütörün düğmeleriyle oynadı. Kısa bir süre sonra, seslerin
ton düzeni ayarlandı ve Teğmen Uhura, derin bir iç geçirerek arkasına
yaslandı. Parmaklarını açıp kapayarak yorgunluğunu
gidermeye çalıştı. Mamafih, biraz endişeli olduğu
gözden kaçmıyordu.</span></p>

<p class="msonormal2"><span lang="TR" class="calibre1">Körk:</span></p>

<p class="msonormal2"><span lang="TR" class="calibre1">- Teğmen,
dedi. Bu haberleşme sızıntısından bir sonuç çıkarabilecek
misin?</span></p>

<p class="msonormal2"><span lang="TR" class="calibre1">Haberleşme
subayı Uhura, tekrar öne doğru uzanırken:</span></p>

<p class="msonormal2"><span lang="TR" class="calibre1">- Neden olmasın,
diye cevap verdi. Sızıntı öylesine büyük ki. Gözle görülebilecek
ışığı saklamışlar, ama diğer
pencerelerden çoğunu açık bırakmışlar. Her neyse, bir
deneyelim...</span></p>

<p class="msonormal2"><span lang="TR" class="calibre1">Fakat bir süre
sonuç alınmadı. Stayls, Spak'ın yanından geçerken ona
dokunmamaya dikkat ettiğini belli ederek Skati'nin yanma gelip kompütörün
idaresini aldı. Spak, onun bu hareketini görmemiş gibiydi.</span></p>

<p class="msonormal2"><span lang="TR" class="calibre1">Makkoy kendi
kendisine konuşuyormuş gibi:</span></p>

<p class="msonormal2"><span lang="TR" class="calibre1">- Bütün bunların
hepsi çok saçma, dedi. Şu yaratıkları inlerine soktuğumuz
zaman bizden yüzyıl geriydiler. Fakat bu gemi hemen hemen bizimki kadar
iyi. Hatta bizimkine benziyor. Ve silâhlar...</span></p>

<p class="msonormal2"><span lang="TR" class="calibre1">Teğmen Uhura:</span></p>

<p class="msonormal2"><span lang="TR" class="calibre1">- Lütfen bir dakika
susar mısınız, Doktor Makkoy, dedi. Bir şeyler almaya başlıyorum.
Körk:</span></p>

<p class="msonormal2"><span lang="TR" class="calibre1">- Sulu, dedi.
Rotalarında değişiklik var mı?</span></p>

<p class="msonormal2"><span lang="TR" class="calibre1">- Hayır,
efendim. Aynı rotayı izliyorlar. Teğmen Uhura bir zafer haykırışıyla:</span></p>

<p class="msonormal2"><span lang="TR" class="calibre1">- Evreka! dedi. İşte.</span></p>

<p class="msonormal2"><span lang="TR" class="calibre1">Kontrol odasındaki
ana ekran aydınlandı. Körk, bu görüntünün, Romulan gemisinin kontrol
odasındaki bir kameradan yansıdığını düşündü.
Bu da çok garipti, çünkü Atılgan'da da birçok görüntü yansıtan kamera
vardı, ama bu tip kameradan kontrol odasına konmamıştı.
Bunun nedeni de, Kaptanın davranışlarını, herhangi bir
panik yaratmaması için başka gözlerden saklamaktı.</span></p>

<p class="msonormal2"><span lang="TR" class="calibre1">Ekranda, kontrol
panolarının üzerine eğilmiş üç Romulan görünüyordu. İnsanca
bir görünümleri vardı, ya da insana çok benziyorlardı; ince uzun
boylu adamların yüzleri badem rengindeydi; sırtlarında kurt başı
amblemli askerî üniforma, başlarında, çelik miğfer vardı.</span></p>

<p class="msonormal2"><span lang="TR" class="calibre1">Komutan olduğu
anlaşılan ön plandaki bir adam, pilot yerini andıran çukur bir
yerde çalışıyordu. Atılgan'ın kaptan köprüsüne kıyasla,
bu kontrol odası çok küçüktü. Tavandan uçları çıkan enerji
boruları elle dokunulabilecek kadar alçaktı.</span></p>

<p class="msonormal2"><span lang="TR" class="calibre1">Bütün bu ayrıntılar
bir anda görüldü ve hemen unutuldu. Körk'ün dikkati, komutanın üzerine yoğunlaşmıştı.
Beyaz üniforması, subaylarının üniformasına göre daha az
gösterişliydi. Daha önemli olanı, miğfer giymemiş olmasıydı.
Vücut yapısı, duruşu, ten rengi, hatta kulaklarının şekli
bakımından çok ilginçti. Çünkü, düşman geminin kaptanı,
Mistir Spak'ın bir benzeriydi.</span></p>

<p class="msonormal2"><span lang="TR" class="calibre1">Körk, gözlerini
ekrandan ayırmadığı halde, kontrol odasında bulunanların
ellerinde olmayarak dönüp Mistir Spak'a baktıklarını hissetti.
Kontrol odasında derin bir sessizlik oldu. Sadece makinelerin uğultusu
ve Romulan gemisinden alınan sesler duyuluyordu.</span></p>

<p class="msonormal2"><span lang="TR" class="calibre1">Stayls, görünüşte,
kendi kendisine konuştu:</span></p>

<p class="msonormal2"><span lang="TR" class="calibre1">- Şimdi
biliyoruz. Gemimizin yapısını casuslardan öğrenmişler.
Bizim gemilerden biri olduğu kanısını kolayca uyandırabilir.</span></p>

<p class="msonormal2"><span lang="TR" class="calibre1">Körk, Stayls'ın
bu konuşmasını duymamazlıktan geldi. Stayls istemeyerek
kendi kendine konuşmuş olabilirdi.</span></p>

<p class="msonormal2"><span lang="TR" class="calibre1">- Teğmen
Uhura, bu dil üzerinde gerekli incelemenin yapılmasını
istiyorum. Eğer dillerini çözebilirsek...</span></p>

<p class="msonormal2"><span lang="TR" class="calibre1">Stayls yine kendi
kendisine söylendi. Söyledikleri pek anlaşılmamakla beraber, oldukça
sesliydi. Artık, onun bu hareketine göz yummamak gerekiyordu.</span></p>

<p class="msonormal2"><span lang="TR" class="calibre1">- Ne söylediğinizi
pek anlayamadım, Mistir Stayls.</span></p>

<p class="msonormal2"><span lang="TR" class="calibre1">- Kendi kendime
konuşuyordum, efendim.</span></p>

<p class="msonormal2"><span lang="TR" class="calibre1">- Daha yüksek sesle
söyleyin. Duymak istiyorum.</span></p>

<p class="msonormal2"><span lang="TR" class="calibre1">- Ama, efendim... Körk,
sert sesle emretti:</span></p>

<p class="msonormal2"><span lang="TR" class="calibre1">- Tekrarlayın.</span></p>

<p class="msonormal2"><span lang="TR" class="calibre1">Şimdi kontrol
odasındakilerin hepsi, Mistir Spak'ın dışında, Körk'le
Stayls'a bakıyorlardı.</span></p>

<p class="msonormal2"><span lang="TR" class="calibre1">Stayls:</span></p>

<p class="msonormal2"><span lang="TR" class="calibre1">- Pekâlâ, dedi.
Öyle sanıyorum ki, Mistir Spak, bu dilin çevirisini kompütörden ya da
herhangi bir makineden çok daha çabuk yapabilir. Nihayet, onlar da Mistir Spak
cinsinden insanlar. Bunu anlamak için onlara şöyle bir bakmak yeter. Hepimiz
bunu açıkça görebiliyoruz.</span></p>

<p class="msonormal2"><span lang="TR" class="calibre1">- Bu bir suçlama mı?
Stayls derin bir nefes aldı.</span></p>

<p class="msonormal2"><span lang="TR" class="calibre1">- Hayır,
efendim. Sadece bir gözlem. Bunları açıkça söylemek istememiştim
ve eğer bize bir yararı yoksa, sözlerimi geri alırım. Fakat
hepimizin aynı şeyleri düşündüğümüzden eminim.</span></p>

<p class="msonormal2"><span lang="TR" class="calibre1">- Mazeretiniz hiç
de tatmin edici değil. Mamafih, mademki açığa vuruldu, bunun
üzerinde tartışacağız. Mistir Spak, şu insanların
konuştukları dili anlıyor musunuz? Mistir Stayls'ın fikrine
iştirak etmek istemem, ama Romulanlarla sizin aranızdaki benzerlik
çok kuvvetli. Bunun bir anlamı olabilir mi?</span></p>

<p class="msonormal2"><span lang="TR" class="calibre1">Spak kesin bir
dille:</span></p>

<p class="msonormal2"><span lang="TR" class="calibre1">- Bir anlamı
olduğu muhakkak, Kaptan. Görünüşte, uzayın bu bölgesindeki
insanların çoğunluğu bu yapıda olsa gerek. Bu anlayış
pek yeni değil. Mamafih, Volkanların da dünyalılar gibi
Romulanlarla herhangi tarihî bir ilişkileri yoktur. Dillerini gerçekten
anlamıyorum. Benim dilimi andıran bazı kök kelimeler olduğu
da gerçek... İngilizcede Latinceden gelme kelime kökleri olduğu gibi.
Kelime kökünün bilinmesi, zamanla her ne kadar dil hakkında fikir
edinilmesini sağlarsa da, bu dilin anlaşılmasına yardımcı
olamaz. Denemek isterim... ancak, şimdiki zor durumdan kurtulmamıza
yardımcı olabilmesi için, zamanında başarabileceğim kuşkulu.</span></p>

<p class="msonormal2"><span lang="TR" class="calibre1">Körk, konuşmayı
izleyen kısa sessizlikte, ekrandan gelmekte olan seklerin kesildiğini
fark etti. Bir saniye sonra, Romulan gemisinin kontrol odası da ekrandan
silinmişti. Uhura durumu hemen bildirdi.</span></p>

<p class="msonormal2"><span lang="TR" class="calibre1">- Sızıntıyı
önlediler. Onları dinlediğimizi anlayıp anlamadıklarını
tahmin etmek zor.</span></p>

<p class="msonormal2"><span lang="TR" class="calibre1">- Aramaya devam
edin ve yakaladığınız an bana haber verin. Bant kayıtlarının,
Mistir Spak için bir kopyasını alın. Doktor Makkoy ve Mistir
Skat, lütfen benimle kamarama kadar gelin. Herkese söylüyorum, içinde bulunduğumuz
durum şu ya da bu şekilde çözümlenmedikçe alarma devam edileceği
unutulmasın.</span></p>

<p class="msonormal2"><span lang="TR" class="calibre1">Körk ayağa
kalktı ve asansöre yürüyecekmiş gibi göründü. Sonra aklına bir şey
gelmiş gibi durdu, Stayls'a döndü.</span></p>

<p class="msonormal2"><span lang="TR" class="calibre1">- Size gelince,
Mistir Stayls, öne sürdüğünüz fikir gerçekten de yararlı olabilir.
Fakat şu anda, böyle düşüncelerin dışarı yansıtılması
hatalıdır. Bunları kendinize saklasanız daha iyi olur kanısındayım.
Buna benzer başka düşünceleriniz varsa, şimdiden söylemek
isterim ki, gemimde ikilik yaratılmasına hiç bir şekilde göz
yumamam. Bilmem açıkça anlatabildim mi?</span></p>

<p class="msonormal2"><span lang="TR" class="calibre1">Yüzü kâğıt
gibi bembeyaz olan Stayls, ancak duyulabilen bir sesle cevap verdi:</span></p>

<p class="msonormal2"><span lang="TR" class="calibre1">- Çok iyi anlattınız,
efendim.</span></p>

<p class="msonormal2"><span lang="TR" class="calibre1"><span class="calibre1"> </span></span></p>

<p class="msonormal1"><b class="calibre2"><span lang="TR" class="calibre1">* * *</span></b></p>

<p class="msonormal1"><b class="calibre2"><span lang="TR" class="calibre1"><span class="calibre1"> </span></span></b></p>

<p class="msonormal2"><span lang="TR" class="calibre1">Kaptan Körk,
kamarasındaki masasının başına oturdu ve ayaklarını
kaldırıp masanın üzerine koydu, sonra kederli bir ifadeyle
doktora ve geminin mühendisine baktı.</span></p>

<p class="msonormal2"><span lang="TR" class="calibre1">- Sanki başımız
yeteri kadar derde girmemiş gibi, bir de başımıza Mistir
Spak çıktı. Zaten normal zamanlarda bile çevresindekilerle ufak tefek
söz düellosu yapıyordu. Oysa şimdi, bu rastlantı... çok kötü bir
zamanda oldu.</span></p>

<p class="msonormal2"><span lang="TR" class="calibre1">Makkoy:</span></p>

<p class="msonormal2"><span lang="TR" class="calibre1">- Eğer bu bir
rastlantıysa, dedi.</span></p>

<p class="msonormal2"><span lang="TR" class="calibre1">- Rastlantı
olduğuna eminim, Bons. Spak’a güvenim var. Çok iyi bir subay. Davranışları
dünya standartlarına göre kötü, fakat Stayls'ın tutumunun da aynı
şekilde kötü olduğunu düşünüyorum. Bu sorunu bir an için bırakalım.
Şimdi ne yapmamız gerektiğini öğrenmek istiyorum. Romulanlar
kaçar görünüyorlar/Birkaç saat içinde tarafsız bölgeye girecek. Onu
izlemekte devam edecek miyiz?</span></p>

<p class="msonormal2"><span lang="TR" class="calibre1">Makkoy:</span></p>

<p class="msonormal2"><span lang="TR" class="calibre1">- Eğer onu
izleyecek olursan savaşı göze almış olursun, dedi. Bunu sen
de benim kadar biliyorsun. Belki de bir iç savaşa neden olabilirsin.</span></p>

<p class="msonormal2"><span lang="TR" class="calibre1">- Çok haklısın.
Diğer taraftan, halen üç karakol uydusunu kaybettik. Pahalı
malzemeler bir yana, tam altmış kişiyi kaybettik. Hansen'le aynı
okula gitmiş olduğumuzu biliyor muydun? Neyse, boş ver. Skati,
ne dersin?</span></p>

<p class="msonormal2"><span lang="TR" class="calibre1">- Altmış
kişinin hayatını kaybetmesini küçümsemiyorum, ama Atılgan'da
dört yüzün üstünde insan var. Onların tehlikeye girmesini istemem. Her
neyse, Romulan silâhına karşı savunma olanağımız
yok... ve Fazerler görmediği bir hedefi vuramazlar. Onların tarafsız
bölgeye kaçmalarına fırsat vermek, durumu Federasyona bildirmek ve işi
donanmaya bırakmak iyi bir çözüm yolu gibi görünüyor. Böylece, onların
cihazlarını iyice incelemek zamanını da bulmuş oluruz.</span></p>

<p class="msonormal2"><span lang="TR" class="calibre1">Makkoy, Skat'ın
sözlerini tamamladı.</span></p>

<p class="msonormal2"><span lang="TR" class="calibre1">- Dillerini ve asıllarını
da öğrenmiş oluruz. Eğer onları zorlayacak olursak bu fırsatları
kaçırmış oluruz.</span></p>

<p class="msonormal2"><span lang="TR" class="calibre1">Körk itiraf etmek
zorunda kaldı.</span></p>

<p class="msonormal2"><span lang="TR" class="calibre1">- Akıllıca
bir söz ve mantıklı. Oysa bunların tek kelimesini bile kabul
etmek bana zor geliyor. Ancak, söyledikleriniz seyir defterine çok yakışacak.
Başka bir diyeceğiniz var mı?</span></p>

<p class="msonormal2"><span lang="TR" class="calibre1">Makkoy:</span></p>

<p class="msonormal2"><span lang="TR" class="calibre1">- Daha ne
söylememizi istiyorsun? dedi. Söylediklerimi kabul edip etmemek senin bileceğin
bir şey. Umarım ki, benim düşüncesiz bir kişi olduğumu
sanmıyorsundur, Cim.</span></p>

<p class="msonormal2"><span lang="TR" class="calibre1">- Böyle düşünmeyeceğimi
bilirsin. Sana Hansen'le aynı okula gitmiş olduğumu söylemiştim.
Alarm çaldığı zaman gemimde, evlenmek üzere olan genç bir çift
vardı. Ne zaferle ne de toplumun hakkımdaki düşüncesiyle
ilgiliyim. Bu savaşı engellemek istiyorum. Bu iş da bana düşüyor.
Bütün mesele, bunun nasıl başarılabileceğinde.</span></p>

<p class="msonormal2"><span lang="TR" class="calibre1">Körk, üzüntüyle
ayakkabılarının burnuna baktı. Bir süre sonra:</span></p>

<p class="msonormal2"><span lang="TR" class="calibre1">- Bu Romulan saldırısı
tamamen bir kuvvet gösterisi ve denemesi, dedi. İki silâhları var.
Tarafsız bölgeden çıkıp, meydan okumalarını umursamazlıkla
geçiştiremeyeceğimiz bir katliam yaparak boy gösterdiler ve bize meydan
okudular. Ayrıca, bu saldırıları bizim kararlı olup
olmadığımızı da denemek içindi. Onları yenilgiye
uğratmamızdan sonra, tutumumuzun değişip değişmediğini
kontrol etmek istediler. Koşulların bize karşı olmasından
ötürü, dostlarımızın öldürülmesine seyirci mi kalacağız?
Şimdi, onların bu yaptıklarına göz yumacak olursak,
özellikle tarafsız bölge kurallarını çiğneyen de onlar
olduktan sonra, acaba barışı ne kadar süreyle koruyabileceğiz?
İleri bir tahminle, bizim, dünya ve Federasyon için... hatta Romulanlar
için... barışçı bir gelecek düşünemiyorum. Onların
cezasını içinde bulunduğumuz şu anda vermemiz gerekmez mi?
Skat:</span></p>

<p class="msonormal2"><span lang="TR" class="calibre1">- Haklı
olabilirsin, dedi. Böyle söyleyeceğimi sanmazdım, ama karar vermek
zorunluğunda olmadığıma memnunum.</span></p>

<p class="msonormal2"><span lang="TR" class="calibre1">- Ya sen, Bons?</span></p>

<p class="msonormal2"><span lang="TR" class="calibre1">- Beni boş
ver. Yalnız, bir teklifim olacak. Şu Fazer uzmanlarının
nikâhını kıysan, personelin moralini yükseltmiş olursun.</span></p>

<p class="msonormal2"><span lang="TR" class="calibre1">- Nikâh kıymanın
tam zamanı mı diye düşünüyorsun?</span></p>

<p class="msonormal2"><span lang="TR" class="calibre1">- Nikâh kıymanın
kesin bir zamanı var mıdır bilmem. Fakat personelinin moraline
önem veriyorsan... bunu ön planda tuttuğundan eminim... onlara önem verdiğini
anlatmanın tam vaktidir. Bir savaş arifesinde kıyılan
nikâh. İnşallah seni şaşırtmadım.</span></p>

<p class="msonormal2"><span lang="TR" class="calibre1">Körk gülümseyerek:</span></p>

<p class="msonormal2"><span lang="TR" class="calibre1">- Şaşırttın,
Doktor, dedi. Fakat haklısın.</span></p>

<p class="msonormal2"><span lang="TR" class="calibre1">Nikâhı kıyacağım.
Fakat tören çabuk ve kısa sürecek.</span></p>

<p class="msonormal2"><span lang="TR" class="calibre1">Makkoy:</span></p>

<p class="msonormal2"><span lang="TR" class="calibre1">- Zaten uzun süren
hiç bir şey yoktur, dedi.</span></p>

<p class="msonormal2"><span lang="TR" class="calibre1">Kaptan köprüsünde
önemli hiç bir şey yokmuş gibi görünüyordu. Körk, kamarasındaki
toplantının ancak on dakika sürmüş olduğunu biraz geç fark
etti. Yalnızca De Brogli dalgalarıyle varlığı tespit
edilen Romulan gemisi, normal bir hızla hâlâ tarafsız bölgeye doğru
kaçıyordu.</span></p>

<p class="msonormal2"><span lang="TR" class="calibre1">Mistir Spak:</span></p>

<p class="msonormal2"><span lang="TR" class="calibre1">- Alıngaçlarının
görünmez perdeden sızarak bizi tespit edememesi çok mümkün, Kaptan, dedi.</span></p>

<p class="msonormal2"><span lang="TR" class="calibre1">- Ya öyle, ya da
bizi bir çeşit tehlikeye doğru sürüklemeye çalışıyor,
Mistir Spak. Her iki halde de, açık bir savaş anlamıyle hareket
edemeyiz. Bir şaşırtmaca yapmalıyız. Bana, şaşırtıcı
bir hareket yolu bulun, Mistir Spak.</span></p>

<p class="msonormal2"><span lang="TR" class="calibre1">Stayls söze karıştı:</span></p>

<p class="msonormal2"><span lang="TR" class="calibre1">- Öldürücü bir şey
olmaması tercih edilir.</span></p>

<p class="msonormal2"><span lang="TR" class="calibre1">Sulu, dümen kontrol
panosunun önündeki koltuğunda, yarı dönerek, Stayls'a:</span></p>

<p class="msonormal2"><span lang="TR" class="calibre1">- Çok yanılıyorsun,
dedi. Ömrünün sonuna kadar yetecek hatalar yaptın.</span></p>

<p class="msonormal2"><span lang="TR" class="calibre1">- Hata yapan ben değilim,
ama içimizden biri yaptı. Körk:</span></p>

<p class="msonormal2"><span lang="TR" class="calibre1">- Kesin tartışmayı,
dedi. Rotayı bozmayın, Mistir Sulu. Şimdilik evlenme törenine
devam edeceğiz.</span></p>

<p class="msonormal2"><span lang="TR" class="calibre1"><span class="calibre1"> </span></span></p>

<p class="msonormal1"><b class="calibre2"><span lang="TR" class="calibre1">* * *</span></b></p>

<p class="msonormal2"><span lang="TR" class="calibre1"><span class="calibre1"> </span></span></p>

<p class="msonormal2"><span lang="TR" class="calibre1">Körk:</span></p>

<p class="msonormal2"><span lang="TR" class="calibre1">- Uzay yasasına
göre, dedi. Burada Angela Martine ile Robert Tomlinson'un hayatlarını
birleştirmek üzere toplanmış bulunuyoruz. Evlilik hayatınızda...</span></p>

<p class="msonormal2"><span lang="TR" class="calibre1">Nikâh töreni bu kez
kesilmeden sürdü. Körk, önündeki kitabı kapadı ve gelinle damada baktı.</span></p>

<p class="msonormal2"><span lang="TR" class="calibre1">- ... Ve böylece,
Atılgan'ın kaptanı olarak bana verilen yetkiye dayanarak sizi
karı-koca ilân ediyorum.</span></p>

<p class="msonormal2"><span lang="TR" class="calibre1">Tomlinson'a karısını
öpebileceğini işaretle anlattı. Birkaç konuğun tebrikleri
arasında damat gelinin dudaklarına kısa bir öpücük kondurdu.
Çavuş Rand, hemen gelinin yanına koştu ve yanağından
öptü. Makkoy, Tomlinson'un elini sıktı, sırtını okşadı
ve gelini öpmek üzere döndü.</span></p>

<p class="msonormal2"><span lang="TR" class="calibre1">Körk:</span></p>

<p class="msonormal2"><span lang="TR" class="calibre1">- İlk öpücük
kaptanın hakkıdır, Bons, dedi.</span></p>

<p class="msonormal2"><span lang="TR" class="calibre1">Fakat Körk gelini öpemedi,
çünkü duvardaki hoparlörden gelen ses bunu engelledi. Konuşan Mistir
Spak'tı.</span></p>

<p class="msonormal2"><span lang="TR" class="calibre1">- Kaptan... İstediğiniz
şaşırtıcı hareketi bulduğumu sanıyorum.</span></p>

<p class="msonormal2"><span lang="TR" class="calibre1">Körk, ciddî bir
ifadeyle:</span></p>

<p class="msonormal2"><span lang="TR" class="calibre1">- Bu gemide
gerçekten de hiç bir iş tamamlanamıyor, dedi. Hemen geliyorum, Mistir
Spak.</span></p>

<p class="msonormal2"><span lang="TR" class="calibre1"><span class="calibre1"> </span></span></p>

<p class="msonormal1"><b class="calibre2"><span lang="TR" class="calibre1">* * *</span></b></p>

<p class="msonormal1"><b class="calibre2"><span lang="TR" class="calibre1"><span class="calibre1"> </span></span></b></p>

<p class="msonormal2"><span lang="TR" class="calibre1">Spak'ın bulduğu
şaşırtıcı hareket, daha önce gördükleri sönmüş
bir kuyruklu yıldızdı. Bu kuyruklu yıldız,
Romulan-Remus'un merkez güneşine yaklaştığı için artık
sönmüş halinden sıyrılmış gibi görünüyordu. Spak, yıldızın
astronomik takvimde kayıtlı olduğunu tespit etmiş ve
kompütör kontrolü, yıldızın 440 saniye sonra Atılgan'la
Romulan gemisinin arasından geçeceğini göstermişti. Yıldızın
bu hareketini kendi yararlarına kullanabilirlerdi. Körk, hemen kararını
verdi.</span></p>

<p class="msonormal2"><span lang="TR" class="calibre1">- Fırsatı
kullanacağız. Mistir Sulu, yıldız aramızdan geçtiği
anda hızımızı artırarak yaklaşacağız.
Skati, fazer odasına söyle, kuvvetli bir salvo atışı
istiyoruz. Alınganlar şu buz kütlesinin yaklaştığını
gösteriyor. Ateş ederken biraz yanılacağız, hepsi o kadar.</span></p>

<p class="msonormal2"><span lang="TR" class="calibre1">Skat:</span></p>

<p class="msonormal2"><span lang="TR" class="calibre1">- Bu uzaklıktan
bile hiç değilse bir isabet kaydedebiliriz, dedi. Spak:</span></p>

<p class="msonormal2"><span lang="TR" class="calibre1">- Yaklaşmaya
bir dakika var, diye bildirdi. Stayls:</span></p>

<p class="msonormal2"><span lang="TR" class="calibre1">- Ya fazer ışınlarımız
onların manyetik alanından geçemezse? diye sordu. Körk:</span></p>

<p class="msonormal2"><span lang="TR" class="calibre1">- Uzak bir ihtimal
olmasına rağmen, mümkündür, dedi. Bu takdirde de yapacağımız
başka şey kalmaz.</span></p>

<p class="msonormal2"><span lang="TR" class="calibre1">- Otuz saniye...
yirmi... on beş... on, dokuz, sekiz, yedi, altı, beş, dört, üç,
iki, bir, sıfır.</span></p>

<p class="msonormal2"><span lang="TR" class="calibre1">Atılgan, tam sıfır
noktasında büyük bir hızla ileri fırladığı zaman
geminin ışıkları bir an için sönükleşti. Fazerler
hemen hemen bütün enerjiyi çekeceği için, mümkün olduğu kadar enerjinin
arttırılması gerekiyordu. Kuyruklu yıldız ekranda
büyümeye başladı.</span></p>

<p class="msonormal2"><span lang="TR" class="calibre1">- Evet, Mistir
Tomlinson... Ateş!</span></p>

<p class="msonormal2"><span lang="TR" class="calibre1">Atılgan,
kükreyen bir aslan gibi gürledi. Bir saniye sonra geminin ışıkları
birden parladı ve gürültü kesildi. Fazerler ateş etmişti.</span></p>

<p class="msonormal2"><span lang="TR" class="calibre1">Spak, duygusuz bir
tavırla:</span></p>

<p class="msonormal2"><span lang="TR" class="calibre1">- Fazla yük, dedi.
Ana bobin yandı.</span></p>

<p class="msonormal2"><span lang="TR" class="calibre1">Sonra hemen bir
panoyu açarak devreleri kontrol etmeye başladı. Kısa bir
tereddütten sonra Stayls da ona yardıma gitti.</span></p>

<p class="msonormal2"><span lang="TR" class="calibre1">Sulu:</span></p>

<p class="msonormal2"><span lang="TR" class="calibre1">- Kaptan, dedi.
Romulanların gemisi... görünmeye başlıyor. Onu vurduk sanıyorum...
Evet, vurduk!</span></p>

<p class="msonormal2"><span lang="TR" class="calibre1">Körk, Romulan
gemisinin gerçek amacını anlamakta gecikmemişti.</span></p>

<p class="msonormal2"><span lang="TR" class="calibre1">- Ama isabetimiz
tam olmadı, Mistir Sulu. Tam yol geri! Şaşırtmaca harekâtı!</span></p>

<p class="msonormal2"><span lang="TR" class="calibre1">Fakat düşman
fazlaca hızlıydı. Uydu 4023'ü tahrip eden torpido şeklindeki
ışın grubu ekranda göründü. Işın, Atılgan'a doğru
geliyordu...</span></p>

<p class="msonormal2"><span lang="TR" class="calibre1">Sulu:</span></p>

<p class="msonormal2"><span lang="TR" class="calibre1">- Faydasız,
dedi. İki dakika sonra bize çarpacak.</span></p>

<p class="msonormal2"><span lang="TR" class="calibre1">- Çavuş Rand,
doksan saniye içinde kayıt şamandırası atılsın.
Sulu:</span></p>

<p class="msonormal2"><span lang="TR" class="calibre1">- Durun, dedi. Işınlar
şekil değiştiriyor...</span></p>

<p class="msonormal2"><span lang="TR" class="calibre1">Sulu'nun söylediği
doğruydu. Işın grubu bulut gibi ağır ağır
yayılıyordu. Bir kısmı mavi alevler halinde, ana ışık
grubundan ayrılmaya başlıyordu. Ayrıca, parlaklığı
da biraz solmuştu. Acaba ışınların bir uzaklık kısıtlaması
mı vardı?</span></p>

<p class="msonormal2"><span lang="TR" class="calibre1">Işın
grubu ekrandan kayboldu. Atılgan sert bir şekilde sarsıldı.
Spak da dâhil olmak üzere birkaç kişi yere yuvarlandı. Allahtan ki,
Spak, cızırtılarla parlayan enerji devrelerinin üzerine düşmemişti.</span></p>

<p class="msonormal2"><span lang="TR" class="calibre1">- Skati! Hasar
raporu!</span></p>

<p class="msonormal2"><span lang="TR" class="calibre1">- Tutucu kompartımanlardan
biri bozuldu. Diğer hasar çok küçük. Ana fazer bataryası, sigortası
yenileninceye kadar çalışamaz.</span></p>

<p class="msonormal2"><span lang="TR" class="calibre1">Teğmen Uhura:</span></p>

<p class="msonormal2"><span lang="TR" class="calibre1">- Düşmanın
daha kötü durumda olduğunu sanıyorum, Kaptan, dedi. İleride dağınık
bir halde hurda tespit ediyorum. Enerji boruları... döküm parçaları...
plastoform... Bütün bunların düşman gemisinden döküldüğünü
tahmin ederim.</span></p>

<p class="msonormal2"><span lang="TR" class="calibre1">Kaptan köprüsünde
yükselen sevinç haykırışlarını Körk, sert bir el
hareketiyle durdurdu.</span></p>

<p class="msonormal2"><span lang="TR" class="calibre1">- Hızımızı
koruyalım. Silâhlarını kullanabilmeleri için görünmez
perdelerini kaldırmaları gerekiyor... Perdeleri de hâlâ açık.</span></p>

<p class="msonormal2"><span lang="TR" class="calibre1">Sulu:</span></p>

<p class="msonormal2"><span lang="TR" class="calibre1">- Hayır, yine
kayboluyorlar, Kaptan, dedi. Onlar da hızlarını artırıyorlar...
Şimdi tamamen gözden kayboldular.</span></p>

<p class="msonormal2"><span lang="TR" class="calibre1">- Dâhilî konuşmalarından
bir şey yakalayabiliyor musunuz, Teğmen Uhura?</span></p>

<p class="msonormal2"><span lang="TR" class="calibre1">- Hiç bir şey
yok, efendim. Hatta De Brogli dalgaları bile kayboluyor. Öyle sanıyorum
ki şimdi kuyruklu yıldız aleyhimize çalışıyor.</span></p>

<p class="msonormal2"><span lang="TR" class="calibre1">Bütün bunların
anlamı neydi? Bilinmeyen bir düşmanla çarpışmak zaten
kötüydü, ama bu düşmanın istediği zaman gözden kaybolabilmesi
daha da kötüydü. Ayrıca, bu gemi edindiği tecrübesiyle ana vatanı
olan gezegene dönecek olursa, muhtemelen milyonlarcası tarafsız
bölgeyi aşarak büyük bir katliama girişinceye kadar, Romulanlar bir
daha ortada görünmeyeceklerdi. Bu gemi her ne pahasına olursa olsun durdurulmalıydı.</span></p>

<p class="msonormal2"><span lang="TR" class="calibre1">Körk düşünceli
tavırla:</span></p>

<p class="msonormal2"><span lang="TR" class="calibre1">- Bu kadarcık
kısa bir zamanda uyguladıkları taktik anlamlı, dedi.
Kendini savunma olanağından yoksun üç piyona bir gösteriş saldırısı
yaptılar, gücümüzü üzerlerine çekmek için de satranç tahtasının
ortasına çekildiler, sonra bir yan saldırı yaptılar ve
tekrar sindiler. Romulanların bir. çeşit satranç oynadıkları
açık seçik ortada. Eğer yapacakları hamleyi önceden bilmiş
olsaydım, yine satranç tahtasının ortasına çıkacaktım.
Eğer böyle yaptılarsa, şu anda, ilerdeki takviye kuvvetlerine
bizi sürerken, kendileri tam arkamızda, iyonlaşma dalgalarımızın
üzerinde oturuyor olmalılar.</span></p>

<p class="msonormal2"><span lang="TR" class="calibre1">Uhura:</span></p>

<p class="msonormal2"><span lang="TR" class="calibre1">- Peki, tespit ettiğimiz
enkazın anlamı nedir, efendim? diye sordu.</span></p>

<p class="msonormal2"><span lang="TR" class="calibre1">- Sahte bir gösteri
olarak eski parçaların gemiden atılması çok eskiden yapılan
denizaltı savaşlarında bilinen bir aldatmacadır. Bu oyunu
bir kez daha denedikleri takdirde, belki nükleer başlıklı bir
bombayı da attıkları parçaların arasına katarlar. Teğmen
Sulu, bir dönüş manevrası istiyorum. Bu manevra öylesine yapılmalı
ki, ana fazer bataryaları tam arkada kalabilsin. Mistir Spak, ana bobin sigortasının
yenilenmesi için daha fazla bekleyemeyiz. Hemen fazer odasına gidin ve
fazerleri elle yönetin. Mistir Stayls, siz de onunla gidip yardım edin.
Dönüş tamamlandığı sırada benim emrimle ateş
edeceksiniz. Hepsi anlaşıldı mı?</span></p>

<p class="msonormal2"><span lang="TR" class="calibre1">Her iki adam da
anladıklarını işaret ederek kontrol odasından çıktılar.
Stayls'ın isteksizce davrandığı gözden kaçmıyordu.
Körk onların arkasından kısaca baktı. Stayls'ın Spak’tan
kuşkulanması kendisini de bir bakıma zehirlemişti.</span></p>

<p class="msonormal2"><span lang="TR" class="calibre1">Dönüş manevrası
başladığı zaman onları çoktan unutmuştu. Ekranda,
geminin iyonlaşma dalgaları göründü. Gemi yavaş yavaş
pozisyona giriyordu.</span></p>

<p class="msonormal2"><span lang="TR" class="calibre1">Romulan gemisi
üçüncü kez, Körk'ün tahmin ettiği yerde belirmeye başladı. Fakat
şu anda yapabilecekleri bir şey yoktu. Kontrol odasında çıt
çıkmıyordu. Körk, dişlerini sıkmış, geminin dönüşünü
tamamladığını bildirecek göstergeye bakıyor,
göstergedeki ince kılların üst üste gelmesini bekliyordu.</span></p>

<p class="msonormal2"><span lang="TR" class="calibre1">- Tamam, Spak, Ateşşş!</span></p>

<p class="msonormal2"><span lang="TR" class="calibre1">Hiç bir şey
olmadı. Körk'ün Spak hakkındaki kuşkusu artık baskı
altında kalamazdı. Birden öfkeyle yerinden fırladı ve Fazer
odasını gösterecek olan dâhilî ekranın düğmesini çevirdi.</span></p>

<p class="msonormal2"><span lang="TR" class="calibre1">Bir dakika için
gördüklerinin anlamını kavrayamadı. Ekran yeşilimsi bir
bulut tabakasiyle kaplıymış gibi görünüyordu. Yeşilimsi
bulut tabakasının arasından, yerde yatan iki kişiyi şöyle
böyle seçebildi. Sonra Stayls, ekranın görüş açısına girdi.
Bir eliyle ağzını ve burnunu kapatmıştı, diğer
eliyle kontrol tablosuna uzanmaya çalışıyordu. Fakat yeşilimsi
dumanı ciğerlerine fazlasiyle çekmiş olacak ki, kontrol
tablosuna yetişemeden gırtlağını tutarak yere
yuvarlandı.</span></p>

<p class="msonormal2"><span lang="TR" class="calibre1">- Skati! Orada ne
oluyor?</span></p>

<p class="msonormal2"><span lang="TR" class="calibre1">Skat'in boğuk
sesi duyuldu:</span></p>

<p class="msonormal2"><span lang="TR" class="calibre1">- Soğutma sıvısı.
Kaçak yapmış olmalı... Bakın, Spak...</span></p>

<p class="msonormal2"><span lang="TR" class="calibre1">Spak, gerçekten de
ellerinin ve dizlerinin üzerinde sürünerek kontrol tablosuna doğru
gidiyordu. Körk, yerde yatanların Tomlinson'la tayfalardan biri olduğunu
tahmin etti. Muhtemelen sıvı kaçağı Romulanların Atılgan'a
yaptığı saldırı sırasında meydana gelmiş
ve iki personeli öldürmüştü. Ana ekranda, Romulanların gönderdiği
ikinci bir ışın bulutu yavaş yavaş Atılgan'a doğru
süzülüyordu. Sanki her şey insanı çıldırtan bir yavaşlık
içinde oluyordu.</span></p>

<p class="msonormal2"><span lang="TR" class="calibre1">Sonra, Spak,
kontrol tablosuna nasılsa varmayı başardı. Zorlukla
dizlerinin üzerinde doğruldu ve kramplı parmaklarını
kontrollere doğru uzattı. Ateşleme düğmesine elinin kenariyle
iki kez vurdu ve yere yuvarlandı.</span></p>

<p class="msonormal2"><span lang="TR" class="calibre1">Işıklar
karardı. Ekranda görünen Romulan gemisi parlak bir ışıkla
dağıldı.</span></p>

<p class="msonormal2"><span lang="TR" class="calibre1">Atılgan'da üç
ölü vardı: Tomlinson, yardımcısı ve Stayls. Angela kurtulmuştu,
çünkü sıvı kaçağı meydana geldiğinde lazer odasında
bulunmuyordu. Angela kurtulmuştu, ama ömrünün sonuna kadar dul kalacaktı.
Körk, bütün bunları büyük bir üzüntüyle seyir defterine geçti.</span></p>

<p class="msonormal2"><span lang="TR" class="calibre1">Romulanların
yaratmaya çalıştıkları ikinci savaş daha başlamadan
sona ermişti. Bu başarıda, bütün Atılgan personelinin payı
vardı.</span></p>

<p class="msonormal2"><span lang="TR" class="calibre1"><span class="calibre1"> </span></span></p>

</div>




</body></html>
