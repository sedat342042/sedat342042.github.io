<?xml version='1.0' encoding='utf-8'?>
<html xmlns:o="urn:schemas-microsoft-com:office:office" xmlns="http://www.w3.org/1999/xhtml">
  <head>
    <meta name="ProgId" content="Word.Document"/>
    <meta name="Generator" content="Microsoft Word 15"/>
    <meta name="Originator" content="Microsoft Word 15"/>
    <link rel="File-List" href="filelist.xml"/>
    <!--[if gte mso 9]><xml>
 <o:DocumentProperties>
  <o:Author>Ferit Koydemir</o:Author>
  <o:LastAuthor>Ferit Koydemir</o:LastAuthor>
  <o:Revision>3</o:Revision>
  <o:TotalTime>294</o:TotalTime>
  <o:Created>2015-12-01T02:57:00Z</o:Created>
  <o:LastSaved>2015-12-01T02:57:00Z</o:LastSaved>
  <o:Pages>1</o:Pages>
  <o:Words>33242</o:Words>
  <o:Characters>189482</o:Characters>
  <o:Lines>1579</o:Lines>
  <o:Paragraphs>444</o:Paragraphs>
  <o:CharactersWithSpaces>222280</o:CharactersWithSpaces>
  <o:Version>15.00</o:Version>
 </o:DocumentProperties>
 <o:OfficeDocumentSettings>
  
  
 </o:OfficeDocumentSettings>
</xml><![endif]-->
    <link rel="themeData" href="themedata.thmx"/>
    <link rel="colorSchemeMapping" href="colorschememapping.xml"/>
    <!--[if gte mso 9]><xml>
 <w:WordDocument>
  <w:TrackMoves>false</w:TrackMoves>
  
  
  
  <w:SaveIfXMLInvalid>false</w:SaveIfXMLInvalid>
  <w:IgnoreMixedContent>false</w:IgnoreMixedContent>
  <w:AlwaysShowPlaceholderText>false</w:AlwaysShowPlaceholderText>
  
  <w:LidThemeOther>EN-US</w:LidThemeOther>
  <w:LidThemeAsian>X-NONE</w:LidThemeAsian>
  <w:LidThemeComplexScript>X-NONE</w:LidThemeComplexScript>
  <w:Compatibility>
   
   
   
   
   
   
   
   
   
  </w:Compatibility>
  <m:mathPr>
   
   
   
   
   
   
   
   
   
   
   
  </m:mathPr></w:WordDocument>
</xml><![endif]-->
    <!--[if gte mso 9]><xml>
 <w:LatentStyles DefLockedState="false" DefUnhideWhenUsed="false"
  DefSemiHidden="false" DefQFormat="false" DefPriority="99"
  LatentStyleCount="371">
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
 </w:LatentStyles>
</xml><![endif]-->
    <!--[if gte mso 10]>
<style>
 /* Style Definitions */
 table.MsoNormalTable
	{mso-style-name:"Table Normal";
	mso-tstyle-rowband-size:0;
	mso-tstyle-colband-size:0;
	mso-style-noshow:yes;
	mso-style-priority:99;
	mso-style-parent:"";
	mso-padding-alt:0in 5.4pt 0in 5.4pt;
	mso-para-margin-top:0in;
	mso-para-margin-right:0in;
	mso-para-margin-bottom:8.0pt;
	mso-para-margin-left:0in;
	line-height:107%;
	mso-pagination:widow-orphan;
	font-size:11.0pt;
	font-family:"Calibri",sans-serif;
	mso-ascii-font-family:Calibri;
	mso-ascii-theme-font:minor-latin;
	mso-hansi-font-family:Calibri;
	mso-hansi-theme-font:minor-latin;}
</style>
<![endif]-->
    <!--[if gte mso 9]><xml>
 
</xml><![endif]-->
    <!--[if gte mso 9]><xml>
 <o:shapelayout v:ext="edit">
  
 </o:shapelayout></xml><![endif]-->
    <title>Unknown</title>
    <meta http-equiv="Content-Type" content="text/html; charset=utf-8"/>
  <link href="stylesheet.css" rel="stylesheet" type="text/css"/>
<link href="page_styles.css" rel="stylesheet" type="text/css"/>
</head>
  <body lang="EN-US" class="calibre">
<div class="wordsection">
<h1 id="calibre_toc_12" class="calibre13"><b class="calibre2"><span lang="TR" class="calibre14">6.</span></b></h1>

<h1 id="calibre_toc_13" class="calibre15"><b class="calibre2"><span lang="TR" class="calibre14">MIRI (ESRARENGİZ HASTALIK)</span></b></h1>

<p class="msonormal"><span lang="TR" class="calibre1"><span class="calibre1"> </span></span></p>

<p class="msonormal2"><i class="calibre16"><span lang="TR" class="calibre1">Kaptanın Seyir Defteri: Yıldız tarihi
5021.08.2. Merkezinde Dünya gezegeni bulunan «Yöresel Grup», 100 ışık
yılı çapında bir küre meydana getiriyor. Atılgan, Samanyolu
düzlüğüne dik açıyla girip bu «Yöresel Grup»a yaklaştığı
sırada, geminin haberleşme subayı Teğmen Uhura, SOS sinyali
aldı. İmdat sinyalinin nedenini araştırmak üzere 70
Ophiucus güneş sistemine doğru yol alıyoruz.</span></i></p>

<p class="msonormal2"><i class="calibre16"><span lang="TR" class="calibre1"><span class="calibre1"> </span></span></i></p>

<p class="msonormal1"><span lang="TR" class="calibre1">* * *</span></p>

<p class="msonormal1"><span lang="TR" class="calibre1"><span class="calibre1"> </span></span></p>

<p class="msonormal2"><span lang="TR" class="calibre1">Uzayda alınan
herhangi bir SOS imdat sinyali zaten ivedilikle incelenmesi gereken bir
durumdu, fakat bu sinyalin Atılgan'ın kaptan köprüsünde özellikle
ilgi yaratmasının çok iyi bir nedeni vardı. Her şeyden
önce, SOS sinyalinin kaynağını tespit etmek zor değildi, çünkü
sinyal tehlikede olan herhangi bir gemiden gelmiyor, bir gezegen tarafından,
en büyük yıldız gemisinde bile bulunması zor olan, çok kuvvetli
bir jeneratörle 21 cm. frekansta yıldızlar arasından gönderiliyordu.</span></p>

<p class="msonormal2"><span lang="TR" class="calibre1">Bütün gezegen mi
tehlikedeydi? Fakat Atılgan'ı bekleyen daha büyük sürprizler vardı.
Söz konusu dünya, Dünya gezegeniyle arasındaki uzaklık on beş ışık
yılından az olan 70 Ophiucus güneş sisteminin bir üyesiydi. Bu
bakımdan, teorik olarak, araya bir engel girmemiş olsaydı
sinyal, gönderilişinden on yıl kadar sonra Dünya gezegeninden alınabilirdi.
Fakat 70 Ophiucus güneş sistemi Dünya'dan, samanyolunun ardında kalan
minik bir nokta gibi görünürdü ve samanyolunun hareket halindeki Hidrojen
atomları bulutunun verdiği 21 cm. radyasyon, uzayın geri kalan
bölümünden gelen radyasyon hacminden kırk misli fazlaydı. Gezegenin
büyük, güçlü jeneratörlerinin gönderdiği, SOS gibi basit bile olsa, anlaşılır
bir sinyalin yıldızlara ait statiği delip geçebileceği umulamazdı.
Zaten Teğmen Uhura, bu sinyali, Atılgan «Yöresel Grup»a yaklaşırken
ancak alabilmişti.</span></p>

<p class="msonormal2"><span lang="TR" class="calibre1">Mamafih, geminin
kitaplık kompütörünün bu bölge hakkında verdiği gerçekler, bütün
bunları gölgede bırakıyordu. Kompütörden alınan bilgiye
göre, 70 Ophiucus sisteminin dördüncü gezegeni, beş yüz yıldan fazla
bir zaman önce 'Soğuk Barış' adıyla anılan siyasî karışıklıklar
sonra çok iyi donatılmış bir grup göçmen tarafından ilk kez
kolonileştirilen gezegendi. O zamandan beri yalnızca bir kez ziyaret
edilmişti. Geçmişte yaptıklarını çoktan unutmuş
olan gezegen sakinleri, ziyaretçilerin üzerine ateş açmışlardı
ve bu uyarı ciddîye alınarak bir daha kimse gezegene uğramamıştı.
Nihayet, galaksi 70 Ophiucus güneş sisteminden çok daha ilginç sistemlerle
doluydu. Nitekim uzayda yapılan ilk büyük araştırmalarda bu
sisteme uğrama gereği görülmemişti. O zamandan beri de, gezegen
sakinleri kendi hallerine terk edilmişti.</span></p>

<p class="msonormal2"><span lang="TR" class="calibre1">Fakat şimdi
yardım istiyorlardı.</span></p>

<p class="msonormal2"><span lang="TR" class="calibre1">Gezegene biraz daha
yakından bakıldığı zaman, uçuş olanakları
olduğu halde, kolonistlerin, anavatanları olan Dünya'ya kendileri
için tehlikeli olabilecek kadar yakın bir gezegene neden ötürü yerleşmiş
olduklarını anlamak kolaydı. Gezegen, yüzeyin çoğunluğunu
kaplayan büyük denizleri, bulutlarla noktalanmış ve taranmış
gökyüzüyle Dünya'ya çok benziyordu. Bir yarımküre üzerinde, oldukça geniş,
kabaca eşkenar dörtgene benzeyen yemyeşil ve dağlık bir kıta;
diğer yarımkürede, içlerinde Borneo adasından daha büyük birkaç
ada bulunan, adalarla beneklenmiş bir denizle birbirine bağlanmış
üçgen şeklinde iki küçük kıta vardı. Görüntü büyültüldüğünde,
geminin ekranı çok sayıda şehir ve daha geri planda biraz bulanıkça
kalan, bir dama tahtası kadar muntazam ekilmiş tarlaları
gösterdi.</span></p>

<p class="msonormal2"><span lang="TR" class="calibre1">Fakat gece tarafında
hiç bir ışık görünmüyordu. Ayrıca, ne bir radyo yayını
alınabiliyor ne de ileri bir uygarlığın belirtisi fark
ediliyordu. Atılgan, gezegenin yörüngesine oturduktan sonra, yapılan
haberleşme girişimine de cevap alınamıyordu. Sadece, insanın
kuşkuyla makineleşmiş olduğunu düşünebileceği SOS
sinyali kesiksiz tekrarlanıyordu. </span></p>

<p class="msonormal2"><span lang="TR" class="calibre1">Mister Spak:</span></p>

<p class="msonormal2"><span lang="TR" class="calibre1">- Tehlike
sinyalinin nedeni her ne ise, dedi. Çok geç yetişmiş olduğumuz
gerçek.</span></p>

<p class="msonormal2"><span lang="TR" class="calibre1">Kaptan Körk,
Birinci Subayının düşüncesine katıldığını
belirtti:</span></p>

<p class="msonormal2"><span lang="TR" class="calibre1">- Öyle görünüyor.
Fakat aşağıya inip anlayacağız. Mistir Spak, Doktor Makkoy,
Çavuş Rand ve iki güvenlik personeli, başlıklarınızı
alıp beni nakil odasında bulun.</span></p>

<p class="msonormal2"><span lang="TR" class="calibre1">Gezegene inen
ekipte bulunanlar, geminin ekranında görülen en büyük şehri seçip, şehrin
merkezindeki bir meydanın ortasında maddeleştikleri zaman
etrafta kimseler yoktu. Kimsenin bulunmamasına pek şaşırmayan
Körk, çevresine bakındı.</span></p>

<p class="msonormal2"><span lang="TR" class="calibre1">Gördüğü
binalar, kabaca 2100 yılının başlarında, yani
kolonistlerin gezegene ilk geldikleri zaman, o yılların mimarîsi esas
tutularak yapılmıştı ve görünüşe göre, o zamandan beri
de kullanılmamıştı. Bozulmuş kaldırımlar, büyümüş
ayrık otları, açık pencereler, rüzgârın yığdığı
toz toprak zamanla meydana gelen aşınmanın açık
delilleriydi. Meydanın şurasında burasında iyice pas tutmuş
araçlar görülüyordu. Spak:</span></p>

<p class="msonormal2"><span lang="TR" class="calibre1">- Savaş izleri
yok, dedi. Makkoy:</span></p>

<p class="msonormal2"><span lang="TR" class="calibre1">- Salgın ve
çok tehlikeli bir hastalık olamaz mı? diye sordu.</span></p>

<p class="msonormal2"><span lang="TR" class="calibre1">Körk'le Spak, sanki
aynı şeyi düşünmüşler gibi Makkoy'un fikrine katıldılar.</span></p>

<p class="msonormal2"><span lang="TR" class="calibre1">Körk'ün durduğu,
tozla kaplı çeşmenin yanında, yan yatmış başka
bir şey vardı; üç tekerlekli bir çocuk bisikleti. Bisiklet de paslanmıştı,
ama kendisinden büyük araçları yiyerek aşındırmış
zaman süresinde sanki içerde kalmış gibi, hâlâ çalışır
vaziyette olduğu görülüyordu. Bisikletin gidonunda bir zil vardı ve Körk,
nedenini pek kavrayamadan başparmağını zilin koluna bastı.</span></p>

<p class="msonormal2"><span lang="TR" class="calibre1">Zil, sessizlik
içinde donuk, madenî bir sesle çın çın öttü. Ortalığı
çınlatan zil sesine hemen, arkalarından doğru gelen, öfke ve ıstırap
dolu bir çığlık cevap verdi.</span></p>

<p class="msonormal2"><span lang="TR" class="calibre1">- Benim! Benim!</span></p>

<p class="msonormal2"><span lang="TR" class="calibre1">Korkunç çığlığı
atanı görmek üzere hep birlikte arkaya döndüler. İnsana benzer bir
yaratık en yakın binalardan birinden çıkmış, ellerini
kollarını tehditle sallayarak onlara doğru koşuyor ve tiz çığlıklar
atıyordu. Yaratık hızla koştuğu için Körk, tüm ayrıntıları
göremedi. Yalnız yaratığın çok pis, perişan kılıkta
ve oldukça yaşlı olduğunu fark edebildi. Yaratık yanlarına
gelince birden Makkoy'un üzerine atıldı ve onu yere yıktı.</span></p>

<p class="msonormal2"><span lang="TR" class="calibre1">Herkes yardıma
koştu, ama yaratık kudurmuşçasına güçlüydü. Bir dakika
kadar Körk'le yüz yüze kaldı... yaşlı, dişleri dökülmüş,
yüzü nefretle kasılmış yaratığın gözlerinde yaşlar
vardı. Körk, yumruğunu hafifçe dokundurdu.</span></p>

<p class="msonormal2"><span lang="TR" class="calibre1">Körk'ün yumruğu
yaratığın çenesine bile değmeden, yaratık hıçkırarak
bozulmuş kaldırımın üzerine yıkıldı. Yaradık
gerçekten de yaşlı bir adamdı. Lastik ayakkabılar, şort
ve leş gibi, lime lime olmuş bir gömlek giymişti. Derisi, birçok
renkli lekelerle kaplıydı. Garip olan başka bir şey daha
vardı... ama ne? Adamın yüzündeki kırışıklıklar
normal miydi?</span></p>

<p class="msonormal2"><span lang="TR" class="calibre1">Hâlâ hıçkıran
ihtiyar adam başını çevirdi ve üç tekerlekli bisiklete baktı:
sonra ihtiyar adamın titrek eli bisiklete doğru uzandı.</span></p>

<p class="msonormal2"><span lang="TR" class="calibre1">Yaratık hıçkırıkları
arasında:</span></p>

<p class="msonormal2"><span lang="TR" class="calibre1">- Tamir edin, dedi.
Birisi tamir etsin. Körk, dikkatle yaşlı adama bakarak:</span></p>

<p class="msonormal2"><span lang="TR" class="calibre1">- Merak etme, tamir
edeceğiz, dedi.</span></p>

<p class="msonormal2"><span lang="TR" class="calibre1">Yaratık kıkırdadı:</span></p>

<p class="msonormal2"><span lang="TR" class="calibre1">- Yalancı.</span></p>

<p class="msonormal2"><span lang="TR" class="calibre1">Ses yavaş yavaş
yükseldi ve eskisi gibi öfkeli bir çığlık halini aldı,</span></p>

<p class="msonormal2"><span lang="TR" class="calibre1">- Onu bozdun!
Yalancı, yalancı!</span></p>

<p class="msonormal2"><span lang="TR" class="calibre1">İhtiyar
pençesi sanki bir silâh gibi kullanmak istercesine bisikleti kavradı,
fakat aynı zamanda kendi çıplak kolundaki lekeleri gördü. Çığlığı
yine hıçkırığa döndü.</span></p>

<p class="msonormal2"><span lang="TR" class="calibre1">- Tamir edin...
Yalvarırım tamir edin...</span></p>

<p class="msonormal2"><span lang="TR" class="calibre1">İhtiyarın
gözleri yerinden fırlayacakmış gibi açıldı, göğsü
şiddetle inip kalktı, sonra kaldırıma yığılıp
kaldı. Ölmüş olduğu açıkça belliydi.</span></p>

<p class="msonormal2"><span lang="TR" class="calibre1">Makkoy, hemen
ihtiyarın yanına diz çöktü ve trikorderle muayene etti.</span></p>

<p class="msonormal2"><span lang="TR" class="calibre1">- Mümkün değil,
diye söylendi. Körk:</span></p>

<p class="msonormal2"><span lang="TR" class="calibre1">- Ölmesi mi? diye
sordu.</span></p>

<p class="msonormal2"><span lang="TR" class="calibre1">- Hayır, bu
zamana kadar yaşamış olması. Vücut ısısı
yetmiş dereceden fazla. Cayır cayır yanıyor olmalıydı.
Kimse bu vücut ısısıyle yaşayamaz.</span></p>

<p class="msonormal2"><span lang="TR" class="calibre1">Körk, birden başını
kaldırıp etrafını dinledi. Sol taraftaki ara sokaktan gelen
başka bir ses daha vardı.</span></p>

<p class="msonormal2"><span lang="TR" class="calibre1">Gergin bir sesle:</span></p>

<p class="msonormal2"><span lang="TR" class="calibre1">- Başka biri
mi? diye fısıldadı. Birisi sessizce bize yanaşmaya çalışıyor...
orada. Onu yakalayıp bilgi almaya çalışalım... Haydi!</span></p>

<p class="msonormal2"><span lang="TR" class="calibre1">Ara sokağa doğru
koştular. Birisinin önlerinden koştuğunu duyabiliyorlardı.</span></p>

<p class="msonormal2"><span lang="TR" class="calibre1">Girdikleri ara
sokak, çıkmaz bir sokaktı ve dip tarafında küçük bir apartıman
vardı. Önlerinden kaçanın o apartımandan başka
saklanabileceği yer yoktu. Fazer tabancaları ateşe hazır
bir vaziyette dikkatle apartımana girdiler.</span></p>

<p class="msonormal2"><span lang="TR" class="calibre1">Yaptıkları
araştırma onları, bir zamanlar oturma odası olduğu
anlaşılan bir odaya götürdü. Odada tozlu bir piyano ve nota sehpasının
üzerinde bir çocuğun çalışma defteri vardı. Kahverengi
yapraklardan birinin üzerine, «Pratik, pratik, pratik!» kelimeleri yazılmıştı.
Odada küçük bir dolaptan başka saklanacak yer yoktu. Dolabın kapağına
kulağım dayayıp dinleyen Körk, heyecanlı soluk alışları
ve belirsiz bir çıtırtıyı duydu. Eliyle bir işaret
verince, Spak ve iki güvenlik personeli fazer tabancalarını dolabın
kapısına doğru çevirdiler.</span></p>

<p class="msonormal2"><span lang="TR" class="calibre1">Körk:</span></p>

<p class="msonormal2"><span lang="TR" class="calibre1">- Çık dışarı!
diye seslendi. Sana kötülüğümüz dokunmaz! Dışarı çık!</span></p>

<p class="msonormal2"><span lang="TR" class="calibre1">Cevap yoktu, fakat
soluk sesleri artık kesindi. Körk, anî bir hamleyle dolabın kapısını
açtı.<span class="calibre1">                </span></span></p>

<p class="msonormal2"><span lang="TR" class="calibre1">Esmer, on dört yaşlarında...
belki de daha küçük bir kız, çürümüş elbiseler, eski ayakkabılar,
tozlu bir şemsiye bulunan dolabın ortasına çökmüş,
gizlenmeye çalışıyordu. Küçük kızın çok korkmuş
olduğu, yüzünden açıkça okunuyordu.</span></p>

<p class="msonormal2"><span lang="TR" class="calibre1">Küçük kız:</span></p>

<p class="msonormal2"><span lang="TR" class="calibre1">- Ne olur, dedi.
Bana kötülük yapmayın.</span></p>

<p class="msonormal2"><span lang="TR" class="calibre1">Neden geri
döndünüz?<span class="calibre1"> </span></span></p>

<p class="msonormal2"><span lang="TR" class="calibre1">Körk:</span></p>

<p class="msonormal2"><span lang="TR" class="calibre1">- Sana kötülük
yapmayacağız, dedi. Yardım etmek istiyoruz.</span></p>

<p class="msonormal2"><span lang="TR" class="calibre1">Küçük kıza
elini uzattı, fakat kız, dolabın dip tarafına doğru
çekilip büzüldü. Körk çaresizlik içinde çevresine bakınınca, Çavuş
Canis Rand hemen yürüdü ve dolabın önüne diz çöktü.</span></p>

<p class="msonormal2"><span lang="TR" class="calibre1">- Korkma, yavrum,
dedi. Sana kimse kötülük etmeyecek. Söz veriyoruz.</span></p>

<p class="msonormal2"><span lang="TR" class="calibre1">Kız yerinden kımıldamadan:</span></p>

<p class="msonormal2"><span lang="TR" class="calibre1">- Yaptığınız
şeyleri hatırlıyorum, dedi. Bağırdınız, yaktınız,
insanlara kötülük yaptınız. Canis Rand:</span></p>

<p class="msonormal2"><span lang="TR" class="calibre1">- Onlar biz değildik,
dedi. Dışarı çık da olanları bize anlat.</span></p>

<p class="msonormal2"><span lang="TR" class="calibre1">Kız kararsız
görünüyordu, ama Canis'in, elinden tutup bir sandalyeye götürmesine itiraz
etmedi. Sandalyeye oturduğu zaman havaya bir toz bulutu yükseldi.</span></p>

<p class="msonormal2"><span lang="TR" class="calibre1">Kız yerinden
her an fırlayıp kaçmaya hazır görünüyordu.</span></p>

<p class="msonormal2"><span lang="TR" class="calibre1">- Bir oyununuz var,
dedi. Fakat oynayamam. Kuralları bilmiyorum. </span></p>

<p class="msonormal2"><span lang="TR" class="calibre1">Körk:</span></p>

<p class="msonormal2"><span lang="TR" class="calibre1">- Biz de
bilmiyoruz, dedi. Buradaki insanlara ne oldu? Bir savaş mı? Yoksa
salgın bir hastalık mı? Yoksa başka yere göç ettiklerinde
seni burada mı unuttular?</span></p>

<p class="msonormal2"><span lang="TR" class="calibre1">- Sizin bilmeniz
gerek. Siz yaptınız... siz ve diğer gruplar.</span></p>

<p class="msonormal2"><span lang="TR" class="calibre1">- Grup mu? Grup
dediğin nedir? Kız şaşkınlıkla Körk'e baktı.</span></p>

<p class="msonormal2"><span lang="TR" class="calibre1">- Siz grupsunuz.
Bütün yaşlılar.</span></p>

<p class="msonormal2"><span lang="TR" class="calibre1">Canis:</span></p>

<p class="msonormal2"><span lang="TR" class="calibre1">- Yetişkin insanları
kastediyor, Kaptan, dedi.</span></p>

<p class="msonormal2"><span lang="TR" class="calibre1">Elinde trikorderle
ağır ağır odada dolaşan Spak, Körk'ün yanma döndü,
yüzünde şaşkın bir ifade vardı.</span></p>

<p class="msonormal2"><span lang="TR" class="calibre1">- Kız burada oturuyor
olamaz, Kaptan, dedi. Tozlar, en azından üç yüz yıldan, hatta daha
fazla zamandan beri hiç bozulmamış. Radyo aktivite, kimyasal bozukluk
yok... Sadece çok eski toz.</span></p>

<p class="msonormal2"><span lang="TR" class="calibre1">Körk, tekrar kıza
döndü.</span></p>

<p class="msonormal2"><span lang="TR" class="calibre1">- Küçük hanım...
Sahi aklıma geldi, ismin nedir?</span></p>

<p class="msonormal2"><span lang="TR" class="calibre1">- Miri.</span></p>

<p class="msonormal2"><span lang="TR" class="calibre1">- Peki, Miri,
grubun bir şeyler yaptığını söyledin. İnsanları
yakmışlar, kötülük yapmışlar. Neden?</span></p>

<p class="msonormal2"><span lang="TR" class="calibre1">- Hastalanmaya başladıkları
zaman yaptılar. Biz saklanmak zorunda kaldık. Miri, umutla Körk'e
baktı.</span></p>

<p class="msonormal2"><span lang="TR" class="calibre1">- Doğru mu yapıyorum?
Doğru bir oyun mu?</span></p>

<p class="msonormal2"><span lang="TR" class="calibre1">- Çok iyi yapıyorsun.
Büyüklerin hastalandığını söyledin. Öldüler mi?</span></p>

<p class="msonormal2"><span lang="TR" class="calibre1">- Büyükler daima
ölürler. Kızın söylediği manalıydı, ama sorulan'
sorunun cevabı değildi.</span></p>

<p class="msonormal2"><span lang="TR" class="calibre1">- Peki, çocuklar ne
oldu?</span></p>

<p class="msonormal2"><span lang="TR" class="calibre1">- Yalnızlar mı?
Onlar ölmez. Buradayız, öyle değil mi? Makkoy:</span></p>

<p class="msonormal2"><span lang="TR" class="calibre1">- Senden başka
çocuklar da var mı? Diye sordu. Kaç çocuk var?<span class="calibre1">   </span></span></p>

<p class="msonormal2"><span lang="TR" class="calibre1">- Hepsi buradalar.
Körk:</span></p>

<p class="msonormal2"><span lang="TR" class="calibre1">- Mistir Spak,
dedi. Güvenlik personelini ara ve çocukları araştır... Demek ki
büyüklerin hepsi gittiler?</span></p>

<p class="msonormal2"><span lang="TR" class="calibre1">- Hastalandıktan
sonra... Biliyorsunuz... Bir yalnıza olduğu zaman. Sonra siz de onlar
gibi olursunuz. Onların yaptığı gibi, insanları
incitmek istersiniz.</span></p>

<p class="msonormal2"><span lang="TR" class="calibre1">Makkoy:</span></p>

<p class="msonormal2"><span lang="TR" class="calibre1">- Miri, dedi. Dışarıda
birisi bize saldırdı. Sen de gördün, değil mi? O da bir grup
muydu? Kız hafifçe titreyerek:</span></p>

<p class="msonormal2"><span lang="TR" class="calibre1">- O Floyd'du, dedi.
Ona da oldu. O da kötü oldu. Bana da oluyor. Bu nedenledir ki artık arkadaşlarımla
oynayamıyorum. İçimizden biri değişmeye başlayınca,
geri kalan çocuklar ondan Korkarlar... Oyununuzu beğenmedim. Eğlenceli
değil.</span></p>

<p class="msonormal2"><span lang="TR" class="calibre1">Körk ısrar
etti:</span></p>

<p class="msonormal2"><span lang="TR" class="calibre1">- Neden korkuyorlar?</span></p>

<p class="msonormal2"><span lang="TR" class="calibre1">- Floyd'u gördünüz.
Her şeye kötülük yapmak isterler. Önce şu korkunç lekeler vücudunuzu
sarar. Sonra sen de Grup olursun ve insanlara kötülük etmek ister, onları
öldürürsün.</span></p>

<p class="msonormal2"><span lang="TR" class="calibre1">Körk:</span></p>

<p class="msonormal2"><span lang="TR" class="calibre1">- Biz onlardan değiliz,
dedi. Biz çok uzaklardan, uzaklardaki yıldızlardan geldik. Birçok şey
biliyoruz. Belki size yardım edebiliriz, tabiî siz bize yardım
ederseniz.</span></p>

<p class="msonormal2"><span lang="TR" class="calibre1">Miri:</span></p>

<p class="msonormal2"><span lang="TR" class="calibre1">- Gruplar yardım
etmezler, dedi. Bunların nedeni hep onlar.</span></p>

<p class="msonormal2"><span lang="TR" class="calibre1">- Biz yapmadık
ve durumu değiştirmek istiyoruz. Eğer bize güvenirseniz, belki işimizi
kolaylaştırırsınız.</span></p>

<p class="msonormal2"><span lang="TR" class="calibre1">Canis, kızın
yanağını okşadı.</span></p>

<p class="msonormal2"><span lang="TR" class="calibre1">- Lütfen, yardımcı
olur musun?</span></p>

<p class="msonormal2"><span lang="TR" class="calibre1">Uzun süren bir
dakikadan sonra Miri ilk kez gülümsedi.</span></p>

<p class="msonormal2"><span lang="TR" class="calibre1">Fakat konuşmasına
fırsat kalmadan, dışarda bir gümbürtü koptu. Sanki birisi, içi
teneke kutu dolu bir çöp kutusunu bir damın üzerine boşaltmıştı.
Bu sesi, fazer ışınlarının hışırtısı
izledi.</span></p>

<p class="msonormal2"><span lang="TR" class="calibre1">Çok uzaklardan ve
tahmine göre yüksek bir yerden çocuk sesi duyuldu:</span></p>

<p class="msonormal2"><span lang="TR" class="calibre1">- Nyah nyah nyah
nyah. NYAH, Nyah! Spak'ın sesi haykırdı:</span></p>

<p class="msonormal2"><span lang="TR" class="calibre1">- Nöbetçiler.</span></p>

<p class="msonormal2"><span lang="TR" class="calibre1">Sanki her yönden
geliyormuş gibi, sürüyle haykırış Spak'ın haykırışına
cevap verdi:</span></p>

<p class="msonormal2"><span lang="TR" class="calibre1">- Nyah nyah nyah
nyah NYAH, nyah! Sonra, haykırışların ekosundan başka ses
duyulmaz oldu. Körk:</span></p>

<p class="msonormal2"><span lang="TR" class="calibre1">- Arkadaşların
her halde ortaya çıkmak istemiyorlar, dedi. Makkoy:</span></p>

<p class="msonormal2"><span lang="TR" class="calibre1">- Belki de atacağımız
ilk adım bu olmayacak, Cim, dedi. Burada her ne olduysa, bir yerlerde
muhakkak kaydı olmalı. Eğer bir şeyler yapacaksak, önce
hastalık nedenlerini araştırmak zorundayız. En iyi yer, her
halde buradaki sağlık merkezidir. Sen yerini biliyor musun, Miri?
Doktorların çalıştıkları bir yer var mı? Belki de
hükümet binası gibi bir yer?</span></p>

<p class="msonormal2"><span lang="TR" class="calibre1">Miri, tiksintiyle
yüzünü buruşturdu.</span></p>

<p class="msonormal2"><span lang="TR" class="calibre1">- Orayı
biliyorum. Onlar ve iğneleri. Kötü bir yer. Hiç birimiz oraya gitmeyiz.
Körk:</span></p>

<p class="msonormal2"><span lang="TR" class="calibre1">- Ama oraya
muhakkak gitmemiz gerekiyor, dedi. Eğer size yardım edeceksek, bizim
için orası çok önemli. Lütfen bizi oraya götür.</span></p>

<p class="msonormal2"><span lang="TR" class="calibre1">Miri, bir anlık
tereddütten sonra Körk'ün uzattığı elini tuttu. Sonra hayret
etmiş gibi Körk'ün yüzüne baktı.</span></p>

<p class="msonormal2"><span lang="TR" class="calibre1">- Cim güzel bir
isim, dedi. Çok hoşuma gitti.</span></p>

<p class="msonormal2"><span lang="TR" class="calibre1">- Ben de senin
ismini beğendim. Senden hoşlandım.</span></p>

<p class="msonormal2"><span lang="TR" class="calibre1">- Hoşlandığını
biliyorum. Sen gerçekten de bir grup olamazsın. Sen... çok değişiksin.</span></p>

<p class="msonormal2"><span lang="TR" class="calibre1">Miri, gülümsedi ve
zarif bir tavırla ayağa kalktı. Ayağa kalkarken, Körk'ün
yüzüne baktı. Körk, kızın elinin birden kasıldığını
hissetti. Sonra Miri, elini dikkatle Körk'ün elinden çekti.</span></p>

<p class="msonormal2"><span lang="TR" class="calibre1">Boğulacakmış
gibi bir sesle:</span></p>

<p class="msonormal2"><span lang="TR" class="calibre1">- Oh! dedi.
Yakalandın bile!</span></p>

<p class="msonormal2"><span lang="TR" class="calibre1">Körk, ne göreceğini
tahmin ederek başını eğip baktı. Elinin üstünde, bir
kuş yumurtası büyüklüğünde morumsu mavi bir leke vardı.</span></p>

<p class="msonormal2"><span lang="TR" class="calibre1">Laboratuvar çok iyi
donatılmıştı. Dikkatle izale edilmiş olması,
pencere bulunmaması masa ve aletlerin tahmin edildiği kadar tozlanmasını
önlemişti. Laboratuvarın büyüklüğü ve pencereden yoksun olması
bir mezar havasını veriyorsa da, Atılgan personelinin şikâyet
etmesi için özel bir neden yoktu. Körk, buradaki malzemelerin başkaları
için bir önem taşımamış olmasına memnundu; çünkü burası
da diğer yerler gibi talan edilmiş olabilirdi.</span></p>

<p class="msonormal2"><span lang="TR" class="calibre1">Mavi lekeler şimdi
bütün personelde görülmeye başlamıştı. Yalnız
Spak'ın lekeleri daha küçüktü ve yayılma hızı diğerlerine
göre yavaştı. Tabiî, Spak’ın yarı Volkan yarı Dünya'lı
olması nedeniyle buna şaşırmamak gerekirdi; ancak Spak bile
bu hastalığa karşı bağışıklık
gösterememiş, yalnız hastalığın daha çabuk yayılmasına
karşı bir direnç gösterebilmişti.</span></p>

<p class="msonormal2"><span lang="TR" class="calibre1">Makkoy, mavi
lekeler üzerinde biyopsi incelemesi yaptı. Bazı örnekleri özel
ilâçlarla lekeledi, bazılarına da birçok kimyasal denemeler uyguladı.
Kan üzerinde yaptığı incelemede mavi renkli, spiroşet
virüslerine çok benzeyen aktif, çok çabuk üreyen bir çeşit bakteri tespit
etti. Mamafih, Makkoy, hastalığın asıl nedenini bu
bakterilere bağlayamıyor ve bu bakterilerin ancak ikinci planda kaldığını
düşünüyordu.</span></p>

<p class="msonormal2"><span lang="TR" class="calibre1">- Her şeyden
önce, gemiden getirttiğim deney hayvanlarına bir etkileri olmuyor,
dedi. Bu bakımdan Koch postulatına uygulanması olanak dışı
kalıyor. İkincisi, lekeli dokuda anormal derecede yüksek sayıda
mitotik şekiller var ve tüm görünüş, üstü pul olan metaplazya ile
neoplazm arası. Üçüncüsü, kromozom tablosu öyle çok yer değişimleri
gösteriyor ki...</span></p>

<p class="msonormal2"><span lang="TR" class="calibre1">Körk, hemen elini
kaldırıp Makkoy'u susturdu:</span></p>

<p class="msonormal2"><span lang="TR" class="calibre1">- Yeter, yeter, nasılsa
söylediklerinden bir şey anlamadım. Bütün bu söylediklerinin sonucu
neye bağlanıyor?</span></p>

<p class="msonormal2"><span lang="TR" class="calibre1">Makkoy:</span></p>

<p class="msonormal2"><span lang="TR" class="calibre1">- Asıl hastalığa
bir virüsün neden olduğunu sanıyorum, dedi. Tabiî, spiroşetlerin
de hastalığı hızlandırmakta rolü oluyor. Dünya'da,
buna benzer bir hastalık var. Vincent anjini adı veriliyor. Bu hastalıkta
iki mikroorganizma birlikte çalışır.</span></p>

<p class="msonormal2"><span lang="TR" class="calibre1">- Spiroşetler
bulaşık mıdır?</span></p>

<p class="msonormal2"><span lang="TR" class="calibre1">- Dokunmayla bulaşabilirler.
Sen ve Çavuş Rand, Miri'den, biz de sizin ikinizden aldık. Körk:</span></p>

<p class="msonormal2"><span lang="TR" class="calibre1">- Şu halde, başka
kimseye de bulaşmasını önlemeliyim, dedi.</span></p>

<p class="msonormal2"><span lang="TR" class="calibre1">Sonra telsiz cihazını
çıkardı:</span></p>

<p class="msonormal2"><span lang="TR" class="calibre1">- Körk'ten Atılgan'a.
Hiç kimse, tekrar ediyorum, hiç kimse, her ne olursa olsun, ileri bir emre
kadar bu gezegene inmeyecek. Gezegende son derece salgın bir hastalık
var. İçimizden birinin gemiye dönmesi halinde, tam bir dekontaminasyon
sistemi uygulanmasını istiyorum.</span></p>

<p class="msonormal2"><span lang="TR" class="calibre1">Makkoy, Körk'ü
dürttü:</span></p>

<p class="msonormal2"><span lang="TR" class="calibre1">- Kompütör?</span></p>

<p class="msonormal2"><span lang="TR" class="calibre1">- Ah, evet. Bize en
büyük portatif bir Bîyo-kompütör gönderin. Geri aldığınızda
da etüv işlemini uygulayın.</span></p>

<p class="msonormal2"><span lang="TR" class="calibre1">Spak:</span></p>

<p class="msonormal2"><span lang="TR" class="calibre1">- Kaptan, diye
seslendi. Spak, bu arada hemen hemen bütün duvarı kaplayan dosya dolaplarını
karıştırıyordu.</span></p>

<p class="msonormal2"><span lang="TR" class="calibre1">Şimdi, bir
elindeki dosyayı işaret ederek Kaptanı yanına çağırıyordu.</span></p>

<p class="msonormal2"><span lang="TR" class="calibre1">- Burada bir şey
bulduğumu sanıyorum.</span></p>

<p class="msonormal2"><span lang="TR" class="calibre1">Makkoy'u mikroskobu
başında bırakarak hep beraber Spak’ın yanma gittiler. Spak,
dosyayı Körk'e verdikten sonra başka dosyalar çıkarmaya başladı.</span></p>

<p class="msonormal2"><span lang="TR" class="calibre1">- Bunlardan bir
çekmece dolusu var. Yüzlerce insan bunların üzerinde çalışmış
olmalı. Portatif bir Biyo-kompütör bütün bu bilgileri bir yıldan önce
çözümleyemez.</span></p>

<p class="msonormal2"><span lang="TR" class="calibre1">Körk:</span></p>

<p class="msonormal2"><span lang="TR" class="calibre1">- Şu halde biz
de bu bilgileri telsizle geminin kompütörüne aktarırız, dedi.</span></p>

<p class="msonormal2"><span lang="TR" class="calibre1">Sonra elindeki
dosyaya baktı. Dosyanın üzerinde bir başlık yazısı
vardı:</span></p>

<p class="msonormal2"><i class="calibre16"><span lang="TR" class="calibre1">GELİŞİM RAPORU</span></i></p>

<p class="msonormal2"><i class="calibre16"><span lang="TR" class="calibre1">HAYATI UZATMA PROJESİ</span></i></p>

<p class="msonormal2"><i class="calibre16"><span lang="TR" class="calibre1">GENETİK BÖLÜMÜ</span></i></p>

<p class="msonormal2"><span lang="TR" class="calibre1">Canis Rand:</span></p>

<p class="msonormal2"><span lang="TR" class="calibre1">- Demek ki bütün
mesele buymuş, dedi. Körk:</span></p>

<p class="msonormal2"><span lang="TR" class="calibre1">- Henüz bilmiyoruz,
dedi. Fakat düşündüğün gibiyse, galaksinin en büyük tepkilerinden
biri olacak. Pekâlâ, işe başlayalım. Miri, sen de yardım
edebilirsin: bu dosyaları kategorisine göre şu büyük masanın
üzerine sırala. Genetik, viroloji, bağışıklık
falan filan. Kelimelerin anlamını kavramaya çalışma sadece
başlıklarına göre ayır.</span></p>

<p class="msonormal2"><span lang="TR" class="calibre1">Durum, insanı çıldırtacak
kadar yavaş bir tempoyla aydınlığa kavuştu. Genel
prensipler, daha işin başından açıkça belli oluyordu: vücut
hücrelerinin aşınmasına karşı, bu hücrelerin yeniden
tamir yönüne gidilmesi üzerine kurulmuş bir girişimdi. Yaşlanma,
normal fonksiyon gösteren hücrelerin değişimle kısmen tahrip
olmasından ileri gelmektedir. Hücrelerin değişimi de, dış
etkenlerden meydana gelmekte ve böylece genetik şifresi bozulmaktadır.
Koloni bilginlerinin, dış etkenlerin engellenemeyeceğini
bilmeleri gerekirdi. Bunu bildikleri halde, kan dolaşımında,
gerçek hücre tahribi oluncaya kadar pasif kalacak olan virüse benzer bir unsur
yaratmaya çalışmışlardı. Hücre tahrip olduğu
zaman, virüsler hemen harekete geçerek hücreye girecekler ve gerekli tamiri yapacaklardı.
Virüs, hemen doğumdan sonra verilerek, vücudun virüse karşı
tepkisi önlenecekti. Ayrıca, virüsün doğumdan hemen sonra vücuda
verilmesiyle, vücudun normal büyümesi engellenmemiş olacaktı.
Ergenlik çağına kadar vücutta pasif kalacak olan virüs, ancak
ergenlik çağında hormonların uyarısıyle çalışmaya
başlayacaklardı.</span></p>

<p class="msonormal2"><span lang="TR" class="calibre1">Makkoy:</span></p>

<p class="msonormal2"><span lang="TR" class="calibre1">- Hayatımda
hiç böylesine saçma bir proje duymadım, dedi. Eğer böyle bir şey
yapılabilmiş olsaydı, kanserin önlenmesi çok kolaylaşacaktı.
Zaten kanser, özellikle öldürücü formda, yaşlanma nedeniyle hücrelerin
fazlaca üremesinden doğmaktadır.</span></p>

<p class="msonormal2"><span lang="TR" class="calibre1">Spak:</span></p>

<p class="msonormal2"><span lang="TR" class="calibre1">- Fakat projeleri gerçekleşmedi,
dedi.</span></p>

<p class="msonormal2"><span lang="TR" class="calibre1">Buldukları
virüs kontrollerinden çıktı. Ah, hayat süresini uzattığı
gerçek, ama yalnızca çocuklarda. Fakat ergenlik çağma girdiklerinde,
ölümden kurtulamazlar. Canis Rand:</span></p>

<p class="msonormal2"><span lang="TR" class="calibre1">- Ne kadar? diye
sordu.</span></p>

<p class="msonormal2"><span lang="TR" class="calibre1">- Yani, hayatı
ne kadar uzatır mı demek istiyorsun? Denemeler fazla ileri gidemediği
için kesin olarak söyleyemeyiz. Bütün bildiğimiz yaşlanma hızı:
aşılanmış insan, yaklaşık olarak objektif zamanla
her yüz yılda bir ay yaşlanır. Çocuklarda böyle olduğu açıkça
belli.</span></p>

<p class="msonormal2"><span lang="TR" class="calibre1">Canis, Miri'ye baktı.</span></p>

<p class="msonormal2"><span lang="TR" class="calibre1">- Yüz yılda
bir ay! dedi. Demek deney üç yüz yıl önce yapıldı! Ebedî
çocukluk... Bir rüya gibi.</span></p>

<p class="msonormal2"><span lang="TR" class="calibre1">Körk:</span></p>

<p class="msonormal2"><span lang="TR" class="calibre1">- Çok kötü bir
rüya, Çavuş, dedi. Daima deneyler ve sorumluluklarla öğreniriz. Miri
ve arkadaşları bu iki şeyden de yoksun. Çıkmaz bir sokakta
yaşıyorlar.</span></p>

<p class="msonormal2"><span lang="TR" class="calibre1">Makkoy:</span></p>

<p class="msonormal2"><span lang="TR" class="calibre1">- Sokağın
sonunda çirkin bir ölüm onları bekliyor, dedi. Bu kadar çocuğun bu
ölümden kurtulabilmesi çok şaşırtıcı. Miri, bütün
gruplar öldükten sonra yaşamınızı nasıl sürdürdünüz?</span></p>

<p class="msonormal2"><span lang="TR" class="calibre1">Miri:</span></p>

<p class="msonormal2"><span lang="TR" class="calibre1">- Oyunlarımız
vardı, dedi. Eğlendik. Yapacağımız şeyleri
engelleyecek kimse yoktu.</span></p>

<p class="msonormal2"><span lang="TR" class="calibre1">Acıktığımız
zaman da bir şey alıp yedik. Konserve halinde birçok yiyecek ve bir
sürü açacak vardı.<span class="calibre1">                </span></span></p>

<p class="msonormal2"><span lang="TR" class="calibre1">- Açacak mı?<span class="calibre1">       </span></span></p>

<p class="msonormal2"><span lang="TR" class="calibre1">- Bilirsin.</span></p>

<p class="msonormal2"><span lang="TR" class="calibre1">Miri, parmağiyle
havada bir konserve açacağının resmini çizdi.</span></p>

<p class="msonormal2"><span lang="TR" class="calibre1">Canis, dudaklarına
kadar yükselen kahkahayı zorlukla engelleyerek başını
çevirdi.</span></p>

<p class="msonormal2"><span lang="TR" class="calibre1">Miri:</span></p>

<p class="msonormal2"><span lang="TR" class="calibre1">- Cim... Aradığını
bulduğuna göre... gidecek misin? diye sordu. Körk:</span></p>

<p class="msonormal2"><span lang="TR" class="calibre1">- Hayır, dedi.
Öğrenmemiz gereken daha bir sürü şey var. Grup diye adlandırdığın
büyükler, deneylerini belirli ve kesin bir sırayla yapmışlar,
zaman çizelgesi gibi. Bir şey bulabildin mi, Mistir Spak?</span></p>

<p class="msonormal2"><span lang="TR" class="calibre1">- Hayır,
kaptan. Başka bir yerde saklanmış olması muhtemel. Eğer
bu proje benim olsaydı, bunu bir kasada saklardım. Bütün kilitleri
açacak olan anahtar o kasada olmalı.</span></p>

<p class="msonormal2"><span lang="TR" class="calibre1">- Haklısın
sanıyorum. Miri, kasayı bulmadan önce, virüsü tespit ederek bir aşı
yapmanız mümkün olamaz.</span></p>

<p class="msonormal2"><span lang="TR" class="calibre1">Miri:</span></p>

<p class="msonormal2"><span lang="TR" class="calibre1">- Çok güzel, dedi.
Yani. gitmeyeceksiniz demek istedim. Biz de gruplar gibi oluncaya kadar... eğlenebiliriz.</span></p>

<p class="msonormal2"><span lang="TR" class="calibre1">- Hastalıktan
hâlâ kurtulmamız mümkün. Mistir Spak, öteki çocukları bulduğunu
sanmıyorum, öyle değil mi?</span></p>

<p class="msonormal2"><span lang="TR" class="calibre1">- Ne yazık ki,
evet. Bölgeyi çok iyi biliyorlar. Fareler gibi deliklerine girip kayboluyorlar.</span></p>

<p class="msonormal2"><span lang="TR" class="calibre1">- Pekâlâ, başka
bir şey deneyelim. Miri, çocuklardan bazısını bulmamıza
yardım eder misin?</span></p>

<p class="msonormal2"><span lang="TR" class="calibre1">Miri kesinlikle:</span></p>

<p class="msonormal2"><span lang="TR" class="calibre1">- Hiç birini
bulamazsınız, dedi. Korkuyorlar. Sizden hoşlanmıyorlar.
Benden de korkuyorlar, şimdi, o...</span></p>

<p class="msonormal2"><span lang="TR" class="calibre1">Miri, birden sustu.</span></p>

<p class="msonormal2"><span lang="TR" class="calibre1">Körk:</span></p>

<p class="msonormal2"><span lang="TR" class="calibre1">- Onları inandırmaya
çalışırız, dedi.</span></p>

<p class="msonormal2"><span lang="TR" class="calibre1">- «Yalnızları»
mı? Yapamazsınız. «Yalmz» olmak her şeyden iyidir. Kimse
herhangi bir şeyi anlamanızı bekleyemez.</span></p>

<p class="msonormal2"><span lang="TR" class="calibre1">- Sen anlıyorsun.</span></p>

<p class="msonormal2"><span lang="TR" class="calibre1">Birdenbire Miri'nin
gözleri doldu.</span></p>

<p class="msonormal2"><span lang="TR" class="calibre1">- Ben artık
«Yalnız» değilim. Miri, koşarak odadan çıktı. Canis, küçük
kızın arkasından acıyarak baktı.</span></p>

<p class="msonormal2"><span lang="TR" class="calibre1">- Şu küçük kız...
Körk, sözü tamamladı:</span></p>

<p class="msonormal2"><span lang="TR" class="calibre1">- Senden üç yüz yıl
daha yaşlı, Çavuş. Hemen yanlış düşüncelere
saplanma. Biz farkına varalım ya da varmayalım... virüs onda
birtakım değişiklikler yapmış olabilir.</span></p>

<p class="msonormal2"><span lang="TR" class="calibre1">Fakat bir dakika
sonra Miri, tekrar laboratuvara döndü. Sanki hiç bir şey olmamış
gibi yapacak bir iş istedi. Mistir Spak, laboratuvar-da bulunan bir sürü
kalemtıraştan birini Miri’ye verdi ve kalem açmasını
söyledi. Miri neşeyle işe koyuldu, fakat gözünü Körk'ten bir saniye
olsun ayırmıyordu. Körk, Miri'nin bu hareketini görmemezlikten geldi.</span></p>

<p class="msonormal2"><span lang="TR" class="calibre1">- Kaptan? Atılgan'dan
Farrell konuşuyor. Kompütörü kullanmaya hazırız.</span></p>

<p class="msonormal2"><span lang="TR" class="calibre1">- Pekâlâ, ayrılmayın.
Mister Spak, ne istiyorsun?</span></p>

<p class="msonormal2"><span lang="TR" class="calibre1">Miri bir avuç
dolusu kurşunkalemini kaldırıp gösterdi.</span></p>

<p class="msonormal2"><span lang="TR" class="calibre1">- Bu kadar yeter
mi?</span></p>

<p class="msonormal2"><span lang="TR" class="calibre1">- Ha? Oh... zahmet
olmazsa, biraz daha açabilirsin.</span></p>

<p class="msonormal2"><span lang="TR" class="calibre1">- Neden zahmet
olsun, Cim? Spak elindeki kâğıtları masasının üzerine
yayarken:</span></p>

<p class="msonormal2"><span lang="TR" class="calibre1">- Bu adam, dedi.
Gördüğünüz kâğıtları salgının başlamasından
sonra... son haftalarda yazmış. Son yazdıklarını atlıyorum,
çünkü bu yazılarında, çok hasta olduğunu, artık deli olup
olmadığını bilmediğini belirtiyor, ki doğrudur.
Fakat daha önce hazırladığı bu tablolar ne kadar vaktimiz
kaldığını bize bildirebilir. Sahi, buraya ilk geldiğimiz
zaman gördüğümüz olay, hastalığın son safhası. Adam
öldürme çılgınlığı.</span></p>

<p class="msonormal2"><span lang="TR" class="calibre1">Makkoy:</span></p>

<p class="msonormal2"><span lang="TR" class="calibre1">- Virüsün cinsini
ya da kimyasal yapısını gösteren bir bilgi yok mu? diye sordu.</span></p>

<p class="msonormal2"><span lang="TR" class="calibre1">- Hiç bir şey
yok. Bu raporu başkasının yazdığına inanıyormuş.
Belki de başkası yazmıştır ve bunu henüz öğrenemedik...
Belki do hayal görmeye başladığı ilk zamana rastlamıştır.
Her neyse, birinci safha, şiddetli ateş... eklemlerde ağrı...
görüşte bulanıklık. Sonra, çılgınlık nöbeti yavaş
yavaş kendini gösteriyor. Sahi, Doktor Makkoy, spiroşetler konusunda
haklıydınız... yardımları dokunuyor. Fakat virüsü değil,
çılgınlığı yaratıyorlar. Çılgınlık
bizde daha çabuk olacak, çünkü virüsü Miri kadar uzun süreden beri vücudumuzda
taşımıyoruz.</span></p>

<p class="msonormal2"><span lang="TR" class="calibre1">Körk, ancak duyulabilen
bir sesle:</span></p>

<p class="msonormal2"><span lang="TR" class="calibre1">- Miri'nin durumu
nasıl? diye sordu.</span></p>

<p class="msonormal2"><span lang="TR" class="calibre1">- Bunun için de
kompütörün söyleyeceklerini dinlemeliyiz. Kabaca, bizden sonra beş ya da
altı hafta daha yaşayabilir... tabiî, içimizden biri onu daha önce
öldürmezse...</span></p>

<p class="msonormal2"><span lang="TR" class="calibre1">Miri, daha fazla kalemi
kaldırıp gösterirken sordu:</span></p>

<p class="msonormal2"><span lang="TR" class="calibre1">- Bu kadarı da
yetmez mi? Körk öfkeyle homurdandı:</span></p>

<p class="msonormal2"><span lang="TR" class="calibre1">- Hayır!</span></p>

<p class="msonormal2"><span lang="TR" class="calibre1">Miri'nin dudaklarının
kenarları sarktı, alt dudağı dışarı doğru
çıktı. Ancak duyulabilecek kadar hafif sesle:</span></p>

<p class="msonormal2"><span lang="TR" class="calibre1">- Peki, Cim, dedi.
Seni kızdırmak içirt sormamıştım,</span></p>

<p class="msonormal2"><span lang="TR" class="calibre1">- Özür dilerim, Miri.
Seninle konuşmuyordum ve kızgın da değilim. Körk, Mistir
Spak'a döndü.</span></p>

<p class="msonormal2"><span lang="TR" class="calibre1">- Pekâlâ, demek
hâlâ neyle çarpıştığımızı bilmiyoruz.
Bilgilerini Farrell'e aktar. Hiç değilse, zaman faktörünün ne olduğunu
öğreniriz. Allah kahretsin! Eğer şu virüsün niteliğini bir
öğrenebilseydik, gemide yirmi dört saat içinde bir aşı hazırlanabilirdi.
Fakat ise başlayacak bir noktamız yok.</span></p>

<p class="msonormal2"><span lang="TR" class="calibre1">Makkoy, ağır
ağır:</span></p>

<p class="msonormal2"><span lang="TR" class="calibre1">- Belki de var,
dedi. Yine kompütörle bir hesap yapmak gerekecek, ama işe yarabileceğim'
sanıyorum. Cim, masa başında çalışanların kafaları
nasıl işler bilirsin. Eğer bu laboratuvar da, her hükümet
projesinde gördüğüm laboratuvarlardan biriyse, burada da yapılacak işler
için verilen siparişlerin kopyaları olması gerekir.</span></p>

<p class="msonormal2"><span lang="TR" class="calibre1"><span class="calibre1"> </span></span></p>

<p class="msonormal2"><span lang="TR" class="calibre1">Buralarda bir
yerde, böyle kâğıtların konduğu bir dosya olmalı. Eğer
o dosyayı bulacak olursak, değişik zamanlarda verilen elementler
tüketimi hakkında bilgi edinebiliriz. Herhalde bir şeyler anlayabilirim,
ancak önemli olan bunların analizlerinin yapılabilmesi. Öyle sanıyorum
ki, böyle analizler kayıp olan zaman tablosunu kendiliğinden hazırlayacaktır.
Mistir Spak:</span></p>

<p class="msonormal2"><span lang="TR" class="calibre1">- Gerçekten de çok
zekice bir düşünce, dedi. Asıl mesele...</span></p>

<p class="msonormal2"><span lang="TR" class="calibre1">Körk'ün telsizinden
yükselen sinyal üzerine konuşmasını kesti.</span></p>

<p class="msonormal2"><span lang="TR" class="calibre1">- Körk konuşuyor.</span></p>

<p class="msonormal2"><span lang="TR" class="calibre1">- Farrell'den
gezegendeki partiye. Mistir Spak'ın verdiği tablonun sonucu yedi gün.</span></p>

<p class="msonormal2"><span lang="TR" class="calibre1">Bir an kalemtıraşın
sesinden başka ses duyulmadı.</span></p>

<p class="msonormal2"><span lang="TR" class="calibre1">Sonra Mistir Spak,
sakin bir sesle konuştu:</span></p>

<p class="msonormal2"><span lang="TR" class="calibre1">- Doktor Makkoy'a
demin sormak istediğim soru buydu. Doktorun teklifini çok ilginç
buluyorum, ama sonuç alabilmemiz için bir haftadan uzun bir zamana ihtiyacımız
olacak. Makkoy:</span></p>

<p class="msonormal2"><span lang="TR" class="calibre1">- Bu kadar uzun
zaman gerekmez, dedi. Spiroşetlerin çılgınlığa neden
oldukları gerçekse, antibiyotik kullanmak suretiyle bu etkiyi muhtemelen
ortadan kaldırarak daha uzun bir zaman kazanabiliriz...</span></p>

<p class="msonormal2"><span lang="TR" class="calibre1">Yere düşüp kırılan
bir şeyin sesi duyuldu. Canis Rand, Makkoy'un lam ve lamellerini kromik
asitle temizliyordu. Aşındırıcı sarı sıvı
şimdi döşemeye ağır ağır yayılıyordu.
Bir kısmı Canis'in bacaklarına sıçramıştı. Körk,
bir parça pamuk kaparak diz çöktü ve Canis'in bacaklarını temizlemeye
başladı. Canis:</span></p>

<p class="msonormal2"><span lang="TR" class="calibre1">- Hayır, hayır,
diye hıçkırdı. Bana yardımın dokunamaz... bana yardımın
dokunamaz!</span></p>

<p class="msonormal2"><span lang="TR" class="calibre1">Makkoy'la Spak'ın
yanından geçti ve hıçkırarak laboratuvardan çıktı.</span></p>

<p class="msonormal2"><span lang="TR" class="calibre1">Körk, genç kadının
arkasından koşarken:</span></p>

<p class="msonormal2"><span lang="TR" class="calibre1">- Siz burada kalın,
dedi. Bir dakika kaybetmeden çalışmanız gerekiyor.</span></p>

<p class="msonormal2"><span lang="TR" class="calibre1">Canis, koridorda
durmuş, hıçkıra hıçkıra ağlıyordu. Körk,
Canis'in bacaklarındaki çirkin mavi lekelere aldırmamaya çalışarak
tekrar asiti temizlemeye devam etti. Bu arada Canis'in hıçkırıkları
yavaş yavaş kesildi. Bir süre sonra yumuşak sesle:</span></p>

<p class="msonormal2"><span lang="TR" class="calibre1">- Gemide bacaklarıma
hiç dikkat etmezdin, dedi.</span></p>

<p class="msonormal2"><span lang="TR" class="calibre1">Körk zorlukla
gülmeye çalıştı.</span></p>

<p class="msonormal2"><span lang="TR" class="calibre1">- Komuta göreviyle
çok meşgulüm, Çavuş. Geminin komutası düşünüldüğünden
çok daha güç... Şimdilik oldu, fakat bol su ve sabunla da yıkanmalı.</span></p>

<p class="msonormal2"><span lang="TR" class="calibre1">Yerinden doğrulup
ayağa kalktı. Canis, yorgun görünüyordu, ama eskisi gibi sinirli değildi.<span class="calibre1">               </span></span></p>

<p class="msonormal2"><span lang="TR" class="calibre1">- Kaptan, böyle
davranmamalıydım.</span></p>

<p class="msonormal2"><span lang="TR" class="calibre1">- Biliyorum, ama boş
ver.</span></p>

<p class="msonormal2"><span lang="TR" class="calibre1">- Böylesine bir kayıp
çok saçma... Kaptan, biliyor musunuz düşündüğüm nedir? Saçma olduğunu
biliyorum, ama elimde değil. Hep yirmi dört yaşında olduğumu
düşünüyorum...ve korkuyorum.</span></p>

<p class="msonormal2"><span lang="TR" class="calibre1">- Ben biraz daha yaşlıyım,
Çavuş. Fakat ben de korkuyorum.</span></p>

<p class="msonormal2"><span lang="TR" class="calibre1">- Korkuyor musunuz?</span></p>

<p class="msonormal2"><span lang="TR" class="calibre1">- Elbette. Senin
gibi ben de o insanlardan biri olmak istemiyorum. Hatta korkum sizin korkularınızdan
daha da büyük. Sizin hayatınızdan ben sorumluyum. Sizi buraya ben
getirdim. Hepimizin adına korkuyorum.</span></p>

<p class="msonormal2"><span lang="TR" class="calibre1">Canis:</span></p>

<p class="msonormal2"><span lang="TR" class="calibre1">- Belli
etmiyorsunuz, diye fısıldadı. Hiç belli etmiyorsunuz.
Cesaretiniz her zaman on kişinin cesaretine bedel gibi görünüyor.</span></p>

<p class="msonormal2"><span lang="TR" class="calibre1">Körk kabaca:</span></p>

<p class="msonormal2"><span lang="TR" class="calibre1">- Hepsi numara,
dedi. Korkulacak bir şey olduğu zaman ancak aptallar Korkmaz. Korkmasını
bilmeyen insan, cesur değil sadece aptaldır. Cesaret ancak tehlikeyle
karşılaşıldığı zaman kendisini gösterir. Korkuyla
donmuş gibi kalan bir insan cesaretli olamaz. Özellikle, başkalarının
etkisiyle paniğe kapılmamak cesaret örneği olabilir.</span></p>

<p class="msonormal2"><span lang="TR" class="calibre1">Canis, kendisini
toparlamaya çalışarak:</span></p>

<p class="msonormal2"><span lang="TR" class="calibre1">- Moralimi
yükselttiniz, dedi.</span></p>

<p class="msonormal2"><span lang="TR" class="calibre1">Fakat gözlerinden
süzülen yaşları hâlâ engelleyemiyordu. Parmaklarının ucuyle
gözyaşlarını kuruladı.</span></p>

<p class="msonormal2"><span lang="TR" class="calibre1">- Özür dilerim,
Kaptan, diye mırıldandı. Gemiye dönecek olursak yerime gözleri
sulu olmayan birini atamanızı rica edeceğim.</span></p>

<p class="msonormal2"><span lang="TR" class="calibre1">Kaptan Körk:</span></p>

<p class="msonormal2"><span lang="TR" class="calibre1">- Transfer
talebiniz reddedilmiştir, dedi. Sonra kolunu nazik bir tavırla
Canis'in omzuna doladı. Canis de başını kaldırıp
Körk'e baktı ve gülümsemeye çalıştı. Bu arada yüzlerini
laboratuvarın kapısına doğru dönmüşlerdi.</span></p>

<p class="msonormal2"><span lang="TR" class="calibre1">Miri, kapıda
durmuş onlara bakıyordu. Yumruğunu ağzına bastırmış,
gözleri iri iri açılmıştı. Gözlerinde şaşkınlık,
kınama, kıskançlık, hatta nefret ifadesi vardı. Körk yanılmış
olup olmadığını kestiremedi. Tam konuşmak üzereyken,
Miri, birden döndü ve uzaklaştı. Küçük kızın koşan adım
sesleri yavaş yavaş uzaklaştı, sonra ortalığı
derin bir sessizlik kapladı. Körk başını sallayarak:</span></p>

<p class="msonormal2"><span lang="TR" class="calibre1">- Belâ hiç bir
zaman tek olmaz, dedi. İçeri girsek iyi olacak.</span></p>

<p class="msonormal2"><span lang="TR" class="calibre1">Laboratuvara
girdiklerinde Makkoy ilgiyle sordu:</span></p>

<p class="msonormal2"><span lang="TR" class="calibre1">- Miri nereye gidiyordu?
Sanki acelesi varmış gibi koşuyordu.</span></p>

<p class="msonormal2"><span lang="TR" class="calibre1">- Bilmiyorum. Belki
de arkadaşlarını bulmaya gitmiştir. Belki de bizden artık
sıkılmıştır. Miri'yi düşünecek vaktimiz yok. Şimdi
ne yapıyoruz? Makkoy:</span></p>

<p class="msonormal2"><span lang="TR" class="calibre1">- Kazayı
önlemeye çalışacağız, dedi. Bunu daha önce düşünmeliydim,
ama Canis'in şişeyi düşürerek yaptığı kazadan sonra
aklıma geldi. Burada birçok aşındırıcı element
var, ve şansımız iyi giderse fakında salgın hastalığa
neden olan elementleri de ele alacağız. Herkesin beyaz laboratuvar
gömleği giymesini istiyorum. Üzerimize bir şey döküldüğü zaman
hemen çıkartıp atabiliriz. Şurada bir sandık dolusu gömlek
var. Elbiselerimizi laboratuvarın holüne bırakacağız, yoksa
gemiye döndüğümüz zaman yakmak zorunda kalırız.</span></p>

<p class="msonormal2"><span lang="TR" class="calibre1">- Tamam, gereken
emir verildi. Peki, üzerimizdeki Fazerler falan ne olacak? Makkoy:</span></p>

<p class="msonormal2"><span lang="TR" class="calibre1">- Acil bir durumda
kullanmak üzere bir Fazer tabancasını bırakabilirsiniz, dedi.
Fakat daha sonra atmak şartiyle. Üzerinizde bulunan her şey
laboratuvarın dışında kalacak.</span></p>

<p class="msonormal2"><span lang="TR" class="calibre1">- Tamam. Sonra?</span></p>

<p class="msonormal2"><span lang="TR" class="calibre1">- Tıbbî
analizlerden artık usandım. Bundan böyle, yapılacak işlemler
hep istatistiğe dayanacak... ve her ne kadar fikir benimse de, Korkarım
ki bunu Mistir Spak'ın yönetmesi gerekecek. İstatistikle uğraşmak
her zaman başımı döndürür. Körk, güldü.</span></p>

<p class="msonormal2"><span lang="TR" class="calibre1">- Pekâlâ, Mistir
Spak, görevi devir alın, lütfen.</span></p>

<p class="msonormal2"><span lang="TR" class="calibre1">- Emredersiniz,
Kaptan. Her şeyden önce şu sipariş emirlerini bulmalıyız.
Yani, dosya dolaplarını yeniden karıştırmamız gerekecek.</span></p>

<p class="msonormal2"><span lang="TR" class="calibre1">Ortaya konacak olan
problem basitti: Bir hastalık keşfet.</span></p>

<p class="msonormal2"><span lang="TR" class="calibre1">Muhasebe kayıtlarının
tutulduğu dosya bulundu. Dosyada çok ayrıntılı bilgiler
vardı. Buraya kadar Makkoy'un tahminleri çok doğruydu: kırtasiyeciliğin
yerleştiği bir dünyada on-iki ışık yılından
fazla bir uzaklığa ulaşıldığı halde, masa başında
çalışmaya alışkın olan insanlar, bu alışkanlıklarından
vazgeçmemişlerdi. Laboratuvara giren her türlü malzeme için üç kopya
sipariş emri hazırlanmıştı.</span></p>

<p class="msonormal2"><span lang="TR" class="calibre1">Makkoy, bu kâğıtları
önem derecesine göre kategorilere ayırdı. Her kategori onluk ölçüye
göre düzenlendi (O = Kolay'dan 10 = Zor'a kadar), ve biyo-kompütör, yörüngedeki
Atılgan'ın kompütörüne en az zaman kaybiyle verebilmek üzere, bütün
bu kategorileri «beş» ya da «beş» ten büyük sayı sistemiyle şifreledi.
Şifreleme çok süratliydi; fakat şifrelenecek olan orantılı
ağırlıkların maddelere uygulanması ancak bir insan
yargısiyle yapılabilirdi ve her ne kadar istatistikten hoşlanmadığını
söylediyse de, bu işi gerektiği gibi güvenle yalnızca Makkoy
yapabilirdi. Spak, verilen örnekler arasında istatistik yönünden
hangisinin önemli olduğunu söyleyebilirdi, ama bu örneklerin cinsini ancak
Makkoy tahmin edebilirdi.</span></p>

<p class="msonormal2"><span lang="TR" class="calibre1">İki gün ve
gece durmadan çalışıldı. Üçüncü günün sabahında, Spak:</span></p>

<p class="msonormal2"><span lang="TR" class="calibre1">- Bu kartlar şimdi
Biyo-kompütörün bize verebileceği her şeyi kapsıyor, dedi.</span></p>

<p class="msonormal2"><span lang="TR" class="calibre1">Sonra, bir gün önce
geri dönen, fakat nerede olduğunu açıklamayan, her zamanki gibi çalışmaya
hevesli görünen Miri'ye döndü.</span></p>

<p class="msonormal2"><span lang="TR" class="calibre1">- Miri, eğer
bunları üst üste sıralar ve tekrar şu huniye atarsan, Farrell'e
kolayca okuyabiliriz. Bunların içinde hâlâ aradığımız
gerçeğe rastlayamadığımı itiraf etmek isterim.</span></p>

<p class="msonormal2"><span lang="TR" class="calibre1">Makkoy şaşırtıcı
bir ifadeyle:</span></p>

<p class="msonormal2"><span lang="TR" class="calibre1">- Ben rastladım,
dedi. Eğer virüs tekrar üremiyorsa, hastalıkta aktif olan virüs saf
olamaz, çünkü enjeksiyonla ergenlik çağı arasında vücuttan atılırdı.
Gerçek virüsler bir vücut hücresini ele geçirmedikçe üreyemezler. Oysa bu
virüslerin, cinsiyete göre, on ya da on iki yıl pasif olarak kalması
gerekir. Bunun için de bu virüsün, vücut hücresi dışında,
vücuttaki sıvılardan emebileceği maddelerle beslenip
üreyebilmesi ancak hidrolitik bir ferment yapısına sahip olmasiyle
gerçekleşebilir. Ergenlik çağı hormonlarının uyarması
üzerine, organizmasının bu yapısından ayrılır ve
gerçek bir virüs haline girer. Bu nedenle de, dışarı atılan
organizma parçasının steroid eriyik olması gerekir. Bu takdirde,
akla cinsel steroid gelir. Bütün bu koşulları adım adım
incelemek gerekir.</span></p>

<p class="msonormal2"><span lang="TR" class="calibre1">Körk, gergin sesle:</span></p>

<p class="msonormal2"><span lang="TR" class="calibre1">- Acaba buna bir
isim veremez misin? diye sordu.</span></p>

<p class="msonormal2"><span lang="TR" class="calibre1">- Hiç bir şekilde.
Doğru yolda olduğumu bile bilmiyorum. Bütün bu dipnotlar, yalnızca
içgüdüme dayanır. Fakat bir anlam taşıyor. Geminin kompütörü
bütün bu şifreleri çözdüğü zaman, bu tahmine yakın bir sonuç
alacağımızı sanıyorum. İddia etmek isteyen var mı?</span></p>

<p class="msonormal2"><span lang="TR" class="calibre1">Körk:</span></p>

<p class="msonormal2"><span lang="TR" class="calibre1">- Halen hayatlarımızı
ortaya koymadık mı? dedi. Fakat cevabı bir saate kadar almalıyız.
Mistir Spak, Farrell'i arayın.</span></p>

<p class="msonormal2"><span lang="TR" class="calibre1">Spak başiyle
evet işareti verdi ve laboratuvarla bağlantısını
kestikleri küçük hole çıktı. Bir dakika sonra geri döndü. Spak'ın
yüzünden her ne kadar bir şey anlaşılmıyorsa da, görünüşündeki
bir değişiklik Körk'ün aceleyle ayağa fırlamasına
neden oldu.</span></p>

<p class="msonormal2"><span lang="TR" class="calibre1">- Ne oldu, Mistir
Spak?</span></p>

<p class="msonormal2"><span lang="TR" class="calibre1">- Telsizler
kaybolmuş, Kaptan. Üniformaların cepleri bomboş.</span></p>

<p class="msonormal2"><span lang="TR" class="calibre1">Canis, heyecanla soludu.
Körk, kaşlarını öfkeyle çatarak Miri'ye döndü. Küçük kız,
Körk’ten biraz korkup büzüldü, ama Körk'ün bakışlarına korkusuzca
cevap verdi.</span></p>

<p class="msonormal2"><span lang="TR" class="calibre1">- Bu konuda ne
biliyorsun, Miri?</span></p>

<p class="msonormal2"><span lang="TR" class="calibre1">- Her halde «Yalnız»
lar almıştır. Çalmaktan hoşlanırlar. Bir oyundur.</span></p>

<p class="msonormal2"><span lang="TR" class="calibre1">- Telsiz cihazlarını
nereye götürdüler? Miri omuz silkti.</span></p>

<p class="msonormal2"><span lang="TR" class="calibre1">- Bilmiyorum. Bu da
bir oyundur. Bir şey aldığın zaman, onu başka bir yere
götürürsün.</span></p>

<p class="msonormal2"><span lang="TR" class="calibre1">Körk, kendisine
hâkim olamayarak bir adımda Miri'nin yanma gitti ve kızı
omzundan sıkıca kavradı.</span></p>

<p class="msonormal2"><span lang="TR" class="calibre1">- Bu oyun değil,
dedi. Büyük bir felâket. Telsiz cihazlarını hemen bulmalıyız...
Aksi takdirde bu hastalığın üstesinden gelemeyiz.</span></p>

<p class="msonormal2"><span lang="TR" class="calibre1">Miri birden kıkırdadı.</span></p>

<p class="msonormal2"><span lang="TR" class="calibre1">- O zaman da gitmek
zorunda kalmazsınız.</span></p>

<p class="msonormal2"><span lang="TR" class="calibre1">- Hayır, o
zaman öleceğiz. Şimdi oyunu bırak. Telsiz cihazlarının
nerede olduğunu söyle.</span></p>

<p class="msonormal2"><span lang="TR" class="calibre1">Miri, büyük bir
insan gibi gururla doğruldu. Kızın, salgın hastalıktan
sonra, bir hafta öncesine kadar büyük insan görmediği dikkate alınacak
olursa, çok çabuk öğrendiği açık seçik ortadaydı.</span></p>

<p class="msonormal2"><span lang="TR" class="calibre1">Miri gururlu bir
tavırla:</span></p>

<p class="msonormal2"><span lang="TR" class="calibre1">- Lütfen, Kaptan,
canımı acıtıyorsun, dedi. Neyiniz var? Cihazların
nerede olduğunu nerden bilirim?</span></p>

<p class="msonormal2"><span lang="TR" class="calibre1">Miri, takınmış
olduğu tavrı uzun süre koruyamadı ve tekrar kıkırdamaya
başladı. Körk, ne yapacağını şaşırmıştı.
Artık öfkesi de silinmişti. Kaybolan cihazlardan başka şey
düşünemiyordu.</span></p>

<p class="msonormal2"><span lang="TR" class="calibre1">- Yaptığın
nedir, şantaj mı? Senin de hayatın tehlikede, Miri.</span></p>

<p class="msonormal2"><span lang="TR" class="calibre1">Miri, tatlı
bir ifadeyle:</span></p>

<p class="msonormal2"><span lang="TR" class="calibre1">- Oh, hayır,
dedi. Mistir Spak, beş ya da altı hafta daha yaşayabileceğimi
söyledi. Belki içinizden, diğerlerinden önce ölenler olacak. Ben yine
burada olacağım.</span></p>

<p class="msonormal2"><span lang="TR" class="calibre1">Paçavraya dönmüş
elbisesiyle salma salına kapıya doğru yürüdü. Başka zaman
olsa, onun bu tavrı komik, hatta sevimli bile olabilirdi. Kapıya
gelince durdu ve elini zarif bir tavırla kaldırdı.</span></p>

<p class="msonormal2"><span lang="TR" class="calibre1">- Kaybolan cihazlar
hakkında bir şeyler bildiğimi nerden çıkardığınızı
bilmiyorum. Fakat bana karşı son derece nazik olursanız belki arkadaşlarıma
bazı sorular sorabilirim. Şimdilik, Kaptan, hoşça kalın.</span></p>

<p class="msonormal2"><span lang="TR" class="calibre1">Miri'nin adım
sesleri uzaklaşınca laboratuvarda bulunanlar gürültüyle nefes aldılar.</span></p>

<p class="msonormal2"><span lang="TR" class="calibre1">Makkoy:</span></p>

<p class="msonormal2"><span lang="TR" class="calibre1">- Eh, hiç değilse
Miri'nin yaşantısı süresince bu gezegende televizyon olduğu
söylenebilir, dedi. Kız ne de güzel rol yapıyor.</span></p>

<p class="msonormal2"><span lang="TR" class="calibre1">Bu şaka
üzerine laboratuvardaki gerginlik biraz hafifledi.</span></p>

<p class="msonormal2"><span lang="TR" class="calibre1">Körk:</span></p>

<p class="msonormal2"><span lang="TR" class="calibre1">- Gemi olmadan ne
yaparız? diye sordu. Mistir Spak?</span></p>

<p class="msonormal2"><span lang="TR" class="calibre1">- Çok az şey
yapabiliriz, Kaptan. Biyo-kompütör bu tür işlem için pek yeterli sayılmaz.
Gemi kompütörünün saniyede yapabileceği işi, bu kompütörün
yapabilmesi saatler tutar. Ayrıca, kompütörün analitik yeteneği de yok.</span></p>

<p class="msonormal2"><span lang="TR" class="calibre1">- Kompütörler çıkmadan
önce de insan beyni vardı. Bons, ne dersin?</span></p>

<p class="msonormal2"><span lang="TR" class="calibre1">- Haklısın,
tabiî. Fakat kompütörlerin bize kazandırdığı en büyük şey
zaman artırımı. Bizim de vaktimiz yok. İstediğimiz her
şeyin bulunduğu şu koca geminin yörüngede dönüp durduğunu
düşündükçe...</span></p>

<p class="msonormal2"><span lang="TR" class="calibre1">Körk ters sesle:</span></p>

<p class="msonormal2"><span lang="TR" class="calibre1">- Yakınmalar
sadece daha fazla zaman kaybına neden olur, dedi.</span></p>

<p class="msonormal2"><span lang="TR" class="calibre1">Makkoy, şaşkınlıkla
bakınca, ekledi:</span></p>

<p class="msonormal2"><span lang="TR" class="calibre1">- Özür dilerim,
Bons. Beni de fazlaca etkilemiş olmalı. Makkoy:</span></p>

<p class="msonormal2"><span lang="TR" class="calibre1">- Gerçekten de yakınıyordum,
dedi. Asıl ben özür dilemeliyim. Eh, ne yapalım, insan beyniyle
yetinmek zorundayız. Pastör de kompütör kullanmamıştı...
fakat benden biraz daha zekiceydi. Mistir Spak, şu kartları aptal
kediden al ve tekrar sırala. Önce DNA analizini denemek istiyorum. Eğer
akla yakın bir şekil verecek olursa, onları tekrar elden
geçirecek ve çözüm yolunu bulmaya çalışacağız.</span></p>

<p class="msonormal2"><span lang="TR" class="calibre1">Spak hiç çekinmeden:</span></p>

<p class="msonormal2"><span lang="TR" class="calibre1">- Söylediklerinden
bir şey anlayamadım, diye itiraf etti.</span></p>

<p class="msonormal2"><span lang="TR" class="calibre1">- Açıklayacak
vaktimiz yok, sana şifreleri ben vereceğim, önce LT 426 şifre
numaralı kartı alalım. Sonra, şifrelenmemiş basit
faktörleri ayırması için kediye başvuracağız. Belki hiç
olmayacak, ama şu anda aklıma gelen en umut verici başlangıç.</span></p>

<p class="msonormal2"><span lang="TR" class="calibre1">- Tamam.</span></p>

<p class="msonormal2"><span lang="TR" class="calibre1">Körk, Spak'tan çok
daha fazla şaşırmıştı. Yapılan işleri
anlayabilmesi için ne tıp ne de istatistik bilgisi vardı. Sadece
bekliyor ve ufak tefek şeyleri yaparak yardımcı olmaya çalışıyordu.</span></p>

<p class="msonormal2"><span lang="TR" class="calibre1">Saatler ilerledi ve
başka bir güne atladı, Beyni uyarıcı ilâçlara rağmen
herkes sanki bir rüyadaymış gibi hareket ediyordu. Aslında
herkes korkulu dakikalar yaşıyordu.</span></p>

<p class="msonormal2"><span lang="TR" class="calibre1">Gün arasında
Miri ortaya çıktı ve onların çalışmalarını
bir bakıma alaylı bir ifadeyle izledi. Kimsenin ona aldırdığı
yoktu. Miri'nin yüzündeki alaylı ifade yavaş yavaş kayboldu.
Sonunda sabırsız bir tavırla ayağını yere vurmaya
başladı.</span></p>

<p class="msonormal2"><span lang="TR" class="calibre1">Körk, başını
çevirip kıza bakmak gereğini duymadan sadece:</span></p>

<p class="msonormal2"><span lang="TR" class="calibre1">- Kes şu
gürültüyü, dedi. Yoksa incecik boynunu bir tutuşta koparırım.</span></p>

<p class="msonormal2"><span lang="TR" class="calibre1">Miri hemen ayağını
vurmaktan vazgeçti. Makkoy:</span></p>

<p class="msonormal2"><span lang="TR" class="calibre1">- Bir kez daha
bunları kediye verelim Mistir Spak, dedi. Şimdi D-2'nin fonksiyonları
olan bütün T'leri çekiyoruz. Eğer bunlardan daha çok varsa hapı
yuttuk demektir.</span></p>

<p class="msonormal2"><span lang="TR" class="calibre1">Biyo-kompütör,
Spak'ın verdiği yirmi iki kartı alıp uğuldamaya başladı.
Kompütör yirmi iki karttan sadece birini dışarı verdi.</span></p>

<p class="msonormal2"><span lang="TR" class="calibre1">Makkoy, memnun bir
tavırla kartı alıp tahta sandalyenin düz arkalığına
yaslandı.</span></p>

<p class="msonormal2"><span lang="TR" class="calibre1">Körk:</span></p>

<p class="msonormal2"><span lang="TR" class="calibre1">- Sonuç bu mu? diye
sordu.</span></p>

<p class="msonormal2"><span lang="TR" class="calibre1">- Şimdiden
kesin bir şey söyleyemem. Cim. Belki virüs hakkında verilen bilgidir
ve daha ötesi yoktur.</span></p>

<p class="msonormal2"><span lang="TR" class="calibre1">Spak:</span></p>

<p class="msonormal2"><span lang="TR" class="calibre1">- Şasece çok
az bir önem taşıyor, dedi. Eğer bu, yeni bir üretim üzerine yapılmış
deney olsaydı, ya da buna benzer bir şey olsaydı, hiç düşünmeden
fırlatıp atardım. Fakat içinde bulunduğumuz durum gereğince...</span></p>

<p class="msonormal2"><span lang="TR" class="calibre1">Makkoy:</span></p>

<p class="msonormal2"><span lang="TR" class="calibre1">- İçinde
bulunduğumuz durum gereğince, dedi. Şimdi virüsü sentezle birleştirmek
zorundayız. Sonra da bundan ölü bir virüs aşısı yapacağız.
Hayır, hayır, bu hiç de işe yaramaz, bana da ne oldu? Aşı
olmayacak. Bir antitoksin yapacağız. Daha kuvvetlidir. Cim, güvenlik
personelini uyandır... Zaten bize pek yararları dokunmadı. Kırk
sekiz saat içinde birçok şişenin yıkanıp temizlenmesi
gerekecek.</span></p>

<p class="msonormal2"><span lang="TR" class="calibre1">Körk alnındaki
terleri elinin tersiyle sildi.</span></p>

<p class="msonormal2"><span lang="TR" class="calibre1">- Bons, beynimin
biraz uyuştuğunu hissediyorum. Her halde sen de aynı durumdasın.
Resmen kırk sekiz saatimiz var... fakat yirmi dört saatten sonra mantıklı
davranabilecek miyiz?</span></p>

<p class="msonormal2"><span lang="TR" class="calibre1">Makkoy sakin ve soğuk
bir ifadeyle:</span></p>

<p class="msonormal2"><span lang="TR" class="calibre1">- Oltadaki yemi ya
balığa yedireceğiz, ya da balığı tutacağız,
dedi. Herkes ayağa. Aşçılık dersleri bundan böyle bir
disipline girecek.</span></p>

<p class="msonormal2"><span lang="TR" class="calibre1">Spak:</span></p>

<p class="msonormal2"><span lang="TR" class="calibre1">- Ne yazık ki,
dedi. Mecazî konuşmalar virüsleri kolaylıkla birleştiremiyor.</span></p>

<p class="msonormal2"><span lang="TR" class="calibre1">Körk, bir sinir
nöbetinin eşiğinde olduğunu biliyordu. Mistir Spak'ın, bir şaka
yapmış olduğunu şöyle böyle anlayabiliyordu. Bir süre
sonra, biyo-kompütörün içinde gerçekten de bir kedi beyni olduğunu düşünürse
hiç şaşmaya-çaktı.</span></p>

<p class="msonormal2"><span lang="TR" class="calibre1">- Bana birisi yıkayacağım
şişe versin, dedi. Yoksa sütçü beygiri gibi ayakta uyumaya başlayacağım.</span></p>

<p class="msonormal2"><span lang="TR" class="calibre1">Yirmi dört saatin
sonunda Canis Rand, sağa sola saldırmaya başlamıştı.
Onu zararsız bir hale getirilmek için bağlanması, ancak verilen
yatıştırıcı bir ilâçtan sonra mümkün olabilmişti.
Canis'in çılgınlık nöbetinden bir saat sonra güvenlik
personelinden biri daha bu nöbete tutuldu. Her ikisinin de vücudu tamamen mavi
lekelerle kaplıydı. Bu lekelerin tekil halden çıkıp birleştikten
sonra bütün deriyi kaplamasıyla çılgınlık nöbetlerinin çoğaldığı
artık kaçınılmaz bir gerçek olarak ortaya çıkmıştı.</span></p>

<p class="msonormal2"><span lang="TR" class="calibre1">Miri arada sırada
ortadan kayboluyordu. Fakat çılgınlık nöbetleri sırasında
yerden bitmiş gibi ortaya çıkıyordu. Nitekim her iki olayda da
hazır bulunmuştu. Belki, Miri, durumu kavramış, ya da alay
edermiş gibi görünmeye çalışıyordu, ama Körk'ün kesinlikle
bir tahmin yapması mümkün olamıyordu. Aslına bakılırsa,
Miri'yi fark etmemiş görünmeye çalışmıyordu. Öylesine
yorgundu ki, gözlerinin önünde sadece Birinci Subay’ıyla gemi doktorunun
yaptıkları yer alıyor, ancak, onların yaptıklariyle
ilgilenebiliyordu.</span></p>

<p class="msonormal2"><span lang="TR" class="calibre1">Makkoy'un sesini
sanki çok uzaklardan geliyormuş gibi duydu.</span></p>

<p class="msonormal2"><span lang="TR" class="calibre1">- Şimdi her şey
SPF grubunda toplandı. İkinci kademede canlı bir virüs elde
edeceğiz. Körk, Petri kabının üzerindeki kapağı kaldırdığım
zaman, kaba iki cc. formalin koyacaksın. Sakın yanılma.</span></p>

<p class="msonormal2"><span lang="TR" class="calibre1">- Yanılmam.</span></p>

<p class="msonormal2"><span lang="TR" class="calibre1">Nasılsa bu işlemde
yanılmadı. Yüzyıl kadar uzun gelen bir süre sonra, Makkoy'un
elindeki lastik tapalı küçük şişeyi gördü. Şişede
berrak bir sıvı vardı. Makkoy, enjektörün iğnesini lastik
tapadan daldırmış, enjektöre bu sıvıdan çekiyordu. Körk,
şişeyi, enjektörü ve Makkoy'un ellerini bulanık görüyordu.</span></p>

<p class="msonormal2"><span lang="TR" class="calibre1">Makkoy'un sesi,
sanki sonsuzluktan geliyormuş gibi duyuldu:</span></p>

<p class="msonormal2"><span lang="TR" class="calibre1">- Bu sıvı
ya antitoksindir ya da değildir. Kim bilir, belki de saf zehirdir. Bunun
aslını bize ancak kompütör söyleyebilirdi.</span></p>

<p class="msonormal2"><span lang="TR" class="calibre1">Körk, kapı gıcırtısını
andıran kendi sesini duydu. Konuştuğunun farkında bile değildi.</span></p>

<p class="msonormal2"><span lang="TR" class="calibre1">- Önce Canis'e
yapalım, sonra güvenlik personeline. Onlar ölüme bizden daha yakın.</span></p>

<p class="msonormal2"><span lang="TR" class="calibre1">Makkoy'un sesi yine
duyuldu:</span></p>

<p class="msonormal2"><span lang="TR" class="calibre1">- Bu konuda kararı
ben veririm, Kaptan. Bu ekipte benden başka tecrübe kobayı yok.</span></p>

<p class="msonormal2"><span lang="TR" class="calibre1">Enjektörün iğnesi
hafif bir sesle lastik tapadan çıktı. Körk nasılsa uzanıp
Makkoy'un ancak görebildiği bileğini kavrayabildi. Bu hareketi canının
yanmasına neden oldu. Hem eklem yerleri, hem de başı çatlayacakmış
gibi ağrıyordu. Eklemlerinin arasına sanki bir cisim sokulmuş,
beynine sanki bir çivi batırılmıştı. Acının şiddetiyle
dişlerini sıktı. Kelimeler ağzından zorlukla döküldü:</span></p>

<p class="msonormal2"><span lang="TR" class="calibre1">- Bir dakika daha beklemenin
artık bir zararı olacağını sanmıyorum, Bons.</span></p>

<p class="msonormal2"><span lang="TR" class="calibre1">Körk, etrafını
bir dürbünün ters yönünden görüyormuş gibiydi. Miri, dürbünün ters tarafında
belirinceye kadar başını döndürdü. Miri'yi bir türlü net olarak
göremiyordu. Sanki küçük kız bir görünüp bir kayboluyordu. Körk, Miri'nin
yerini hayal meyal kestirdikten sonra, ona doğru yürüdü ve dalgalanırmış
gibi görünen döşeme üzerinde zorlukla durdu. Düşmemek için ayaklarını
gerektiğinden fazla açtı.</span></p>

<p class="msonormal2"><span lang="TR" class="calibre1">- Miri, dedi. Beni
dinle. Beni dinlemelisin.</span></p>

<p class="msonormal2"><span lang="TR" class="calibre1">Miri başını
çevirdi. Körk uzandı ve istediğinden daha kaba bir şekilde
Miri'nin çenesini tuttu ve başını kendisine doğru çevirdi,
onu kendisine bakmaya zorladı.</span></p>

<p class="msonormal2"><span lang="TR" class="calibre1">Körk, yüzünün feci
bir durumda olduğunu biliyordu. Bütün derisi çirkin görünüşlü mavi
lekelerle kaplanmış, sakalı uzamış, gözlerinin içi kıpkırmızı
olmuş ve gözlerinin altında siyahımsı torbalar belirmişti.
Kelimeleri söyleyebilmek için büyük bir çaba gösteriyordu.</span></p>

<p class="msonormal2"><span lang="TR" class="calibre1">- Yalnızca...
birkaç... saatimiz kaldı. Biz ve hepiniz... sen... bütün arkadaşların
için durum... çok kötü. Yanılıyor da... olabiliriz. İki saat
sonra, ne gruplar ve ne de «Yalnız» lar kalacak... kimse kalmayacak...
ebediyen... hiç bir canlı kalmayacak. Şunlardan... sadece birini...
bana ver... şu makinelerden birini... şu telsizlerden birini istiyorum.
Bütün insanların kanlarını... ellerine bulaştırmak mı...
istiyorsun? Düşün, Miri... hayatında hiç... değilse… bir kez...
düşün, Miri?</span></p>

<p class="msonormal2"><span lang="TR" class="calibre1">Miri, bakışlarını
Körk'ün bakışlarından kaçırdı. Şimdi Canis'e bakıyordu.</span></p>

<p class="msonormal2"><span lang="TR" class="calibre1">Körk, yine Miri'nin
çenesini tutup başını kendisine çevirdi.</span></p>

<p class="msonormal2"><span lang="TR" class="calibre1">- Şimdi... düşünmelisin,
Miri, dedi. Şimdi, şimdi...</span></p>

<p class="msonormal2"><span lang="TR" class="calibre1">Miri, derin derin
soludu. Solukları âdeta titriyordu.</span></p>

<p class="msonormal2"><span lang="TR" class="calibre1">- Deneyeceğim...
Onlardan birini getirmeye çalışacağım.</span></p>

<p class="msonormal2"><span lang="TR" class="calibre1">Sonra, Körk'ün elinden
kurtulup gözden kayboldu.</span></p>

<p class="msonormal2"><span lang="TR" class="calibre1">Makkoy sakin ve soğuk
bir ifadeyle:</span></p>

<p class="msonormal2"><span lang="TR" class="calibre1">- Daha fazla
bekleyemeyiz, dedi. Kompütörün cevabını alsak bile, bir şeyler
yapacak vaktimiz kalmayacak. Elimizdekiyle yetinmek zorundayız. Spak:</span></p>

<p class="msonormal2"><span lang="TR" class="calibre1">- Bir yıllık
maaşım üzerine iddia ederim ki, bu antitoksin kendi başına
bile öldürücüdür, dedi.</span></p>

<p class="msonormal2"><span lang="TR" class="calibre1">Körk, sisler arasında
Makkoy'un bir kurukafa gibi sırıttığını gördü.</span></p>

<p class="msonormal2"><span lang="TR" class="calibre1">- Kabul ettim,
dedi. Hastalığın öldürücü olduğu gerçek. Fakat kaybedecek
olursam, Mister Spak, benden paranı nasıl alacaksın?</span></p>

<p class="msonormal2"><span lang="TR" class="calibre1">Makkoy elini kaldırdı.</span></p>

<p class="msonormal2"><span lang="TR" class="calibre1">Körk, boğuk
bir çığlık attı.</span></p>

<p class="msonormal2"><span lang="TR" class="calibre1">- Dur!</span></p>

<p class="msonormal2"><span lang="TR" class="calibre1">Makkoy'un,
bulundukları şu son çaresiz anda Kaptanını dinleyeceği
kabul edilmiş bile olsaydı. Körk, çok geç kalmıştı. Tıp
alanı Makkoy'un dünyasıydı ve o dünyada istediği gibi davranabilirdi.<span class="calibre1">       </span></span></p>

<p class="msonormal2"><span lang="TR" class="calibre1">Enjektörün iğnesi,
doktorun mavi lekelerle dolu koluna daldı.</span></p>

<p class="msonormal2"><span lang="TR" class="calibre1">Makkoy, soğukkanlılıkla
enjektörü masanın üzerine koydu ve yerine oturdu.</span></p>

<p class="msonormal2"><span lang="TR" class="calibre1">- Tamam, dedi. Olan
oldu. Hiç bir şey hissetmiyorum.</span></p>

<p class="msonormal2"><span lang="TR" class="calibre1">Gözleri yuvalarında
yukarıya doğru kaydı, masanın kenarını sıkıca
kavradı.</span></p>

<p class="msonormal2"><span lang="TR" class="calibre1">- Görüyorsunuz
ya... baylar... her şey yolunda...</span></p>

<p class="msonormal2"><span lang="TR" class="calibre1">Başı
birden masanın üzerine düştü. Körk, boğuk sesle:</span></p>

<p class="msonormal2"><span lang="TR" class="calibre1">- Onu taşımama
yardım et, dedi.</span></p>

<p class="msonormal2"><span lang="TR" class="calibre1">Spak'la beraber
Makkoy'u en yakın portatif karyolalardan birine taşıdılar.
Makkoy'un yüzü, mavi lekeler dışında, balmumu gibiydi. Günlerden
beri yüzüne ilk kez sakin bir ifade gelmişti. Körk, karyolanın kenarına
ilişti ve Makkoy'un nabzını yokladı. Nabız çabuk çabuk
çarpıyordu. Arada sırada yavaşlıyordu, ama tekrar hızlanıyordu.</span></p>

<p class="msonormal2"><span lang="TR" class="calibre1">Spak:</span></p>

<p class="msonormal2"><span lang="TR" class="calibre1">- Antitoksinin ona
bu kadar çabuk etki yapacağını tahmin etmezdim, dedi.</span></p>

<p class="msonormal2"><span lang="TR" class="calibre1">Spak’ın sesi
de mezardan geliyormuş gibi fısıltı halindeydi.</span></p>

<p class="msonormal2"><span lang="TR" class="calibre1">Körk:</span></p>

<p class="msonormal2"><span lang="TR" class="calibre1">- Belki sadece bayılmıştır,
dedi. Ben de enjeksiyona hazırım. Doktorun inatçılığının
Allah belâsını versin.</span></p>

<p class="msonormal2"><span lang="TR" class="calibre1">Spak hemen cevap
verdi:</span></p>

<p class="msonormal2"><span lang="TR" class="calibre1">- Bilginin bir bakıma
önceliği vardır, Kaptan.</span></p>

<p class="msonormal2"><span lang="TR" class="calibre1">Bu sözün Körk için
bir anlamı yoktu. Spak, her zaman böyle sözler yumurtlardı. Her halde
Volkanca atasözleri olmalıydı. Zaten söylenenleri anlamakta güçlük
çekiyordu. Sanki kulaklarında kocaman tıkaçlar varmış
gibiydi.</span></p>

<p class="msonormal2"><span lang="TR" class="calibre1">Spak:</span></p>

<p class="msonormal2"><span lang="TR" class="calibre1">- Ben de çılgınlık
nöbetine yakınım herhalde, dedi. Tahminimden çabuk oldu. Hayal
görmeye başladım bile.</span></p>

<p class="msonormal2"><span lang="TR" class="calibre1">Körk, yorgun bir
tavırla çevresine bakındı. Sonra gözleri şaşılaştı.
Eğer Spak hayal görmeye başladıysa, kendisi de görüyordu. Acaba
ikisi de aynı şeyi mi görüyorlardı?</span></p>

<p class="msonormal2"><span lang="TR" class="calibre1">Başlarında
Miri olduğu halde, çocuklar bir dizi halinde laboratuvara giriyorlardı.
Aralarında üç yaşından on iki yaşına kadar her yaşta
çocuk vardı. Hepsi de sanki bir elbise dükkânında yaşıyorlarmış
gibi görünüyorlardı. Çünkü on iki yaşını aşkın
çocukların üstünde frak vardı; bazısının üzerinde
askerî üniforma vardı; bazısının üzerinde ise spor
elbiseler vardı. Bütün çocuklar renk renk kılıktaydı. Kızların
kılıkları daha sadeymiş gibi görünüyordu. Mamafih, bazısının
üstünde yerleri süpüren tuvaletler vardı. Ayrıca, boyunlarına
pahalı görünüşte gerdanlıklar takmışlardı.</span></p>

<p class="msonormal2"><span lang="TR" class="calibre1">Bütün çocukların
basında kızıl saçlı... hayır, çocuğun başında
peruk vardı, ve peruğun fiyat etiketi hâlâ çıkarılmamıştı...
bir erkek çocuk vardı. Hemen onun arkasında da elindeki kadife yastığın
üzerinde bir taç taşıyan şişmanca bir çocuk yürüyordu.</span></p>

<p class="msonormal2"><span lang="TR" class="calibre1">Çocukların
dizisi, sanki yapma bir bebekler dizisini andırıyordu. Körk, bir
vitrine bakıyor-muş gibi oldu. Fakat asıl önemli olan, çocukların
ekipten çaldıkları malzemelerle donatılmış olmalarıydı.
Üç telsiz cihazı vardı... Canis ve iki güvenlik personelinde telsiz yoktu;
kayıp olan iki trikorder görünüyordu... Makkoy kendi-sininkini
laboratuvarda bırakmıştı. Hatta kızıl renkte
peruk takmış olan çocuğun belinden bir Fazer tabancası sarkıyordu.
Bu fazer tabancası, onların ne kadar bitkin olduğunun başlıca
işaretiydi, çünkü kimse fazer tabancasının yokluğunu
anlamamıştı ya da üzerinde durmamıştı. Körk çocuğun
fazer tabancasını kullanıp kullanmadığını
merakla düşündü. Çocuk bunu kullandıysa, acaba kimsenin canını
yakmış mıydı?</span></p>

<p class="msonormal2"><span lang="TR" class="calibre1">Çocuk, Körk'ün bakışını
görmüştü. Sanki onun düşüncelerini okumuş gibi:</span></p>

<p class="msonormal2"><span lang="TR" class="calibre1">- Louise üzerinde
kullanmak zorunda kaldım, dedi. Zorunluydum. Birden grup oldu. Bir arada
okulculuk oynuyorduk. Benden... biraz daha büyükceydi.</span></p>

<p class="msonormal2"><span lang="TR" class="calibre1">Fazer tabancasının
kemerini çözdü ve Körk'e uzattı. Körk, uyuşuk parmaklarla keme aldı.
Diğer çocuklar teker teker lavoratuvar masasına gidip ellerindeki
malzemeyi bırakma başladılar.</span></p>

<p class="msonormal2"><span lang="TR" class="calibre1">Miri çekinerek
Körk'ün yanına sokuldu.</span></p>

<p class="msonormal2"><span lang="TR" class="calibre1">- Özür dilerim,
dedi. Hatalıydım ve boy davranmamalıydım. John'a bunun artık
bir oyun olmadığını anlatıncaya kadar canım çıktı.</span></p>

<p class="msonormal2"><span lang="TR" class="calibre1">Miri, başını
çevirip Doktor Makkoy'un balmumu gibi sarı yüzüne baktı.</span></p>

<p class="msonormal2"><span lang="TR" class="calibre1">- Çok mu geç oldu?</span></p>

<p class="msonormal2"><span lang="TR" class="calibre1">Körk, ancak fısıltıyla
konuşabiliyordu.</span></p>

<p class="msonormal2"><span lang="TR" class="calibre1">- Belki. Mistir
Spak, bilgileri Farrel okuyabilecek misin?</span></p>

<p class="msonormal2"><span lang="TR" class="calibre1">- Denerim, efendim.</span></p>

<p class="msonormal2"><span lang="TR" class="calibre1">Farrell hem şaşırmış
hem de rahatlamıştı ve bir açıklama yapılmasını
istiyordu. Fakat Mistir Spak, onu fazla konuşturmadı ve rakamları
okumaya başladı. Kompütör verilen bilgiyi değerlendirinceye
kadar beklemekten başka yapacak şey yoktu.</span></p>

<p class="msonormal2"><span lang="TR" class="calibre1">Körk, tekrar
Makkoy'un yanına gitti. Miri de Körk'ün yanma geldi. Körk, Miri'nin, her
ne kadar telsizleri bulmakta isteksizlik gösterdiyse de, daha sonra telsizi
temin etmesinin büyümeye doğru geniş bir adım olduğunu düşündü.
Üç yalnız yüzyıl geçiren Miri'yi burada bırakmak olmazdı.
Onun da kurtarılıp yepyeni bir hayata atılması gerekirdi.
Sadece Miri'nin değil, bütün çocukların da bu salgın hastalıktan
kurtarılmaları gerekirdi. Kolunu elinde olmayarak Miri'nin omzuna attı
ve Miri, hayatından memnun bir tavırla başını kaldırıp
Körk'e baktı.</span></p>

<p class="msonormal2"><span lang="TR" class="calibre1">Acaba yine mi hayal
görüyordu, yoksa Makkoy'un yüzündeki mavi lekeler azalmış mıydı?
Hayır, hayal görmüyordu, lekelerden bir kısmı kesinlikle küçülmüştü
ve renkleri açılmıştı.</span></p>

<p class="msonormal2"><span lang="TR" class="calibre1">Körk:</span></p>

<p class="msonormal2"><span lang="TR" class="calibre1">- Mistir Spak,
dedi. Buraya gel ve gördüklerimi doğrula.</span></p>

<p class="msonormal2"><span lang="TR" class="calibre1">Spak, Makkoy'un
yüzüne baktı ve başını salladı.</span></p>

<p class="msonormal2"><span lang="TR" class="calibre1">- Lekeler
kayboluyor, dedi. Eğer tehlikeli bir yan etkisi yoksa...</span></p>

<p class="msonormal2"><span lang="TR" class="calibre1">Spak’ın
elindeki telsizin sinyali çalınca sözünü kesti ve telsizin düğmesine
bastı.</span></p>

<p class="msonormal2"><span lang="TR" class="calibre1">- Spak konuşuyor.
</span></p>

<p class="msonormal2"><span lang="TR" class="calibre1">- Farrell'den
gezegendeki ekibe. Verdiğiniz bilgiler doğru. Tekrarlıyorum.
Bilgiler doğru, Tebrikler. Bütün bunları aşağıdaki
Biyo-kompütörle mi çözdünüz, çok merak ettik?</span></p>

<p class="msonormal2"><span lang="TR" class="calibre1">Körk'le Spak bakışarak
yorgun yorgun birbirlerine gülümsediler.</span></p>

<p class="msonormal2"><span lang="TR" class="calibre1">Spak, telsize:</span></p>

<p class="msonormal2"><span lang="TR" class="calibre1">- Hayır, dedi.
Hepsini Doktor Makkoy'un beyninde hesapladık. Tamam ve kapıyorum.
Körk:</span></p>

<p class="msonormal2"><span lang="TR" class="calibre1">- Biyo-kompütörün
yardımı oldu, dedi. Sonra uzanıp makineyi okşadı.</span></p>

<p class="msonormal2"><span lang="TR" class="calibre1">- Güzel kedi.</span></p>

<p class="msonormal2"><span lang="TR" class="calibre1">Makkoy kımıldadı.
Yüzünde dalgın bir ifadeyle yerinde doğrulup oturmaya çalıştı.
Körk:</span></p>

<p class="msonormal2"><span lang="TR" class="calibre1">- Senden çok özür
dilerim, Doktor, dedi. Eğer yeteri kadar dinlendiysen, enjeksiyonu senden
daha iyi yapan olmadığını söyleyebilirim. Hepimizi aşılayabilirsin.</span></p>

<p class="msonormal2"><span lang="TR" class="calibre1">Makkoy, boğuk
sesle sordu:</span></p>

<p class="msonormal2"><span lang="TR" class="calibre1">- Başardık
mı?</span></p>

<p class="msonormal2"><span lang="TR" class="calibre1">- Hem de öylesine
bir başarı ki, nasıl söyleyeceğimi bilemiyorum. Geminin
kompütörü, verilen bütün bilgileri doğruladı. Günün kahramanı
oldu, koca keçi.</span></p>

<p class="msonormal2"><span lang="TR" class="calibre1">Atılgan,
gemide yapabileceği kadar antitoksin yapıp gezegene bıraktıktan
bir hafta sonra sistemden ayrıldı. Aralarında Farrell de olduğu
halde, gezegene inen ekip kaptan köprüsünde durup gezegenin ekranda uzaklaşışını
izlediler.</span></p>

<p class="msonormal2"><span lang="TR" class="calibre1">Canis Rand:</span></p>

<p class="msonormal2"><span lang="TR" class="calibre1">- İçimde hâlâ
huzursuz bir duygu var, dedi. Kronolojik yönden ne kadar yaşlı olurlarsa
olsunlar, yine de çocuk sayılırlar. Onları, sadece bir sağlık
ekibiyle bırakıp gittiğimizi düşündükçe huzursuzluk
duyuyorum.</span></p>

<p class="msonormal2"><span lang="TR" class="calibre1">Körk:</span></p>

<p class="msonormal2"><span lang="TR" class="calibre1">- Bunca yıl
bir hiç uğruna yaşamadılar, dedi. Miri'nin yaptığı
işin güçlüğünü düşünebiliyor musun? Çok az bir yönetmeyle çok
çabuk öğrenecekler. Ayrıca, Teğmen Uhura'ya, Dünya'ya haber
vermesi için emir verdim. Eğer bu gezegende, uzayaltı bir radyo
bulunmuş olsaydı, gezegen sakinlerinin hayatları çok önceden
kurtarılmış olacaktı. Fakat, buraya yerleşen ilk
kolonistlerin gidişine rastlayan çağda henüz bu tip radyo yapılmamıştı.
Uzay merkezi bu gezegene eğitmenler, öğretmenler, teknisyenler,
yönetmenler gönderecek...</span></p>

<p class="msonormal2"><span lang="TR" class="calibre1">Makkoy söze karıştı:</span></p>

<p class="msonormal2"><span lang="TR" class="calibre1">- Anladığım
kadariyle bir de okul kaçaklarını yakalamak için dedektif
gönderecekler.</span></p>

<p class="msonormal2"><span lang="TR" class="calibre1">- Hiç kuşkun
olmasın, Bons. Çocuklar hepimizden iyi yetişecekler.</span></p>

<p class="msonormal2"><span lang="TR" class="calibre1">Canis Rand ancak
duyulabilecek sesle:</span></p>

<p class="msonormal2"><span lang="TR" class="calibre1">- Miri... sizi
gerçekten sevmişti, biliyor musunuz, Kaptan? Dedi. Bu nedenle, size
gezegendeki korkunç oyununu oynadı.</span></p>

<p class="msonormal2"><span lang="TR" class="calibre1">- Biliyorum, Çavuş.
Bir bakıma gururlanıyorum. Fakat size bir sır vereceğim,
Çavuş Rand. Kendimden yaşlı hiç bir kadın ya da kızla
ilgilenmemeyi kendime prensip edindim.</span></p>

<p class="msonormal2"><span lang="TR" class="calibre1">BİTTİ.</span></p>

<p class="msonormal"><span lang="TR" class="calibre1"><span class="calibre1"> </span></span></p>

</div>




</body></html>
