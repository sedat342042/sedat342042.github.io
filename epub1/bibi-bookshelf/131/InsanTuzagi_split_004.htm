<?xml version='1.0' encoding='utf-8'?>
<html xmlns:o="urn:schemas-microsoft-com:office:office" xmlns="http://www.w3.org/1999/xhtml">
  <head>
    <meta name="ProgId" content="Word.Document"/>
    <meta name="Generator" content="Microsoft Word 15"/>
    <meta name="Originator" content="Microsoft Word 15"/>
    <link rel="File-List" href="filelist.xml"/>
    <!--[if gte mso 9]><xml>
 <o:DocumentProperties>
  <o:Author>Ferit Koydemir</o:Author>
  <o:LastAuthor>Ferit Koydemir</o:LastAuthor>
  <o:Revision>3</o:Revision>
  <o:TotalTime>294</o:TotalTime>
  <o:Created>2015-12-01T02:57:00Z</o:Created>
  <o:LastSaved>2015-12-01T02:57:00Z</o:LastSaved>
  <o:Pages>1</o:Pages>
  <o:Words>33242</o:Words>
  <o:Characters>189482</o:Characters>
  <o:Lines>1579</o:Lines>
  <o:Paragraphs>444</o:Paragraphs>
  <o:CharactersWithSpaces>222280</o:CharactersWithSpaces>
  <o:Version>15.00</o:Version>
 </o:DocumentProperties>
 <o:OfficeDocumentSettings>
  
  
 </o:OfficeDocumentSettings>
</xml><![endif]-->
    <link rel="themeData" href="themedata.thmx"/>
    <link rel="colorSchemeMapping" href="colorschememapping.xml"/>
    <!--[if gte mso 9]><xml>
 <w:WordDocument>
  <w:TrackMoves>false</w:TrackMoves>
  
  
  
  <w:SaveIfXMLInvalid>false</w:SaveIfXMLInvalid>
  <w:IgnoreMixedContent>false</w:IgnoreMixedContent>
  <w:AlwaysShowPlaceholderText>false</w:AlwaysShowPlaceholderText>
  
  <w:LidThemeOther>EN-US</w:LidThemeOther>
  <w:LidThemeAsian>X-NONE</w:LidThemeAsian>
  <w:LidThemeComplexScript>X-NONE</w:LidThemeComplexScript>
  <w:Compatibility>
   
   
   
   
   
   
   
   
   
  </w:Compatibility>
  <m:mathPr>
   
   
   
   
   
   
   
   
   
   
   
  </m:mathPr></w:WordDocument>
</xml><![endif]-->
    <!--[if gte mso 9]><xml>
 <w:LatentStyles DefLockedState="false" DefUnhideWhenUsed="false"
  DefSemiHidden="false" DefQFormat="false" DefPriority="99"
  LatentStyleCount="371">
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
 </w:LatentStyles>
</xml><![endif]-->
    <!--[if gte mso 10]>
<style>
 /* Style Definitions */
 table.MsoNormalTable
	{mso-style-name:"Table Normal";
	mso-tstyle-rowband-size:0;
	mso-tstyle-colband-size:0;
	mso-style-noshow:yes;
	mso-style-priority:99;
	mso-style-parent:"";
	mso-padding-alt:0in 5.4pt 0in 5.4pt;
	mso-para-margin-top:0in;
	mso-para-margin-right:0in;
	mso-para-margin-bottom:8.0pt;
	mso-para-margin-left:0in;
	line-height:107%;
	mso-pagination:widow-orphan;
	font-size:11.0pt;
	font-family:"Calibri",sans-serif;
	mso-ascii-font-family:Calibri;
	mso-ascii-theme-font:minor-latin;
	mso-hansi-font-family:Calibri;
	mso-hansi-theme-font:minor-latin;}
</style>
<![endif]-->
    <!--[if gte mso 9]><xml>
 
</xml><![endif]-->
    <!--[if gte mso 9]><xml>
 <o:shapelayout v:ext="edit">
  
 </o:shapelayout></xml><![endif]-->
    <title>Unknown</title>
    <meta http-equiv="Content-Type" content="text/html; charset=utf-8"/>
  <link href="stylesheet.css" rel="stylesheet" type="text/css"/>
<link href="page_styles.css" rel="stylesheet" type="text/css"/>
</head>
  <body lang="EN-US" class="calibre">
<div class="wordsection">
<h1 id="calibre_toc_2" class="calibre13"><b class="calibre2"><span lang="TR" class="calibre14">1.</span></b></h1>

<h1 id="calibre_toc_3" class="calibre15"><b class="calibre2"><span lang="TR" class="calibre14">İNSAN TUZAĞI</span></b><span lang="TR" class="calibre14"></span></h1>

<p class="msonormal"><span lang="TR" class="calibre1"><span class="calibre1"> </span></span></p>

<p class="msonormal2"><i class="calibre16"><span lang="TR" class="calibre1">Kaptanın Seyir Defteri: Yıldız tarihi
1842. 10.18. Atılgan Yıldız gemisi Regulus VIII gezegeninin
yörüngesine oturdu. Arkeolojik araştırmalar yapmak üzere bu gezegene
yerleşmiş olan karı-koca arkeologların sağlık
durumlarını kontrol için burada bulunuyoruz! Federasyon yasalarına
göre, yabancı gezegenlerde araştırma yapan personelin yılda
bir kere yıldız gemisi doktoru tarafından sağlık
muayenesinden geçirilmesi gerekiyor. Kanunî süre içinde görevimizi yapmak üzere
hazırız. Doktor Makkoy, Birs'in karısı Nensi'yi on yıl'
öncesinden tanıdığını, evvelce onunla çok yakından
ilgilenmiş olduğunu söylüyor.</span></i></p>

<p class="msonormal2"><span lang="TR" class="calibre1"><span class="calibre1"> </span></span></p>

<p class="msonormal1"><b class="calibre2"><span lang="TR" class="calibre1">* * *</span></b></p>

<p class="msonormal2"><span lang="TR" class="calibre1"><span class="calibre1"> </span></span></p>

<p class="msonormal2"><span lang="TR" class="calibre1">Kaptan Körk,
Birinci Subayına döndü:</span></p>

<p class="msonormal2"><span lang="TR" class="calibre1">- Mistir Spak,
Doktor Makkoy, tayfa Darnell ve ben gezegene ineceğiz. Komutayı alın,
lütfen.</span></p>

<p class="msonormal2"><span lang="TR" class="calibre1">- Emredersiniz,
Kaptan. Körk bu kez dâhilî mikrofonun düğmesine bastı.</span></p>

<p class="msonormal2"><span lang="TR" class="calibre1">- Nakil odası...
Üç kişilik ekibin gezegene nakledilmesi için hazır olun. Tamam.
Gidelim, Bons.</span></p>

<p class="msonormal2"><span lang="TR" class="calibre1">Kaptan Körk, Doktor
Makkoy ve Darnell, nakil disklerine çıktılar. Bir saniye sonra ışınların
arasında gözden kayboldular ve Regulus VIII gezegenindeki kamp alanında
belirdiler.</span></p>

<p class="msonormal2"><span lang="TR" class="calibre1">Krater kamp alanı...
ya da resmî kayıtlara göre Birs'in kampı... eski bir tapınağın
kalıntıları arasında kurulmuştu. Çevrede arkeolojik
kazılar, birkaç baraka, kazı âletleri, brandalar ve insan elinden çıkma
sanat eserleri vardı.</span></p>

<p class="msonormal2"><span lang="TR" class="calibre1">Kraterin ötesinde
kalan arazi hemen hemen çıplak sayılabilirdi. Yalnız, hangi
yönde olursa olsun, diğer bir kratere kadar uzanan bodur, dikenli bir çeşit
bitkiler görünüyordu. Bu bitkileri incelemek fırsatı henüz olmamıştı.
Buraları belki binlerce yıl önce iskân edilmiş, fakat henüz
kimler tarafından iskân edilmiş olduğu öğrenilememişti.
Bunun da şaşılacak bir yönü yoktu, çünkü tüm galaksi, birçok arkeoloğun
araştırma yapmaya can attığı böyle yüzlerce gezegenle
doluydu. Birs, bu gezegende araştırma fırsatı yakaladığı
için şanslı sayılırdı.</span></p>

<p class="msonormal2"><span lang="TR" class="calibre1">Her ne olursa
olsun, birçok insanın tahayyül edebileceğinden çok gezegen görmüş
olan Atılgan'ın kaptanı Ceyms T. Körk, Regulus VIII gezegeninden
nedense ürküyordu.</span></p>

<p class="msonormal2"><span lang="TR" class="calibre1">Kamp alanında
sadece Körk, Makkoy ve tayfa Darnell bulunuyordu. Körk, sırf merakından
ötürü, Darnell de izinli olduğu için gezegene inmişti.</span></p>

<p class="msonormal2"><span lang="TR" class="calibre1">Çevrelerine bakınırken
tapınaktan Nensi çıktı. Genç kadın kısa bir
tereddütten sonra ellerini uzatarak Makkoy'a doğru yürüdü.</span></p>

<p class="msonormal2"><span lang="TR" class="calibre1">- Leonard! Seni
gördüğüme çok sevindim.</span></p>

<p class="msonormal2"><span lang="TR" class="calibre1">Makkoy kendisine
uzatılan elleri hemen yakaladı.</span></p>

<p class="msonormal2"><span lang="TR" class="calibre1">- Nensi, sen...
sen, ha! Bunca yıl seni hiç değiştirememiş.</span></p>

<p class="msonormal2"><span lang="TR" class="calibre1">Körk, gülümsemekten
kendini alamadı. Nensi Birs güzel bir kadındı, ama olağandışı
bir güzelliğe sahip değildi. Sağlam yapılı, kırk
yaşlarında görünen, saçları kırlaşmaya yüz tutmuş
alelade bir kadındı. Henüz otuz yaş civarında olan doktor,
bunca tecrübesine rağmen, böylesine ayılıp bayıldığı
bir kadının yaşını nasıl olur da anlayamazdı?
Mamafih, Nensi'nin gülümsediği zaman gerçekten de genç göründüğünü
kabul etmek gerekirdi.</span></p>

<p class="msonormal2"><span lang="TR" class="calibre1">Makkoy:</span></p>

<p class="msonormal2"><span lang="TR" class="calibre1">- Atılgan
gemisinin kaptanı Çim Körk. Bu da, tayfa Darnell, dedi.</span></p>

<p class="msonormal2"><span lang="TR" class="calibre1">Nensi, önce Kaptan
Körk'e sonra tayfa Darnell'e gülümsedi. Darnell'in tepkisi şaşırtıcıydı.
Ağzı bir karış açılmış, alık alık
genç kadına bakıyordu. Eğer Körk, yakında olsaydı, onu
bir tekmede kendisine getirirdi.</span></p>

<p class="msonormal2"><span lang="TR" class="calibre1">Nensi:</span></p>

<p class="msonormal2"><span lang="TR" class="calibre1">- Buyurun, buyurun,
diyordu. Bob'u biraz bekleyebiliriz. Bir kere kazıya başladı mı
zamanı unutuverir. Tapınağın içini elimizden geldiği
kadar rahat döşemeye çalıştık. Pek lüks sayılmaz, ama
odamız bol. Gel içeri, Plum.</span></p>

<p class="msonormal2"><span lang="TR" class="calibre1">Nensi, tapınağın
alçak, taş kapısından içeri daldı.</span></p>

<p class="msonormal2"><span lang="TR" class="calibre1">Körk:</span></p>

<p class="msonormal2"><span lang="TR" class="calibre1">- Plum mu? diye
sordu. Makkoy, şaşırmıştı.</span></p>

<p class="msonormal2"><span lang="TR" class="calibre1">- Çocukken bana
taktıkları bir isim.</span></p>

<p class="msonormal2"><span lang="TR" class="calibre1">Makkoy, Nensi'nin
peşinden tapmağa girdi. Kendi kendisine acemice davrandığı
için kızmış gibiydi.</span></p>

<p class="msonormal2"><span lang="TR" class="calibre1">Körk, birden tayfa
Darnell'e döndü.</span></p>

<p class="msonormal2"><span lang="TR" class="calibre1">- Gözünü ayırmadan
dik dik nereye bakıyorsun, Mistir?</span></p>

<p class="msonormal2"><span lang="TR" class="calibre1">Darnell, utanarak
cevap verdi:</span></p>

<p class="msonormal2"><span lang="TR" class="calibre1">- Özür dilerim,
efendim. Bana birini hatırlattı. Wrigley gezegeninde ona benzer bir kız
tanımıştım, yani...</span></p>

<p class="msonormal2"><span lang="TR" class="calibre1">Körk, kuru ve ciddî
bir ifadeyle:</span></p>

<p class="msonormal2"><span lang="TR" class="calibre1">- Yeter, dedi.
Böyle düşüncelerine hâkim olamazsan, seni gözaltına aldırmak
zorunda kalırım. Dışarda beklesen iyi olacak.</span></p>

<p class="msonormal2"><span lang="TR" class="calibre1">Darnell, Körk'ün bu
kararından memnun olmuş gibi:</span></p>

<p class="msonormal2"><span lang="TR" class="calibre1">- Emredersiniz,
Kaptan, teşekkür ederim, dedi. Eğer izin verirseniz biraz dolaşmak
istiyorum, Kaptan.</span></p>

<p class="msonormal2"><span lang="TR" class="calibre1">- Dolaşabilirsin.
Yalnız, sesimizi duyacak uzaklıkta ol, fazla uzaklaşma.</span></p>

<p class="msonormal2"><span lang="TR" class="calibre1">Körk, başını
sallayarak Makkoy'un arkasından tapınağa girdi. Darnell sanki
hiç kadın görmemiş gibi davranıyordu. Acaba bunun bir nedeni
olabilir miydi?</span></p>

<p class="msonormal2"><span lang="TR" class="calibre1">Birs'in gelmesi
gecikince Nensi özür dileyerek onu aramak üzere dışarı çıktı.
Körk'le Makkoy, birbirleriyle konuşmaktan kaçınarak taş odayı
inceliyorlardı. Körk, Atılgan'a dönüp dönmemek arasında tereddüt
ediyordu. Yıllardan beri böylesine zor durumda kalmış olduğunu
hiç hatırlamıyordu.</span></p>

<p class="msonormal2"><span lang="TR" class="calibre1">Allah'tan ki Birs
geldi. Arkeolog sırık gibi uzun boylu, iri kemikli bir adamdı. Sırtında
rengi solmuş bir tulum vardı. Yüzü de vücudu gibi kemikliydi. Körk,
adamın gözlerinde gördüğü pırıltının hem zekâ,
hem de acı çekmekten ötürü, olabileceğini düşündü. Nedense
bilimle uğraşan insanları birbirlerinden ayırmak Körk için
her zaman zor olmuştu.</span></p>

<p class="msonormal2"><span lang="TR" class="calibre1">- Doktor Birs,
dedi. Ben Kaptan Körk ve geminin doktoru Makkoy...</span></p>

<p class="msonormal2"><span lang="TR" class="calibre1">Birs, paslı
bir sesle Körk'ün konuşmasını kesti.</span></p>

<p class="msonormal2"><span lang="TR" class="calibre1">- Kim olduğunuzu
biliyorum. Size ihtiyacımız yok. Bize aspirin, tuz tableti ve ufak
tefek ihtiyaçlarımızı verin yeter. Daha fazlasını
istemiyoruz.</span></p>

<p class="msonormal2"><span lang="TR" class="calibre1">Körk:</span></p>

<p class="msonormal2"><span lang="TR" class="calibre1">- Özür dilerim, dedi.
Kanun yıllık bir kontrolü öngörüyor. Yardımcı olursanız,
Doktor Makkoy'un elini çabuk tutacağını sanırım.</span></p>

<p class="msonormal2"><span lang="TR" class="calibre1">Bu sırada
Makkoy, kontrol cihazını çıkarmıştı bile.</span></p>

<p class="msonormal2"><span lang="TR" class="calibre1">Birs:</span></p>

<p class="msonormal2"><span lang="TR" class="calibre1">- Makkoy mu? dedi.
Bu ismi duymuştum... Ah, evet. Nensi sizden çok söz ederdi.</span></p>

<p class="msonormal2"><span lang="TR" class="calibre1">- Kollarınızı
yana açın, lütfen ve rahat nefes alın... Evet, geleceğimi size
söylemedi mi?</span></p>

<p class="msonormal2"><span lang="TR" class="calibre1">Kısa bir
tereddütten sonra Birs:</span></p>

<p class="msonormal2"><span lang="TR" class="calibre1">- Nensi'yi gördünüz
mü? diye sordu. Körk:</span></p>

<p class="msonormal2"><span lang="TR" class="calibre1">- Geldiğimiz
zaman buradaydı, dedi. Sizi aramak için gitti.</span></p>

<p class="msonormal2"><span lang="TR" class="calibre1">- Oh, evet. Eski
bir dostunu gördüğüne ve birkaç kişiyle konuşma fırsatı
bulduğuna çok sevindim. Ben yalnızlığı severim, ama
kimi zaman kadınlar yalnızlığa dayanamıyorlar.</span></p>

<p class="msonormal2"><span lang="TR" class="calibre1">- Anlıyorum.</span></p>

<p class="msonormal2"><span lang="TR" class="calibre1">Körk, böyle söylediği
halde pek anlamış olduğunu iddia edemezdi. Birs'in birden kaba
tavırlarını bırakıp nazikleşmesi biraz garipti.
Kaba tavırları, hiç değilse, şimdiki nazik tavırlarından
çok daha içtendi.</span></p>

<p class="msonormal2"><span lang="TR" class="calibre1">Makkoy, trikorderle
kontrolünü bitirip, Birs'in boğazını kontrol etmek için başka
bir alet çıkardı.</span></p>

<p class="msonormal2"><span lang="TR" class="calibre1">- Nensi hiç değişmemiş,
dedi. Ağzınızı açın, lütfen.</span></p>

<p class="msonormal2"><span lang="TR" class="calibre1">Birs, isteksiz bir
tavırla ağzını açtı. Birdenbire, etraf korkunç bir çığlıkla
sarsıldı. Körk bir an bu çığlığın Birs'in ağzından
koptuğunu düşündü. Sonra sessizliği ikinci bir çığlık
bozdu. Körk birden toparlandı. Çığlığın Birs
tarafından atılmasını düşünmekle saçmaladığım
çok iyi biliyordu.</span></p>

<p class="msonormal2"><span lang="TR" class="calibre1">Üç erkek tapınağın
kapısından dışarı fırladılar. Alana çıktıklarında,
Körk ve Makkoy, Birs'i hemen geride bıraktılar. Birs, bütün hayatı
açık havada geçtiği halde, pek iyi koşamıyordu. Fazla uzağa
gitmelerine gerek yoktu. Kraterin yamacını döndüklerinde, yumruğunu
ağzına kapamış olan Nensi'nin, Darnell'in başında
durduğunu gördüler.</span></p>

<p class="msonormal2"><span lang="TR" class="calibre1">Koşarak
geldikleri zaman Nensi, Makkoy a doğru yürüdü, fakat Makkoy, kadına
aldırmadan geçti ve Darnell'in yanına çöktü. Darnell, yüzükoyun yatıyordu.
Makkoy, tayfanın nabzını yokladıktan sonra, yan çevirdi,
homurdandı, sonra vücudu sırt üstü döndürdü.</span></p>

<p class="msonormal2"><span lang="TR" class="calibre1">Körk, bir bakışta
tayfanın ölmüş olduğunu hemen anladı. Darnell'in yüzünde,
kaybolmaya yüz tutmuş, yuvarlak, kırmızı lekeler vardı.</span></p>

<p class="msonormal2"><span lang="TR" class="calibre1">Körk, gergin bir
sesle:</span></p>

<p class="msonormal2"><span lang="TR" class="calibre1">- Ölüm nedeni, Doktor?
diye sordu.</span></p>

<p class="msonormal2"><span lang="TR" class="calibre1">- Bilmiyorum.
Yüzündeki lekeleri dikkate alacak olursak, bir çeşit zehirlenme
olabilir... Hey, bu da nesi?</span></p>

<p class="msonormal2"><span lang="TR" class="calibre1">Makkoy, Darnell'in
sıkılı yumruğunu yavaş yavaş açarken Birs, soluk
soluğa yetişti. Darnell'in avcunda kabuğumsu, belirsiz renkli
bir cisim vardı. Bu cismin, mumlanmış bir havuçtan koparılmış
olduğu da düşünülebilirdi. Aynı zamanda, bir kısmı da ısırılmış
gibi görünüyordu.</span></p>

<p class="msonormal2"><span lang="TR" class="calibre1">Körk, birden
Nensi'ye döndü ve ters sesle sordu:</span></p>

<p class="msonormal2"><span lang="TR" class="calibre1">- Ne oldu?</span></p>

<p class="msonormal2"><span lang="TR" class="calibre1">Birs, birden atıldı.</span></p>

<p class="msonormal2"><span lang="TR" class="calibre1">- Karımla
böyle konuşmaya hakkınız yok, Kaptan. Onun kabahati olmadığı
açık seçik ortada!</span></p>

<p class="msonormal2"><span lang="TR" class="calibre1">- Adamlarımdan
biri öldü. Kimseyi suçlamıyorum, ama Misis Birs tek görgü tanığı.
Makkoy, doğruldu ve nazik bir tavırla:</span></p>

<p class="msonormal2"><span lang="TR" class="calibre1">- Sadece bize ne
gördüğünü anlat, Nensi, dedi. Acele etme ve kendini zorlama.</span></p>

<p class="msonormal2"><span lang="TR" class="calibre1">- Tam buradan...</span></p>

<p class="msonormal2"><span lang="TR" class="calibre1">Nensi, sanki konuşmakta
zorluk çekiyormuş gibi yutkundu, sonra devam etti:</span></p>

<p class="msonormal2"><span lang="TR" class="calibre1">- Bob'u bulamadım
ve tam... tam dönüyordum ki tayfanızı gördüm. Elindeki şu borgiya
kökünü kokluyordu. Tam sesleneceğim sırada birden kökü ısırdı.
Onu ısıracağını hiç tahmin etmemiştim... Sonra
yüzü buruştu ve düştü...</span></p>

<p class="msonormal2"><span lang="TR" class="calibre1">Nensi, birden sustu
ve ellerini yüzüne kapadı. Makkoy, yumuşak bir tavırla Nensi'nin
omzunu tuttu.</span></p>

<p class="msonormal2"><span lang="TR" class="calibre1">Körk kuşkulu ifadeyle:</span></p>

<p class="msonormal2"><span lang="TR" class="calibre1">- Seslenecek uzaklıkta
olduğunuz halde ne cins bir kök olduğunu nasıl anladınız?
Birs, dişlerinin arasından:</span></p>

<p class="msonormal2"><span lang="TR" class="calibre1">- Bu çapraşık
sorularınız... diye başlayacak oldu.</span></p>

<p class="msonormal2"><span lang="TR" class="calibre1">Nensi, kocasının
sözünü kesti:</span></p>

<p class="msonormal2"><span lang="TR" class="calibre1">- Bob, lütfen.
Bilemezdim, tabiî. Şimdi gördükten sonra anladım. Ne de olsa, yeni
bir dünyadaki bitkilere dokunmak tehlikelidir.</span></p>

<p class="msonormal2"><span lang="TR" class="calibre1">Nensi'nin sözleri
akla yakındı. Fakat Darnell de, eline geçen bir bitkiyi ısırmak
şöyle dursun, koklamayacak kadar tecrübeli bir tayfaydı.</span></p>

<p class="msonormal2"><span lang="TR" class="calibre1">Körk, ifadesiz bir
yüzle Makkoy'a baktı.</span></p>

<p class="msonormal2"><span lang="TR" class="calibre1">- Toparlan, Makkoy.
Sağlık muayenesini yarın yaparız. Birs:</span></p>

<p class="msonormal2"><span lang="TR" class="calibre1">- Muayene tamamen
gereksiz, dedi. Eğer istediklerimizi gönderirseniz. Kaptan... Körk:</span></p>

<p class="msonormal2"><span lang="TR" class="calibre1">- Düşündüğünüz
kadar basit bir olay değil, Doktor Birs, dedi.</span></p>

<p class="msonormal2"><span lang="TR" class="calibre1">Sonra telsiz cihazını
açtı.</span></p>

<p class="msonormal2"><span lang="TR" class="calibre1">- Körk'ten Atılgan'a.
Nakil odası... kilitlenip bizi yukarı çekin. İki canlı ve
bir ölü.</span></p>

<p class="msonormal2"><span lang="TR" class="calibre1">Darnell'in otopsi
yapılan vücudu tanınmayacak bir şekilde otopsi masasının
üzerinde yatıyordu. Körk, haberleşme panosunun yanında
beklerken, Makkoy, Darnell'in beynini beyaz bir kaba koydu ve ellerini iyice
yıkadı. Körk, yaşantısı boyunca birçok ceset görmüştü,
ama Darnell'in masa üstündeki parçalanmış vücudu midesini
bulandırıyordu.</span></p>

<p class="msonormal2"><span lang="TR" class="calibre1">Makkoy, ciddî bir
ifadeyle: </span></p>

<p class="msonormal2"><span lang="TR" class="calibre1">- Zehirlenme
nedenini kesinlikle tespit edemedim, dedi. Bilinmeyen, çok az iz bırakan
zehirlerden biri olmalı. Örneğin, botanilus gibi bir zehir. Fakat ne
midesinde ne de dişlerinin arasında ağacımsı hiç bir
cisimcik yok. Bütün söyleyebileceğim, kılcal damarların tümüyle
hasara uğramış olması. Kılcal damarların
tahribine şok geçirmek bile neden olabilir... Ve şu yüzdeki lekeler
de var.</span></p>

<p class="msonormal2"><span lang="TR" class="calibre1">Makkoy parçalanmış
cesedin üstünü örttü.</span></p>

<p class="msonormal2"><span lang="TR" class="calibre1">- Kan yapısı
deneyini yapacağım, ama ne aradığımı bilmek
isterim. Aynı zamanda şu borgiya kökünün nasıl bir zehirlenme
yaptığını da öğrenmek isterim. O zamana kadar, Cim
gerçekten de karanlıktayım.</span></p>

<p class="msonormal2"><span lang="TR" class="calibre1">- Mistir Spak, bu
kök hakkında kitaplık araştırması yapıyor. Araştırmasının
uzun süreceğini sanmıyorum. Fakat şunu itiraf etmeliyim ki, şimdiye
kadar söylediklerin beni hiç de şaşırtmadı. Darnell, önüne
gelen bitkiyi ısırıp denemeyecek kadar tecrübeli biriydi.</span></p>

<p class="msonormal2"><span lang="TR" class="calibre1">- O zaman geriye ne
kalıyor? Nensi mi? Cim, son zamanlarda görüşlerime pek güvenemiyorum,
ama Nensi'nin bir cinayet işleyecek yetenekte olmadığını
biliyorum... hiç değilse, kendisine tamamen yabancı birini öldürmekle
ne kazanabilirdi?</span></p>

<p class="msonormal2"><span lang="TR" class="calibre1">- Mesele yalnızca,
Darnell'i öldüren kişide değil... Dur bir dakika, işte rapor
geldi. Sizi dinliyorum, Mistir Spak.</span></p>

<p class="msonormal2"><span lang="TR" class="calibre1">Spak'ın sakin
sesi duyuldu:</span></p>

<p class="msonormal2"><span lang="TR" class="calibre1">- Borgiya kökü hakkında
fazla bilgimiz yok. Bundan altı yıl önce Birs'lerin verdiği bir
rapor var. Zambak familyasından kaplanboğan, ya da bıldırcın
otuna benzer bir bitki olarak nitelendirmişler. Bildirdiklerine göre
bitkide bulunan yirmi ilâ elli çeşit alkali maddelerin ellerinde bulunan
aletlerle kesin olarak tespit edilebilmesi olanak dışıymış.
Bitkinin kökü fareler için zehirliymiş. İnsan üzerindeki etkilerinden
söz edilmemiş. Ancak... Makkoy:</span></p>

<p class="msonormal2"><span lang="TR" class="calibre1">- Ancak ne? diye
sordu.</span></p>

<p class="msonormal2"><span lang="TR" class="calibre1">- Ancak, Doktor
Makkoy, bu bir belirti değil. Raporda kökün çok güzel bir kokusu olduğu
belirtilmiş. Tapyoka kokusuna benzer bir kokusu varmış. Bütün
bilgi bu kadar.</span></p>

<p class="msonormal2"><span lang="TR" class="calibre1">Körk:</span></p>

<p class="msonormal2"><span lang="TR" class="calibre1">- Teşekkür
ederim, Mistir Spak, dedi.</span></p>

<p class="msonormal2"><span lang="TR" class="calibre1">Sonra hoparlörün düğmesini
kapayarak:</span></p>

<p class="msonormal2"><span lang="TR" class="calibre1">Makkoy'a döndü:</span></p>

<p class="msonormal2"><span lang="TR" class="calibre1">- Bons, Darnell'in
tanımadığı bir bitkiyi sırf kokusu güzel diye yediğine
inanmıyorum. Bulduğu bir meyvenin şeftali olduğunu bilse dahi,
onun tamamen zararsız olduğunu anlamadan kesinlikle yemezdi. Çok
tecrübeli bir tayfaydı.</span></p>

<p class="msonormal2"><span lang="TR" class="calibre1">Makkoy,
çaresizlikle ellerini iki yana açtı.</span></p>

<p class="msonormal2"><span lang="TR" class="calibre1">- Adamını
iyi tanıyorsun, Cim... Fakat bunun bize ne yararı olacak? Belirtilere
bakılacak olursa bir kaplanboğan otu zehirlenmesi gibi görünüyor.
Ondan ötesi bizim için tamamen karanlıkta.</span></p>

<p class="msonormal2"><span lang="TR" class="calibre1">Körk:</span></p>

<p class="msonormal2"><span lang="TR" class="calibre1">- Ben böyle düşünmüyorum,
dedi. Birs'leri sağlık muayenesinden geçirmek zorundayız, Bons.
Bunun için de senin yardımına ihtiyacım var.</span></p>

<p class="msonormal2"><span lang="TR" class="calibre1">Makkoy, sırtını
Körk'e dönerek ellerini yıkamaya devam etti. Sonra soğuk bir sesle:</span></p>

<p class="msonormal2"><span lang="TR" class="calibre1">- Yardım edeceğim,
dedi.</span></p>

<p class="msonormal2"><span lang="TR" class="calibre1">Körk'ün Birs'leri
kontrolü çok basit, fakat kırıcıydı. Her ikisinin de gemiye
gelmeleri gerektiğini bildirdi. Birs, bu davete müthiş sinirlendi.</span></p>

<p class="msonormal2"><span lang="TR" class="calibre1">- Eğer buraya
gelip, işimizi zorlaştırmak istiyorsanız... Gezegenime
inmenizin iznim dışında olduğunu bilmenizi isterim.</span></p>

<p class="msonormal2"><span lang="TR" class="calibre1">Körk:</span></p>

<p class="msonormal2"><span lang="TR" class="calibre1">- Şikâyetiniz
not edildi, dedi. Sizi rahatsız ettiğimiz için özür dilerim. Fakat ne
yazık ki, adamlarımızdan birinin bizce bilinmeyen bir nedenle
ölmesi de kaçınılmaz gerçeklerden biri. Sizin için de herhangi bir
tehlikenin bulunabileceğini dikkate almalısınız.</span></p>

<p class="msonormal2"><span lang="TR" class="calibre1">- Beş yıldan
beri buradayız. Eğer bizi herhangi bir tehlike tehdit etseydi, bunu
çok önceden öğrenecektik, öyle değil mi?</span></p>

<p class="msonormal2"><span lang="TR" class="calibre1">- Hiç sanmıyorum,
çünkü iki kişinin tüm gezegende olup bitenleri öğrenmesi çok zor.
Bunun için değil beş yıl, ömür boyu bile yeterli olamaz. Her ne
olursa olsun, Atılgan'ın görevlerinden biri, böyle gezegenlerde yaşayanların
canlarını korumaktır. İçinde bulunduğumuz koşullarda,
tedbirli davranmak istiyor ve tartışmaya son veriyorum.</span></p>

<p class="msonormal2"><span lang="TR" class="calibre1">Birs'lerin gemiye
alınmalarından kısa bir süre sonra Doktor Makkoy, Darnell
üzerinde yaptığı otopsinin raporunu verdi.</span></p>

<p class="msonormal2"><span lang="TR" class="calibre1">Durumu Körk'e anlatırken,
ekranda görünen suratı asıktı.</span></p>

<p class="msonormal2"><span lang="TR" class="calibre1">- Darnell'in şoktan
öldüğü kesin. Fakat çok garip bir şok. Kan elektrolitleri tamamen
düzensiz. Çok miktarda tuz noksanlığı var... Yani, bütün
vücudunda bir mikrogram tuz bile yok. Sadece kanda değil, gözyaşı
damlacıklarında, organlarda, vücudun her yerinde tuz namına bir şey
kalmamış. Bunun nedenini daha sonra söyleyemeyeceğim gibi şimdi
de söyleyemem.</span></p>

<p class="msonormal2"><span lang="TR" class="calibre1">- Yüzündeki
lekelerden ne haber?</span></p>

<p class="msonormal2"><span lang="TR" class="calibre1">- Parçalanmış
kılcal damarlar. Bütün vücudunda aynı lekeler var. Kılcal
borular parçalandığına göre, bu çok normal bir sonuç...
yalnız, anlayamadığım tek şey lekelerin yüzde daha
belirli ve yuvarlak olması. Zehirlenmemiş olduğu muhakkak.</span></p>

<p class="msonormal2"><span lang="TR" class="calibre1">Körk de, Makkoy
gibi asık suratla:</span></p>

<p class="msonormal2"><span lang="TR" class="calibre1">- Şu halde,
dedi. Isırılmış olan bitki, bu olayın nedeni olarak
görünüyor. Durum hiç hoşuma gitmedi, Bons.</span></p>

<p class="msonormal2"><span lang="TR" class="calibre1">Makkoy, Körk'e
bakmaktan kaçınarak:</span></p>

<p class="msonormal2"><span lang="TR" class="calibre1">- Benim de hoşuma
gitmediğini itiraf ederim, Cim, dedi.</span></p>

<p class="msonormal2"><span lang="TR" class="calibre1">- Pekâlâ. Demek
oluyor ki, Birs'leri sıkıştırmamız gereksiz. Durumu
ben idare ederim. Bons, bu otopsinin senin için çok üzücü olduğunu
biliyorum. İki günden beri gözlerini kırpmadan çalıştın.
Bir yatıştırıcı alıp uyusan iyi olur.</span></p>

<p class="msonormal2"><span lang="TR" class="calibre1">- Bir şeyim
yok, iyiyim.</span></p>

<p class="msonormal2"><span lang="TR" class="calibre1">- Bu bir emirdir,
Bons.</span></p>

<p class="msonormal2"><span lang="TR" class="calibre1">Körk, görüntüyü
kesti ve Birs'lere ayrılmış olan kamaraya gitmek üzere kaptan köşkünden
ayrıldı.</span></p>

<p class="msonormal2"><span lang="TR" class="calibre1">Kamaraya girdiğinde,
sadece Birs vardı, Nensi dışarı çıkmıştı.</span></p>

<p class="msonormal2"><span lang="TR" class="calibre1">Birs ilgisiz bir
tavırla:</span></p>

<p class="msonormal2"><span lang="TR" class="calibre1">- İnşallah
gezegene inmiştir, dedi. Nakil odanızda on saniye yalnız
kalabilseydim, ben de inerdim. Buraya hapsedilmeyi biz istemedik.</span></p>

<p class="msonormal2"><span lang="TR" class="calibre1">- Darnell de ölmek
istemezdi. Karınız belki ciddî olarak tehlikededir. Hiç merak
etmemeniz biraz garip.</span></p>

<p class="msonormal2"><span lang="TR" class="calibre1">- Tehlikede olamaz.
Bütün tehlike sözü sadece sizin tahayyül ettiğiniz bir şey.</span></p>

<p class="msonormal2"><span lang="TR" class="calibre1">- Darnell'in cesedi
de bir hayal ürünü müydü?</span></p>

<p class="msonormal2"><span lang="TR" class="calibre1">Birs omuz silkti.</span></p>

<p class="msonormal2"><span lang="TR" class="calibre1">- Onun neden öldüğünü
kimse bilmiyor Bütün bildiğim, tehlikeyi kendiliğinizden davet
etmeniz.</span></p>

<p class="msonormal2"><span lang="TR" class="calibre1">Birs'ten fazla
bilgi almak mümkün olamıyordu. Körk, öfkeyle kaptan köşküne döndü ve
geminin her yerinin aranmasını emretti. Nakil odası da dâhil
olmak üzere, geminin araştırılması sonucu Nensi bulunamadı.
Nakil odasındakiler, Birs'lerin gemiye gelişlerinden sonra gemiden
kimsenin ayrılmamış olduğunu bildirdiler.</span></p>

<p class="msonormal2"><span lang="TR" class="calibre1">Mamafih, yapılan
araştırmada Nensi yerine başka bir şey bulundu; Tayfa
Barnhart, on ikinci güvertede ölü bulundu. Vücudundaki lekeler, Darnell'in
vücudundaki lekelerin aynısıydı.</span></p>

<p class="msonormal2"><span lang="TR" class="calibre1">Şaşkınlığından
ve öfkesinden kuduran Körk, Makkoy'u aradı.</span></p>

<p class="msonormal2"><span lang="TR" class="calibre1">- Seni rahatsız
ettiğim için özür dilerim, ama Bons, durum biraz karıştı.
Birs'in pentatol altında incelenmesini istiyorum.</span></p>

<p class="msonormal2"><span lang="TR" class="calibre1">Makkoy, sanki almış
olduğu yatıştırıcı ilâcın etkisinden hâlâ
kurtulamamış gibi mırıldandı:</span></p>

<p class="msonormal2"><span lang="TR" class="calibre1">- Hımmm,
Pentatol, ha! Gerçek ilâcı. Narkosentez ilâcı. Hımmm. Zaman
ister. Hastanın insanlık hakları ne olacak?</span></p>

<p class="msonormal2"><span lang="TR" class="calibre1">- İsterse şikâyet
edebilir. Hemen gidip onu hazırla.</span></p>

<p class="msonormal2"><span lang="TR" class="calibre1">Bir saat sonra,
Birs, yarı trans halinde kendi yatağında yatıyordu. Körk,
Birs'e doğru uzanırken, Makkoy'la Spak arkada bekliyorlardı.</span></p>

<p class="msonormal2"><span lang="TR" class="calibre1">- Karın
nerede?</span></p>

<p class="msonormal2"><span lang="TR" class="calibre1">- Bilmiyorum... Zavallı
Nensi, onu sevdim... Benzerlerinin sonuncusu...</span></p>

<p class="msonormal2"><span lang="TR" class="calibre1">- Açıkla,
lütfen. Birs, inledi:</span></p>

<p class="msonormal2"><span lang="TR" class="calibre1">- Yolcu
güvercini... yabanî öküz... Garip bir duygu var içimde.</span></p>

<p class="msonormal2"><span lang="TR" class="calibre1">Körk, Makkoy'a işaret
etti. Makkoy, Birs'in nabzını yokladı ve gözkapaklarının
altını kontrol etti.</span></p>

<p class="msonormal2"><span lang="TR" class="calibre1">- Bir şeyi
yok. Sorguya çekenin değişmesi sonucu onu şaşırtmış,
önce ben soruyordum, sonra sen başladın. Toparlanıyor.</span></p>

<p class="msonormal2"><span lang="TR" class="calibre1">Körk biraz şaşkınlıkla;</span></p>

<p class="msonormal2"><span lang="TR" class="calibre1">- Yabanî öküz
sözüyle ne kastettin? diye sordu.</span></p>

<p class="msonormal2"><span lang="TR" class="calibre1">- Milyonlarcası
vardı... ovalar öküzlerle simsiyahtı. Tek sürü üç şehri kaplamıştı.
Hareket ettikleri zaman... her yer gümbürdüyordu. Simdi hiç biri kalmadı.
Buradaki yaratıklar gibi.</span></p>

<p class="msonormal2"><span lang="TR" class="calibre1">- Burada mı?
Yani gezegende mi demek istiyorsun?</span></p>

<p class="msonormal2"><span lang="TR" class="calibre1">- Gezegende. Tapınakları...
büyük şairler... Bir zamanlar milyonlarca varmış, oysa şimdi
sadece biri kaldı. Nensi anladı.</span></p>

<p class="msonormal2"><span lang="TR" class="calibre1">Spak'ın mırıltısı
duyuldu.</span></p>

<p class="msonormal2"><span lang="TR" class="calibre1">- Daima geçmiş
zaman kullanıyor.</span></p>

<p class="msonormal2"><span lang="TR" class="calibre1">- Nensi nerede? Şimdi
nerede?</span></p>

<p class="msonormal2"><span lang="TR" class="calibre1">- Öldü. Tepeye
gömüldü. O yaratık onu öldürdü.</span></p>

<p class="msonormal2"><span lang="TR" class="calibre1">- Gömüldü, ha!
Fakat... ne zaman ölmüştü?</span></p>

<p class="msonormal2"><span lang="TR" class="calibre1">- Bir yıl oldu,
yoksa iki yıl mıydı? Bilmiyorum, Nensi olsun ya da olmasın,
çok şaşırtıcı. Tuza ihtiyaçları var. Tuz kalmayınca,
biri dışında hepsi öldüler.</span></p>

<p class="msonormal2"><span lang="TR" class="calibre1">Körk taşlaşmış
gibi kaldı. Bu kez soruyu Spak sordu:</span></p>

<p class="msonormal2"><span lang="TR" class="calibre1">- Karınız
rolünde dolaşan bu yaratık mı?</span></p>

<p class="msonormal2"><span lang="TR" class="calibre1">- Rol değil,
Nensi olabilir.</span></p>

<p class="msonormal2"><span lang="TR" class="calibre1">- Herhangi biri de
olabilir mi?</span></p>

<p class="msonormal2"><span lang="TR" class="calibre1">- Her kılığa
girebilir. Nensi'yi öldürdüğünde onu neredeyse yok ediyordum. Fakat
yapamadım. Neslinden kafan son yaratıktı.</span></p>

<p class="msonormal2"><span lang="TR" class="calibre1">Bu tekrarlar her
geçen dakika daha çok şaşırtıcı oluyordu. Körk, buz gibi
bir sesle sordu:</span></p>

<p class="msonormal2"><span lang="TR" class="calibre1">- Tek neden bu
muydu, Birs? Bana şunu söyle: seninle olduğu her zaman Nensi kılığında
mı?</span></p>

<p class="msonormal2"><span lang="TR" class="calibre1">Birs, yattığı
yerde kıvrandı. Cevap vermiyordu. Makkoy, yine karyolaya yaklaştı.</span></p>

<p class="msonormal2"><span lang="TR" class="calibre1">- Senin yerinde
olsam bu soru üzerinde onu fazla sıkıştırmazdım, Cim.
Gerekirse sorunun cevabını alabilirsin, ama hastanın hayatını
da tehlikeye sokarsın.</span></p>

<p class="msonormal2"><span lang="TR" class="calibre1">Körk:</span></p>

<p class="msonormal2"><span lang="TR" class="calibre1">- Bundan daha iyi
bir cevap almayı zaten beklemiyordum, dedi. Demek ki, gelişimiz küçük
bir cennetin rahatını kaçırdı. Yaratık bir karı,
sevgili, en iyi dost, aziz, esir, zeki bir adam, aptal... hemen hemen her şey
olabilir. Büyük bir yaşam... Evrendeki herkesi taklit edebilir ve böylece,
istediğin her şeyi elde edebilirsin.</span></p>

<p class="msonormal2"><span lang="TR" class="calibre1">Spak:</span></p>

<p class="msonormal2"><span lang="TR" class="calibre1">- Deliliğe
giden dönüşü olmayan yol, dedi.</span></p>

<p class="msonormal2"><span lang="TR" class="calibre1">Körk, tekrar yarı
trans halindeki Birs'e döndü.</span></p>

<p class="msonormal2"><span lang="TR" class="calibre1">- Hangi şekle
girerse girsin yaratığı tanıyabilir misin?</span></p>

<p class="msonormal2"><span lang="TR" class="calibre1">- Evet...</span></p>

<p class="msonormal2"><span lang="TR" class="calibre1">- Bize gardım
edecek misin?</span></p>

<p class="msonormal2"><span lang="TR" class="calibre1">- Hayır.</span></p>

<p class="msonormal2"><span lang="TR" class="calibre1">Körk, zaten başka
biçimde bir cevap beklemiyordu. Makkoy'a eliyle işaret etti.</span></p>

<p class="msonormal2"><span lang="TR" class="calibre1">- Bir araştırma
düzenlemeliyim. Şunun karşı koymasını önle, Bons. Birs'in
hayatının ne kadar tehlikeye gireceği, ya da onun karşı
koymasını nasıl önleyebileceğin umurumda değil, sen
sadece istediğimi yap yeter. İçinde bulunduğu bu durumda bizim
için karısı kadar tehlikeli. Spak, Makkoy'a yardım et, hasta azgınlık
yapacak olursa tereddüt etmeden vur.</span></p>

<p class="msonormal2"><span lang="TR" class="calibre1">Körk, öfkeli adımlarla
odadan çıktı. Kaptan köprüsüne gelince, bütün güvertelere üç numaralı
alarmı verdi. Bu alarma göre, her güvertedeki nöbetçiler hem silahlı
olacaklar, hem de ikili dolaşacaklardı.</span></p>

<p class="msonormal2"><span lang="TR" class="calibre1">Körk, dâhilî
mikrofona:</span></p>

<p class="msonormal2"><span lang="TR" class="calibre1">- Herkes yanındaki
arkadaşını çok yakından kontrol edecek, dedi. Gemide,
herhangi birimizin kılığında dolaşabilecek bir yaratık
var. Teğmen Uhura, her postada ve merkezde görüntü temin edilsin. Eğer
bir kişiyi, aynı zamanda iki yerde birden görecek olursanız,
hemen alarm verilsin. Anlaşıldı mı?</span></p>

<p class="msonormal2"><span lang="TR" class="calibre1">Arkasında
duyduğu sesle fırıldak gibi döndü. Gelen Spak'tı. Elbisesi
parçalanmıştı ve soluk soluğaydı.</span></p>

<p class="msonormal2"><span lang="TR" class="calibre1">- Spak! Sana
söylememiş miydim... Ne oldu?</span></p>

<p class="msonormal2"><span lang="TR" class="calibre1">Spak, titrek sesle:</span></p>

<p class="msonormal2"><span lang="TR" class="calibre1">- Makkoy, dedi. Ya
da Makkoy'un kendisi değildi. Kamaradan çıkmanız üzerine hemen
üzerime saldırdı. Kaçabildim, ama Fazer tabancamı kurtaramadım.
Şu anda nerede olduğunu ancak Tanrı bilir.</span></p>

<p class="msonormal2"><span lang="TR" class="calibre1">- Makkoy! Pentatol
konusunda biraz isteksiz olduğunu zaten düşünmüştüm. İsteksizdi
ve sanki zihnini araştırırmış gibi görünüyordu.
Tevekkeli değil. Eh, artık gidebileceği tek yer kaldı, yani
geldiği yere döndü.</span></p>

<p class="msonormal2"><span lang="TR" class="calibre1">- Gezegene mi?
Gidemez.</span></p>

<p class="msonormal2"><span lang="TR" class="calibre1">- Hayır.
Makkoy'un kamarasına. Körk yerinden kalktı, fakat Spak'ın bir el
hareketiyle durdu.</span></p>

<p class="msonormal2"><span lang="TR" class="calibre1">- Önce bir kontrol
etseniz, Kaptan. Belki doktoru henüz öldürmemiştir. Eğer onu korkutacak
olursak...</span></p>

<p class="msonormal2"><span lang="TR" class="calibre1">- Haklısın.</span></p>

<p class="msonormal2"><span lang="TR" class="calibre1">Körk, vakit
geçirmeden Makkoy'un numarasını çevirdi ve bir anlık tereddütten
sonra, görüntü aldığı halde, sinyali kesecek olan düğmeye
bastı.</span></p>

<p class="msonormal2"><span lang="TR" class="calibre1">Makkoy odadaydı.
Yalnız odada iki Makkoy vardı. Biri yatağında mışıl
mışıl uyuyan, bir de kapıya arkasını yaslamış
duran Makkoy. Kapıda duran Makkoy, yürüdü ve sırtını
kameraya dönerek görüntüyü bir an için kesti. Sonra tekrar kameranın
çerçevesi içine girdi. Ama bu sefer karşılarında Makkoy yerine
Nensi vardı.</span></p>

<p class="msonormal2"><span lang="TR" class="calibre1">Nensi, yatağın
kenarına oturarak uyumakta olan doktoru sarstı. Makkoy, kımıldadığı
halde uyanmadı.</span></p>

<p class="msonormal2"><span lang="TR" class="calibre1">Nensi'nin sesi
duyuldu:</span></p>

<p class="msonormal2"><span lang="TR" class="calibre1">- Leonard, benim.
Nensi. Uyan artık. Lütfen uyan, Leonard. Bana yardım etmelisin.</span></p>

<p class="msonormal2"><span lang="TR" class="calibre1">Körk, yaratığın
yaptığı rolü takdir etmekten kendisini alamadı. Gördüğü
kadındı, ama onun tehlikeli bir yaratık olduğunu biliyordu.
Fakat bir yaratığın istediği kılığa kolaylıkla
girebilmesi gerçekten de çok şaşırtıcıydı.</span></p>

<p class="msonormal2"><span lang="TR" class="calibre1">Nensi, Makkoy'u
yine sarstı. Makkoy, homurdanarak gözlerini açtı ve yerinde doğruldu.
, - Nensi! Ne oluyor? Ne zamandan berî uyuyordum?</span></p>

<p class="msonormal2"><span lang="TR" class="calibre1">- Bana yardım
et, Leonard.</span></p>

<p class="msonormal2"><span lang="TR" class="calibre1">- Ne oldu? Çok korkmuşa
benziyorsun.</span></p>

<p class="msonormal2"><span lang="TR" class="calibre1">- Korktum, korktum.
Ne olursun bana yardım et. Beni öldürmek istiyorlar! Makkoy:</span></p>

<p class="msonormal2"><span lang="TR" class="calibre1">- Kim? dedi. Merak
etme. Kimse senin kılına bile dokunamaz.</span></p>

<p class="msonormal2"><span lang="TR" class="calibre1">Körk, sanki
söyledikleri ekranda görülen çift tarafından duyulabilirmiş gibi
sesini alçaltarak:</span></p>

<p class="msonormal2"><span lang="TR" class="calibre1">- Yeter, dedi.
Allahtan ki, yaratık onu öldüreceği yerde, başka bir şey
için kandırmaya çalışıyor. Yaratık fikrini değiştirmeden
önce harekete geçelim.</span></p>

<p class="msonormal2"><span lang="TR" class="calibre1">Bir dakika sonra,
hep birlikte Makkoy'un kamarasına daldılar. Doktor ve kadın şaşkınlıkla
dönüp kamaraya girenlere baktılar.</span></p>

<p class="msonormal2"><span lang="TR" class="calibre1">Nensi, keskin bir çığlık
attı. Körk, Fazer tabancasının namlusunu bir an bile
üzerlerinden ayırmadan:</span></p>

<p class="msonormal2"><span lang="TR" class="calibre1">- Ondan uzaklaş,
Bons, dedi.</span></p>

<p class="msonormal2"><span lang="TR" class="calibre1">- Ne? Neler dönüyor
burada, Cim?</span></p>

<p class="msonormal2"><span lang="TR" class="calibre1">- Gördüğün kadın
Nensi değil, Bons.</span></p>

<p class="msonormal2"><span lang="TR" class="calibre1">- Değil mi?
Nensi'nin ta kendisi. Aklını mı oynattın?</span></p>

<p class="msonormal2"><span lang="TR" class="calibre1">- İki adamımı
öldürdü. Spak da Fazer tabancasını onların üzerinden ayırmadan:</span></p>

<p class="msonormal2"><span lang="TR" class="calibre1">- Birs'i de, dedi.</span></p>

<p class="msonormal2"><span lang="TR" class="calibre1">- O mu? Körk:</span></p>

<p class="msonormal2"><span lang="TR" class="calibre1">- O, dedi. Dur sana
göstereyim.</span></p>

<p class="msonormal2"><span lang="TR" class="calibre1">Körk, avucunu açtı.
Avcunun içinde saf tuz kristalleri vardı ve elinin sıcaklığından
erimeye yüz tutmuştu.</span></p>

<p class="msonormal2"><span lang="TR" class="calibre1">- Bak, Nensi. Tuz. İstediğin
kadar alabilirsin. Hem de tam istediğin gibi saf, tertemiz tuz.</span></p>

<p class="msonormal2"><span lang="TR" class="calibre1">Nensi, Körk'e doğru
tereddütle bir adım attı, sonra durdu.</span></p>

<p class="msonormal2"><span lang="TR" class="calibre1">Alçak sesle:</span></p>

<p class="msonormal2"><span lang="TR" class="calibre1">- Leonard, dedi.
Onu buradan uzaklaştır. Beni seviyorsan, onu buradan gönder. Makkoy,
boğuk sesle cevap verdi:</span></p>

<p class="msonormal2"><span lang="TR" class="calibre1">- Elbette. Cim, çılgınca
bir davranış bu. Nensi'yi çok korkutuyorsun. Körk:</span></p>

<p class="msonormal2"><span lang="TR" class="calibre1">- Onun korkusu açlıktan,
dedi. Bak şuna! Yaratık sanki büyülenmiş gibi bir adım daha
attı. Sonra her şey bir fırtına hızıyla olup bitti.
Körk, yeşilimsi bir yaratık görür gibi oldu. Yaratık, gelişmiş
bir erkek gibi görünüyordu, ama insan değildi. Birden vantuzlu antenler
yüzüne doğru uzandı, Körk, yere yıkılırken fa-zer
tabancasından fışkıran ışınların hışırtısını
duydu.</span></p>

<p class="msonormal2"><span lang="TR" class="calibre1">Körk'Ie Makkoy bir
süre kendilerini toparlayamadılar. Kaptan Körk, Spak'ın Fazer tabancasının
ışınlarını çok yakından almasından, Makkoy
da geçirdiği ruhsal sarsıntıdan ötürü sersem gibiydi. Nihayet
iki subay kendilerine gelip Kaptan Köşküne çıktıkları
zaman, Birs'in gezegeni ekranda küçülmek üzereydi. Mistir Spak:</span></p>

<p class="msonormal2"><span lang="TR" class="calibre1">- Tuz kullanmanız
çok akıllıca bir davranıştı, Kaptan, dedi. Anlaşıldığına
göre yaratık, ancak saf tuz bulamadığı takdirde saldırıyordu.
Birs, o yaratığı ancak böyle kontrol edebiliyordu.</span></p>

<p class="msonormal2"><span lang="TR" class="calibre1">Körk:</span></p>

<p class="msonormal2"><span lang="TR" class="calibre1">- Bu neslin
tükenmesinde sadece tuz stoklarının rol oynadığını
sanmıyorum, dedi. Aslında, göründüğü kadar zeki bir yaratık
değildi... sahip olduğu avantajlardan yararlanmasını
bilmiyordu.</span></p>

<p class="msonormal2"><span lang="TR" class="calibre1">Spak:</span></p>

<p class="msonormal2"><span lang="TR" class="calibre1">- Bir neslin artıkları
da olabilirlerdi, dedi. Bizim de dişlerimiz ve tırnaklarımız
var, ama artık kimseyi ısırıp tırmalamıyoruz.</span></p>

<p class="msonormal2"><span lang="TR" class="calibre1">- Belki haklısın.
Mamafih, anlayamadığım bir şey var. Her şeyden önce,
senin kamarana nasıl girebildi, Bons? Yoksa bu konuda konuşmak
istemiyor musun?</span></p>

<p class="msonormal2"><span lang="TR" class="calibre1">- Anlatmamda bir
sakınca yok. Bir çeşit aptal olduğumu kabul ediyorum. Çok basit.
Uyku ilâcını aldıktan biraz sonra odama geldi. Kocasını
artık sevmediğini... kendisini tekrar dünyaya götürmemi söyledi. Yıllar
önce Nensi'ye aramızda ciddî ilişkiler vardı. Uyku ilâcı da
almış olduğum için kanmam zor olmadı. Daha sonra, ben hâlâ
uykudayken, biraz daha uyku ilâcı vermiş olmalı... aksi takdirde
ölü gibi uyuyup kalmazdım. Yine eski bir sözün doğruluğunu hatırlatacağım,
sivillerle yakın ilişki kurmak bizim için pek hayırlı
olmuyor.</span></p>

<p class="msonormal2"><span lang="TR" class="calibre1">Körk, sözün doğruluğunu
kabul ederek:</span></p>

<p class="msonormal2"><span lang="TR" class="calibre1">- İyi bir
prensip, dedi. Ne yazık ki, her zaman düşündüğümüz gibi davranamıyoruz.</span></p>

<p class="msonormal2"><span lang="TR" class="calibre1">Makkoy:</span></p>

<p class="msonormal2"><span lang="TR" class="calibre1">- Mamafih, benim de
anlayamadığım bir şey var, dedi. Birs'in kamarasında
Spak, Birs ve yaratıkla yalnız kaldı. Otopsi sırasında
yaratığın bir insandan çok daha güçlü olduğunu öğrendim.
Sadece Fazer tabancanı kaybederek, onların elinden nasıl
kurtulabildin, Mistir, Spak?</span></p>

<p class="msonormal2"><span lang="TR" class="calibre1">Spak gülümsedi.</span></p>

<p class="msonormal2"><span lang="TR" class="calibre1">- Atalarım
beni sizinkinden çok daha değişik bir okyanusta yetiştirmiş,
Doktor Makkoy. Kanımdaki tuz yapısı, sizinkilerden çok farklı.
Her halde, yaratık için fazla lezzetli değildim.</span></p>

<p class="msonormal2"><span lang="TR" class="calibre1">Makkoy:</span></p>

<p class="msonormal2"><span lang="TR" class="calibre1">- Tabiî, dedi.</span></p>

<p class="msonormal2"><span lang="TR" class="calibre1">Sonra Körk'e baktı.</span></p>

<p class="msonormal2"><span lang="TR" class="calibre1">- Hâlâ endişeli
görünüyorsun, Cim. Seni düşündüren başka şeyler mi var?</span></p>

<p class="msonormal2"><span lang="TR" class="calibre1">- Başka şeyler
mi? Hayır, hayır hiç bir şey yok. Yalnızca şu yabanî
öküzleri düşünüyordum.</span></p>

</div>




</body></html>
