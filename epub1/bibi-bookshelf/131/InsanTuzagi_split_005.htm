<?xml version='1.0' encoding='utf-8'?>
<html xmlns:o="urn:schemas-microsoft-com:office:office" xmlns="http://www.w3.org/1999/xhtml">
  <head>
    <meta name="ProgId" content="Word.Document"/>
    <meta name="Generator" content="Microsoft Word 15"/>
    <meta name="Originator" content="Microsoft Word 15"/>
    <link rel="File-List" href="filelist.xml"/>
    <!--[if gte mso 9]><xml>
 <o:DocumentProperties>
  <o:Author>Ferit Koydemir</o:Author>
  <o:LastAuthor>Ferit Koydemir</o:LastAuthor>
  <o:Revision>3</o:Revision>
  <o:TotalTime>294</o:TotalTime>
  <o:Created>2015-12-01T02:57:00Z</o:Created>
  <o:LastSaved>2015-12-01T02:57:00Z</o:LastSaved>
  <o:Pages>1</o:Pages>
  <o:Words>33242</o:Words>
  <o:Characters>189482</o:Characters>
  <o:Lines>1579</o:Lines>
  <o:Paragraphs>444</o:Paragraphs>
  <o:CharactersWithSpaces>222280</o:CharactersWithSpaces>
  <o:Version>15.00</o:Version>
 </o:DocumentProperties>
 <o:OfficeDocumentSettings>
  
  
 </o:OfficeDocumentSettings>
</xml><![endif]-->
    <link rel="themeData" href="themedata.thmx"/>
    <link rel="colorSchemeMapping" href="colorschememapping.xml"/>
    <!--[if gte mso 9]><xml>
 <w:WordDocument>
  <w:TrackMoves>false</w:TrackMoves>
  
  
  
  <w:SaveIfXMLInvalid>false</w:SaveIfXMLInvalid>
  <w:IgnoreMixedContent>false</w:IgnoreMixedContent>
  <w:AlwaysShowPlaceholderText>false</w:AlwaysShowPlaceholderText>
  
  <w:LidThemeOther>EN-US</w:LidThemeOther>
  <w:LidThemeAsian>X-NONE</w:LidThemeAsian>
  <w:LidThemeComplexScript>X-NONE</w:LidThemeComplexScript>
  <w:Compatibility>
   
   
   
   
   
   
   
   
   
  </w:Compatibility>
  <m:mathPr>
   
   
   
   
   
   
   
   
   
   
   
  </m:mathPr></w:WordDocument>
</xml><![endif]-->
    <!--[if gte mso 9]><xml>
 <w:LatentStyles DefLockedState="false" DefUnhideWhenUsed="false"
  DefSemiHidden="false" DefQFormat="false" DefPriority="99"
  LatentStyleCount="371">
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
 </w:LatentStyles>
</xml><![endif]-->
    <!--[if gte mso 10]>
<style>
 /* Style Definitions */
 table.MsoNormalTable
	{mso-style-name:"Table Normal";
	mso-tstyle-rowband-size:0;
	mso-tstyle-colband-size:0;
	mso-style-noshow:yes;
	mso-style-priority:99;
	mso-style-parent:"";
	mso-padding-alt:0in 5.4pt 0in 5.4pt;
	mso-para-margin-top:0in;
	mso-para-margin-right:0in;
	mso-para-margin-bottom:8.0pt;
	mso-para-margin-left:0in;
	line-height:107%;
	mso-pagination:widow-orphan;
	font-size:11.0pt;
	font-family:"Calibri",sans-serif;
	mso-ascii-font-family:Calibri;
	mso-ascii-theme-font:minor-latin;
	mso-hansi-font-family:Calibri;
	mso-hansi-theme-font:minor-latin;}
</style>
<![endif]-->
    <!--[if gte mso 9]><xml>
 
</xml><![endif]-->
    <!--[if gte mso 9]><xml>
 <o:shapelayout v:ext="edit">
  
 </o:shapelayout></xml><![endif]-->
    <title>Unknown</title>
    <meta http-equiv="Content-Type" content="text/html; charset=utf-8"/>
  <link href="stylesheet.css" rel="stylesheet" type="text/css"/>
<link href="page_styles.css" rel="stylesheet" type="text/css"/>
</head>
  <body lang="EN-US" class="calibre">
<div class="wordsection">
<h1 id="calibre_toc_4" class="calibre13"><b class="calibre2"><span lang="TR" class="calibre14">2.</span></b></h1>

<h1 id="calibre_toc_5" class="calibre15"><b class="calibre2"><span lang="TR" class="calibre14">ÇARLİ'NİN KANUNU</span></b><span lang="TR" class="calibre14"></span></h1>

<p class="msonormal"><span lang="TR" class="calibre1"><span class="calibre1"> </span></span></p>

<p class="msonormal2"><i class="calibre16"><span lang="TR" class="calibre1">Kaptanın Seyir Defteri: Yıldız Tarihi 4213
10.03. Atılgan normal hızla Koloni-5 gezegenine doğru yol alıyor.
Atılgan gemisinin kaptanı ben, James Körk, geminin dört yüzden fazla
subay ve tayfasına komuta ediyorum. Buna ek olarak, geminin az, fakat
sürekli değişen yolcuları üzerinde de sarsılmaz bir
otoritem var. Yirmi yıldan beri uzay denizinde birçok
araştırmalar yaptım, birçok olaylarla karşılaştım,
fakat ne karşılaştığım olaylar, ne de herhangi
bir kişi on yedi yaşındaki Çarli Evans gibi beni zor durumlara
sokmadı. Evans'ların araştırma gemisi Thasus gezegenine düşerek
parçalanmış ve kazadan kurtulan tek kişi Charles Evans olmuş.
Küçük çocuk on dört yıl bu gezegende tek başına yaşadıktan
sonra, küçük bir araştırma gemisi olan Antares tarafından
bulunarak kurtarılmış. Antares çok küçük bir gemi olduğu
için genç yolcusunu bize aktardı. Çarli Evans gemiye geldiği zaman
üzerinde eski püskü bir elbise ve yanında kendisine ait öteberisini
doldurduğu küçük bir torba vardı. Çarli Evans'ı gemiye getirip
teslim eden Antares subayları, genç çocuğun zekâsından, öğrenmek
için gösterdiği çabalardan ve makine üzerine verilen bilgileri çok çabuk
kavradığından söz ettiler: «Eğer zorunlu olsaydı,
Antares'i tek başına yönetebilirdi.» Ayrıca, Çarli Evans'ın
yumuşak karakterde olduğunu da sözlerine eklediler. Fakat her
nedense, onların bu çocuğu övmek için birbirleriyle yarış
ediyorlarmış gibi davrandıklarından kuşkulandım. Hatta
kendilerine ikram ettiğimiz bir şişe içkiyi bile kendi
gemilerinde içmek istediklerini, çünkü zaten yeteri kadar vakit kaybetmiş
olduklarını söylediler. Sanki çok aceleleri varmış gibi
gemiyi terk ettiler.</span></i></p>

<p class="msonormal2"><i class="calibre16"><span lang="TR" class="calibre1"><span class="calibre1"> </span></span></i></p>

<p class="msonormal1"><span lang="TR" class="calibre1">* * *</span></p>

<p class="msonormal1"><span lang="TR" class="calibre1"><span class="calibre1"> </span></span></p>

<p class="msonormal2"><span lang="TR" class="calibre1">Çarli'nin çok
meraklı olduğu daha gemiye adımını attığı
ilk dakikalarda belli oldu. Her ne kadar biraz ürkek ve çekingen görünüyorsa
da, uzun süre tek başına bir sürgün hayatı yaşamış
olduğu dikkate alınırsa, onun bu çekingenliğine şaşmamak
gerekirdi. Kaptan Körk, Çavuş Rand'ı Çarli'yi kamarasına
götürmekle görevlendirdiği sırada, genç çocuk, başta Çavuş
Rand olmak üzere herkesi şaşkına çeviren ilk sorusunu çok masum
bir tavırla sormakta gecikmedi.</span></p>

<p class="msonormal2"><span lang="TR" class="calibre1">- Bu bir kız mı,
Kaptan?</span></p>

<p class="msonormal2"><span lang="TR" class="calibre1">Geminin doktoru
Leonard Makkoy, Çarli'yi tepeden tırnağa kadar muayene etti ve onun
fizikî yönden son derece sağlıklı olduğunu gördü. Genç çocuğun
ne gıdasızlıktan ne de yalnızlıktan Ötürü geçirmiş
olduğu hiç bir hastalık belirtisi yoktu. Oysa üç yaşından
beri ya bancı bir dünyada kendi başına yaşamak zorunda
kalan bir çocuğun böylesine sağlıklı olması son derece
ilginçti. Diğer taraftan, Çarli'nin on dört yıl gibi uzun bir süre
içinde, sağlıklı olmadığı takdirde çoktan ölmüş
olacağını düşünmek de gerekirdi. Çünkü hayatta kalabilmesi
için ilk birkaç yıl içinde bulunduğu ortama hemen alışmış
olması şarttı.</span></p>

<p class="msonormal2"><span lang="TR" class="calibre1">Çarli, her ne kadar
kendisi birçok sorular soruyor, yapacağı en doğru hareketlerin
neler olduğunu öğrenmek istiyorsa da, kendi yaşamı üzerindeki
sorular hakkında pek açık cevaplar vermiyordu. Her şeyden çok,
başkaları tarafından sevilmek, takdir edilmek istiyordu. Makkoy'un
soruları karşısında biraz şaşırmış
olduğu da gözden kaçmıyordu.</span></p>

<p class="msonormal2"><span lang="TR" class="calibre1">Hayır, kazadan
kimse kurtulmamıştı. Gemideki bellek yoluyla İngilizce öğrenmişti,
çünkü geminin belleği çalışır durumdaydı. Hayır,
Thasian'lardan yardım görmemişti, çünkü gezegende Thasian yoktu.
Önceleri geminin erzak deposundaki yiyecekleri yemiş, daha sonra
çevresinde bulduğunu söylediği bitkilerle geçinmişti.</span></p>

<p class="msonormal2"><span lang="TR" class="calibre1">Sonra, Çarli,
geminin yönetmeliğini görmek istemişti. Söylediğine göre,
Antares'te ne doğru şeyleri yapabilmiş ne de gerektiği gibi
konuşabilmişti. Hata yaptığı zamanlar çevresindekileri
kızdırmış, onların kızgınlığı
da kendisinin öfkelenmesine neden olmuştu ve aynı hatayı ikinci
kez tekrarlamak istemiyordu.</span></p>

<p class="msonormal2"><span lang="TR" class="calibre1">Makkoy:</span></p>

<p class="msonormal2"><span lang="TR" class="calibre1">- Ben de olsam
böyle davranırdım, dedi. Ama hiç bir şeyde acele etmemeli. Yalnız
gözlerini dört aç ve anlamadığın bir şey olursa, sadece
gülümseyerek susmayı tercih et. Böyle davranırsan, olumlu sonuçlar
alacağını göreceksin.</span></p>

<p class="msonormal2"><span lang="TR" class="calibre1">Çarli de sırıtarak
Makkoy'a baktı. Makkoy, çocuğun kıçına bir tokat yapıştırıp
başından savmak isteyince, Çarli'nin kıçına vurulan tokatı
yadırgadığını ve çok şaşırdığını
gördü.</span></p>

<p class="msonormal2"><span lang="TR" class="calibre1">Daha sonra, Doktor
Makkoy, bu sorunu kaptan köprüsünde Körk'le Birinci Subay Mister Spak'a açtı.
O sırada Çavuş Rand, subayların nöbet çizelgesi üzerinde çalışıyordu
ve toplantı yapılacağını anlayınca hemen çekilmek
istedi. Fakat Kaptan Körk, Çavuş Rand'ın Çarli'yi herkesten çok görmüş
olduğunu söyleyerek kalmasını istedi. Ayrıca, Körk, Çavuş
Rand'dan çok hoşlanıyordu, fakat bunu herkesten olduğu gibi Çavuşun
kendisinden de saklamayı başarıyordu.</span></p>

<p class="msonormal2"><span lang="TR" class="calibre1">Makkoy konuşmasını
sürdürdü:</span></p>

<p class="msonormal2"><span lang="TR" class="calibre1">- Dünya tarihi,
küçük bir çocuğun vahşî bir ortamda yaşayabildiğini gösteren
olaylarla doludur.</span></p>

<p class="msonormal2"><span lang="TR" class="calibre1">Güneş
sisteminin dışındaki bir sistemde bulunan Volkan gezegeni
sakinlerinden olan Mistir Spak, Doktora cevap verdi:</span></p>

<p class="msonormal2"><span lang="TR" class="calibre1">- Bütün bu
olaylarda küçük çocuğu besleyen daima anaç bir kurt vardır.</span></p>

<p class="msonormal2"><span lang="TR" class="calibre1">- Eğer
gezegende Thasian'lar varsa, çocuğun yalan söylemesinin sebebi ne
olabilir?</span></p>

<p class="msonormal2"><span lang="TR" class="calibre1">Mister Spak:</span></p>

<p class="msonormal2"><span lang="TR" class="calibre1">- Bununla beraber,
hiç değilse bin yıl önce, o gezegende hayat olduğunu gösteren
deliller var, dedi. İlk yapılan araştırmalar gezegende çok
eski yapıların varlığını gösteriyor. Ayrıca,
Thasus gezegeninde, üç milyon yıldan beri herhangi bir değişme
olmamış. Bu bakımdan, gezegende başka kurtulanların da
bulunabileceği mantıklı.</span></p>

<p class="msonormal2"><span lang="TR" class="calibre1">Körk:</span></p>

<p class="msonormal2"><span lang="TR" class="calibre1">- Çarli kendisinden
başka kimsenin olmadığını söylüyor, dedi.</span></p>

<p class="msonormal2"><span lang="TR" class="calibre1">- Çarli'nin bu
kadar ısrarla söylediğini dikkate alırsanız, gezegende başka
canlıların bulunabileceğini kabul etmelisiniz. Kitaplıkta
bulunan Thasus hakkındaki bilgileri inceledim. Fazla bir şey olmamakla
beraber, bir yerinde, «Yenebilir bitki yok» diye geçiyor. Bu yönden düşünecek
olursanız, birileri tarafından yardım görmüş olduğunu
kabul edebilirsiniz.</span></p>

<p class="msonormal2"><span lang="TR" class="calibre1">Makkoy:</span></p>

<p class="msonormal2"><span lang="TR" class="calibre1">- Onu gerektiğinden
fazla küçümsüyorsun, dedi. Körk:</span></p>

<p class="msonormal2"><span lang="TR" class="calibre1">- Şimdilik
çocuğun söylediklerinin doğru olduğunu kabul edelim, dedi.
Mistir Spak, Çarli için bir öğretim programı hazırlayın.
Ona yapabileceği şeyler gösterin, gidebileceği yerler hakkında
bilgi verin. Koloni-5 gezegenine kadar onu meşgul edebilirsek, gerisini
tecrübeli eğitmenlere bırakırız. Şimdilik, başımıza
dert olmamasına çalışmalıyız... Çavuş Rand, başımıza
dert olan şu küçük hakkındaki düşünceleriniz?</span></p>

<p class="msonormal2"><span lang="TR" class="calibre1">- Şeyyy,
Kaptan, belki de biraz haksızlık ediyorum. Bundan hiç söz
etmeyecektim, fakat... dün koridorda peşimden geldi ve bana küçük bir şişe
esans hediye etti. Hem de en çok sevdiğim kokulardan biriydi. Bunu nasıl
bulduğunu tahmin edemem. Geminin kantininde satılmadığını
da kesinlikle biliyorum.</span></p>

<p class="msonormal2"><span lang="TR" class="calibre1">Makkoy:</span></p>

<p class="msonormal2"><span lang="TR" class="calibre1">- Hımmm, diye
homurdandı.</span></p>

<p class="msonormal2"><span lang="TR" class="calibre1">- Tam nereden bulduğunu
soracaktım ki, popoma bir tokat yapıştırdı. Bu olaydan
sonra ona pek yaklaşmamaya dikkat ettim.</span></p>

<p class="msonormal2"><span lang="TR" class="calibre1">Birden hep bir ağızdan
gülüşmeler oldu, ama herkes kendisini hemen frenlemesini bildi.</span></p>

<p class="msonormal2"><span lang="TR" class="calibre1">Körk sordu:</span></p>

<p class="msonormal2"><span lang="TR" class="calibre1">- Başka?</span></p>

<p class="msonormal2"><span lang="TR" class="calibre1">- Önemli bir şey
yok. Oyun kâğıtlarıyla bir sürü şeyler yapabildiğini
biliyor muydunuz? Mistir Spak şaşkınlıkla:</span></p>

<p class="msonormal2"><span lang="TR" class="calibre1">- Peki, bunu nasıl
öğrenmiş? diye sordu.</span></p>

<p class="msonormal2"><span lang="TR" class="calibre1">- Bilmiyorum, fakat
son derece becerikli. Oturma salonuna girdiği zaman pasyans açıyordum.
Teğmen Uhura o sırada «Çarli benim sevgilimdir» şarkısını
çalıyor ve söylüyordu. Önce, kendisiyle alay edildiğini düşünürmüş
gibi göründü. Söylenen şarkının kendisiyle ilgili olmadığını
anlayınca, gelip başımda durdu ve beni seyretti. Pasyansı
bir türlü açamadığımı görünce biraz şaşırdı.
Sonra, yeminle söyleyebilirim ki oyun kartlarına elini dahi sürmeden
pasyansı açtı. Şaşırmış olduğumu anlayınca
da, kartları aldı ve birçok numaralar yaptı. Yaptıklarının
hepsi de son derece ilginç şeylerdi. Hayatımda gördüğüm eline
çabuk en hünerli insan. Antares'teki tayfalardan birinden öğrenmiş
olduğunu söyledi. Herkesin kendisini seyretmesinden çok hoşlandığını
hissettim, ama ona pek sokulmak istemediğimi önceden söylemiştim.
Yani, popoma vurduğu tokattan sonra.</span></p>

<p class="msonormal2"><span lang="TR" class="calibre1">Makkoy:</span></p>

<p class="msonormal2"><span lang="TR" class="calibre1">- Korkarım ki
bu numarayı benden öğrendi, dedi. Körk:</span></p>

<p class="msonormal2"><span lang="TR" class="calibre1">- Hiç kuşku
yok, Doktor, dedi. Fakat onunla konuşsam iyi olacak sanırım.
Makkoy sırıtarak Körk'e baktı.</span></p>

<p class="msonormal2"><span lang="TR" class="calibre1">- Babalık
damarların kabardı, Cim.</span></p>

<p class="msonormal2"><span lang="TR" class="calibre1">- Fazla ileri gitme,
Doktor, bütün arzum onun kontrolünü kaybetmemek, hepsi bu.</span></p>

<p class="msonormal2"><span lang="TR" class="calibre1"><span class="calibre1"> </span></span></p>

<p class="msonormal1"><b class="calibre2"><span lang="TR" class="calibre1">* * *</span></b></p>

<p class="msonormal1"><b class="calibre2"><span lang="TR" class="calibre1"><span class="calibre1"> </span></span></b></p>

<p class="msonormal2"><span lang="TR" class="calibre1">Körk'ün odasına
girmesi üzerine Çarli birden ayağa fırladı. Parmakları,
dirsekleri ve dizleri sanki hep ters yöne bükülmüş gibiydi.</span></p>

<p class="msonormal2"><span lang="TR" class="calibre1">Körk'ün selâm
vermesine fırsat bırakmadan atıldı:</span></p>

<p class="msonormal2"><span lang="TR" class="calibre1">- Bir şey
yapmadım!</span></p>

<p class="msonormal2"><span lang="TR" class="calibre1">- Korkma, Çarli.
Sadece nasıl olduğunu öğrenmek istedim.</span></p>

<p class="msonormal2"><span lang="TR" class="calibre1">- Güzel. Ben...
neden yapamayacağımı size sormalıymışım...
nasıl anlatacağımı bilmiyorum.</span></p>

<p class="msonormal2"><span lang="TR" class="calibre1">Körk:</span></p>

<p class="msonormal2"><span lang="TR" class="calibre1">- Çekinmeden
söylemeye çalış, Çarli, dedi; Genellikle işe yarar.</span></p>

<p class="msonormal2"><span lang="TR" class="calibre1">- Peki, koridorda...
Canis... Çavuş Rand... Çarli birden sustu ve seri bir adımla Körk'e
yaklaşıp, kıçına bir tokat attı.</span></p>

<p class="msonormal2"><span lang="TR" class="calibre1">- Böyle yaptım.
Çavuş Rand hoşlanmadı. Bunu sizin anlatacağınızı
söyledi.</span></p>

<p class="msonormal2"><span lang="TR" class="calibre1">Körk, kendisini
gülmemek için zorlayarak:</span></p>

<p class="msonormal2"><span lang="TR" class="calibre1">- Peki, dedi. Bir
kadına insanın yapabileceği ve yapamayacağı şeyler
vardır. Şey, gerçekte, bir kadına hiç bir şekilde el şakası
yapmamak gerekir. Erkek erkeğe olursa başka tabiî, ama erkeğin
kadına el şakası yapması hoş olmaz. Anlıyor
musun?</span></p>

<p class="msonormal2"><span lang="TR" class="calibre1">- Bilmiyorum.
Zannedersem.</span></p>

<p class="msonormal2"><span lang="TR" class="calibre1">- Eğer
söylediklerimi anlamıyorsan, bir süre söylediklerimi kabul etmelisin. Şimdilik,
senin için bir çalışma programı hazırlatıyorum, Çarli.
Thasus gezegeninde kaldığın sürede öğrenemediğin bazı
şeyleri öğrenmende yardımcı olacak.</span></p>

<p class="msonormal2"><span lang="TR" class="calibre1">Çarli son derece
memnun göründü.</span></p>

<p class="msonormal2"><span lang="TR" class="calibre1">- Benim için bu sıkıntıya
katlandığınıza sevindim. Benden hoşlanıyor
musunuz?</span></p>

<p class="msonormal2"><span lang="TR" class="calibre1">Birden sorulan bu
soru Körk'ü boş yakalamıştı. Körk de aynı sadelikle
cevap vermekten kaçınmadı.</span></p>

<p class="msonormal2"><span lang="TR" class="calibre1">- Bilmiyorum. İnsanlardan
hoşlandığıma karar vermek biraz zaman alır. İnsanların
hareketlerini izlemek, onları anlamaya çalışmak gerekir. Bütün
bunların bir çırpıda yapılması mümkün olamaz.</span></p>

<p class="msonormal2"><span lang="TR" class="calibre1">- Oh...</span></p>

<p class="msonormal2"><span lang="TR" class="calibre1">Teğmen
Uhura'nın sesi, dâhilî hoparlörden duyuldu.</span></p>

<p class="msonormal2"><span lang="TR" class="calibre1">- Kaptan Körk.</span></p>

<p class="msonormal2"><span lang="TR" class="calibre1">- Özür dilerim,
Çarli... Körk konuşuyor.</span></p>

<p class="msonormal2"><span lang="TR" class="calibre1">- Antares kaptanı
Ramart, D kanalında. Sizinle muhakkak görüşmek istiyor.</span></p>

<p class="msonormal2"><span lang="TR" class="calibre1">- Peki. Hemen
köprüye geliyorum. Körk, hoparlörü kapatırken Çarli sordu:</span></p>

<p class="msonormal2"><span lang="TR" class="calibre1">- Ben de gelebilir
miyim?</span></p>

<p class="msonormal2"><span lang="TR" class="calibre1">- Ne yazık ki
hayır, Çarli. Bu iş doğrudan doğruya gemiyi ilgilendiriyor.</span></p>

<p class="msonormal2"><span lang="TR" class="calibre1">- Kimseyi rahatsız
etmem. Ayak altında dolaşmam.</span></p>

<p class="msonormal2"><span lang="TR" class="calibre1">Çocuğun bunca
yıl yalnızlıktan sonra daima birileriyle beraber bulunmak arzusu
çok normaldi.</span></p>

<p class="msonormal2"><span lang="TR" class="calibre1">- Pekâlâ, fakat
sadece ben izin verdiğim zaman köprüye geleceksin. Tamam mı?</span></p>

<p class="msonormal2"><span lang="TR" class="calibre1">- Tamam, anlaştık.</span></p>

<p class="msonormal2"><span lang="TR" class="calibre1">Çarli, sadık
bir köpek gibi seke seke Körk'ün peşinden yürüdü.</span></p>

<p class="msonormal2"><span lang="TR" class="calibre1">Kontrol odasında,
Teğmen Uhura, ciddî bir tavırla mikrofona doğru eğilmişti.</span></p>

<p class="msonormal2"><span lang="TR" class="calibre1">- Gücünü artırabilir
misin, Antares? Sinyallerinizi ancak alabiliyoruz.</span></p>

<p class="msonormal2"><span lang="TR" class="calibre1">Ramart'ın sesi
biraz boğukça, sanki çok uzaklardan geliyormuş gibi duyuldu.</span></p>

<p class="msonormal2"><span lang="TR" class="calibre1">- Tam gücümüzle yayın
yapıyoruz, Atılgan. Derhal Kaptan Körk'le konuşmalıyım.</span></p>

<p class="msonormal2"><span lang="TR" class="calibre1">Körk, Teğmen
Uhura'nın yanına gitti ve mikrofonu eline aldı.</span></p>

<p class="msonormal2"><span lang="TR" class="calibre1">- Körk konuşuyor,
Kaptan Ramart.</span></p>

<p class="msonormal2"><span lang="TR" class="calibre1">- Çok şükür,
Kaptan. Sizi ancak duyuyorum. Sizi uyarmalıyım ki...</span></p>

<p class="msonormal2"><span lang="TR" class="calibre1">Ses birden kesildi.
Hoparlörden sadene uzay statik paraziti duyuluyordu. Alıcı dalgaların
cızırtısı bile kaybolmuştu.</span></p>

<p class="msonormal2"><span lang="TR" class="calibre1">Körk:</span></p>

<p class="msonormal2"><span lang="TR" class="calibre1">- Onları
tekrar yakalamaya çalışın, dedi.</span></p>

<p class="msonormal2"><span lang="TR" class="calibre1">Teğmen Uhura
biraz şaşkın bir tavırla cevap verdi:</span></p>

<p class="msonormal2"><span lang="TR" class="calibre1">- Yakalayacak bir şey
yok, Kaptan. Artık yayın yapmıyorlar.</span></p>

<p class="msonormal2"><span lang="TR" class="calibre1">- Kanalı açık
bırakın.</span></p>

<p class="msonormal2"><span lang="TR" class="calibre1">Körk’ün arkasında
duran Çarli sakin bir sesle:</span></p>

<p class="msonormal2"><span lang="TR" class="calibre1">- Eski bir gemiydi,
dedi. İyi inşa edilmemişti.</span></p>

<p class="msonormal2"><span lang="TR" class="calibre1">Körk, anlamaz bakışlarla
Çarli‘ye baktıktan sonra Spak'ın oturduğu yere döndü.</span></p>

<p class="msonormal2"><span lang="TR" class="calibre1">- Mistir Spak, iskandil
ışınlarıyla yayın alanını tarayın.</span></p>

<p class="msonormal2"><span lang="TR" class="calibre1">Spak:</span></p>

<p class="msonormal2"><span lang="TR" class="calibre1">- Yakaladım,
Kaptan, dedi. Fakat çok belirsiz. Bu uzaklıkta bile olsa, olağandışı
sayılır. Körk, tekrar çocuğa döndü.</span></p>

<p class="msonormal2"><span lang="TR" class="calibre1">- Ne oldu, Çarli?
Biliyor musun? Çarli, kendisini korumak istiyormuş gibi bir tavırla Körk'e
baktı.</span></p>

<p class="msonormal2"><span lang="TR" class="calibre1">- Bilmiyorum,
Kaptan. Spak:</span></p>

<p class="msonormal2"><span lang="TR" class="calibre1">- Belirsizlik alanı
yayılıyor, dedi. Şimdi, alanın dış kesimlerinden
bazı sinyaller alıyorum. Hiç kuşku yok ki, hurda demir yığını.</span></p>

<p class="msonormal2"><span lang="TR" class="calibre1">- Antares yok mu?
Spak sakin sesle:</span></p>

<p class="msonormal2"><span lang="TR" class="calibre1">- Fakat bu Antares,
Kaptan, dedi. Başka bir açıklama yolu olamaz. Boşlukta havaya
uçtuğu gerçek.</span></p>

<p class="msonormal2"><span lang="TR" class="calibre1">Körk, bakışlarını
Çarli'den ayırmadı. Çarli de gözlerini kırpmadan kaptana bakıyordu.</span></p>

<p class="msonormal2"><span lang="TR" class="calibre1">Çarli biraz
huzursuz görünüyordu. Bunun nedenini anlamak çok zordu.</span></p>

<p class="msonormal2"><span lang="TR" class="calibre1">Çarli:</span></p>

<p class="msonormal2"><span lang="TR" class="calibre1">- Havaya uçtuğuna
üzüldüm, dedi. Fakat onları özleyecek değilim. Pek nazik kişiler
değillerdi. Benden hoşlanmıyorlardı. Bunu kesinlikle
söyleyebilirim.</span></p>

<p class="msonormal2"><span lang="TR" class="calibre1">Kaptan köprüsünde
derin bir sessizlik oldu. Sonunda Körk, sıkılı yumruklarını
yavaş yavaş açtı.</span></p>

<p class="msonormal2"><span lang="TR" class="calibre1">- Çarli, dedi. Her şeyden
önce, şu soğukkanlı tavırlarından vazgeçmelisin. Ya da
içine kapanık ruhsal durumunu kontrol etmelisin. Bunu yapamadığın
takdirde, gerçek bir insan olarak nitelendirilmen mümkün olamaz.</span></p>

<p class="msonormal2"><span lang="TR" class="calibre1">Körk sözüne devam
etmeden sustu, çünkü Çarli, ağlıyordu.</span></p>

<p class="msonormal2"><span lang="TR" class="calibre1">- Ne yaptı?</span></p>

<p class="msonormal2"><span lang="TR" class="calibre1">Körk, başını
kaldırıp Çavuş Rand'a baktı. Genç kadın çok huzursuz
görünüyordu, ama sesi titremiyordu.</span></p>

<p class="msonormal2"><span lang="TR" class="calibre1">Çavuş Rand:</span></p>

<p class="msonormal2"><span lang="TR" class="calibre1">- Bana kur yaptı,
diye tekrarladı. Çok fazla konuşmadı. Fakat söylediklerinden
anladığım kadarıyla beni istiyor.</span></p>

<p class="msonormal2"><span lang="TR" class="calibre1">- Çavuş, o
henüz on yedi yaşında bir çocuk.</span></p>

<p class="msonormal2"><span lang="TR" class="calibre1">- Aksini iddia
etmiyorum, Kaptan.</span></p>

<p class="msonormal2"><span lang="TR" class="calibre1">- Bütün bunlar bir
tokat yüzünden mi?</span></p>

<p class="msonormal2"><span lang="TR" class="calibre1">- Hayır,
efendim, yaptığı konuşma yüzünden. Kaptan, o bakışları
önce de görmüştüm, on yedi yaşında olmadığımı
hatırlatırım. Eğer er ya da geç bir şeyler yapılmayacak
olursa, onu kendim engellemek zorunda kalacak ve belki de onu tokatlamaya kadar
gideceğim. Benden tokat yemesi de onun için iyi olmayacak. Sevdiği
ilk insan, gördüğü ilk kadın benim, Kaptan ve...</span></p>

<p class="msonormal2"><span lang="TR" class="calibre1">Çavuş Rand
birden heyecanla sustu, sonra:</span></p>

<p class="msonormal2"><span lang="TR" class="calibre1">- Kaptan, dedi.
Herkesin üstesinden gelebileceği bir durum değil bu. Sonu kötüye
gidebilir. Normal konuşmalardan anlamıyor. Eğer onun anlayacağı
gibi davranacak olursam, kötü sonuçlar doğabilir. Beni anlıyor
musunuz?</span></p>

<p class="msonormal2"><span lang="TR" class="calibre1">- Zannedersem, Çavuş.</span></p>

<p class="msonormal2"><span lang="TR" class="calibre1">Körk böyle
söylemekle beraber, durumun böylesine ciddî olabileceğine ihtimal
vermiyordu.</span></p>

<p class="msonormal2"><span lang="TR" class="calibre1">- Bu yaşta
ahlâk dersi vereceğim hiç aklıma gelmezdi, ama onu hemen çağırtın,
konuşacağım, Çavuş.</span></p>

<p class="msonormal2"><span lang="TR" class="calibre1">- Teşekkür
ederim, efendim.</span></p>

<p class="msonormal2"><span lang="TR" class="calibre1">Çavuşun çıkması
üzerine Körk, hemen Çarli'yi çağırttı. Çarli, sanki böyle bir
daveti bekliyormuş gibi hemen geldi.</span></p>

<p class="msonormal2"><span lang="TR" class="calibre1">- Gel bakalım,
Çarli, şöyle otur.</span></p>

<p class="msonormal2"><span lang="TR" class="calibre1">Çocuk, Körk'ün çalışma
masasının karşısındaki koltuğa sanki bir diken
üstüne oturuyormuş gibi ilişti. Önceden olduğu gibi, konuya yine
Körk'ten önce girdi.</span></p>

<p class="msonormal2"><span lang="TR" class="calibre1">- Canis, dedi. Çavuş
Rand. Onun hakkında çağırttınız, değil mi?</span></p>

<p class="msonormal2"><span lang="TR" class="calibre1">Körk, çocuğun
sezi yeteneğine şaşırmakla beraber hiç bozmadı.</span></p>

<p class="msonormal2"><span lang="TR" class="calibre1">- Öyle sayılır.
Aslında seninle konuşmak istemiştim.</span></p>

<p class="msonormal2"><span lang="TR" class="calibre1">- Artık onun poposuna
vurmayacağım. Söz verdim. Körk:</span></p>

<p class="msonormal2"><span lang="TR" class="calibre1">- Yalnızca söz
vermek yetmiyor, dedi. Öğrenilmesi gereken birçok şey var. Çarli,
çaresiz kalmış gibi:</span></p>

<p class="msonormal2"><span lang="TR" class="calibre1">- Yaptığım
ve söylediğim her şey yanlış oluyor, dedi. Öğrenmek
istiyorum. Doktor Makkoy, kurallar hakkında konuşmak istemiyor. Ne
olduğumu ya da kim olmam gerektiğini bile bilmiyorum. Ayrıca,
neden içimin hep acıyla dolu olduğunu bilmiyorum...</span></p>

<p class="msonormal2"><span lang="TR" class="calibre1">- Ben biliyorum ve
sen de öğreneceksin. Senin gibi gençlerde her zaman olan sıkıntılar
bunlar. Bu sıkıntılardan kurtulmanın ya da kaçınmanın
olanak dışı olduğunu bilmelisin. Her şeyi olduğu
gibi kabul etmek zorundasın, Çarli.</span></p>

<p class="msonormal2"><span lang="TR" class="calibre1">- Fakat sanki içim
dışıma çıkacakmış gibi oluyorum. Canis... Çavuş
Rand... beni başkasına vermek istiyor. Çavuş Lawton'a sanırım.
Fakat o... o... ne bileyim, bir kız gibi bile kokmuyor. Gemide kimse
Canis'e benzemiyor. Ondan başkasını istemem.</span></p>

<p class="msonormal2"><span lang="TR" class="calibre1">Körk nazik bir
dille:</span></p>

<p class="msonormal2"><span lang="TR" class="calibre1">- Çok normal, dedi.
Çarli, evrende sahip olabileceğin milyonlarca şey olduğu gibi,
sahip olamayacağın milyonlarca şey de vardır. Bunları
cesurca karşılamak pek kolay olmasa gerek, ama buna zorunlusun. Ne
yapalım dünyamız böyle kurulmuş böyle gider.</span></p>

<p class="msonormal2"><span lang="TR" class="calibre1">Çarli, sanki her şeyi
açıklamış gibi:</span></p>

<p class="msonormal2"><span lang="TR" class="calibre1">- Hoşuma
gitmiyor, dedi.</span></p>

<p class="msonormal2"><span lang="TR" class="calibre1">- Seni suçlamam. Fakat
bazı şeyleri kabul etmek ve onlarla yetinmek zorundasın. Sahi
aklıma geldi, programında kendi kendini koruma tekniği var. İdman
salonuna gidelim ve birkaçını birlikte yapalım. Çok önceleri,
böyle sporla uğraşmanın insanın düşüncelerini kadınlardan
uzaklaştırdığını söylerlermiş. Ben böyle bir
çözüm yolunu hiç bulamadım, ama bir denesek fena olmaz sanırım.</span></p>

<p class="msonormal2"><span lang="TR" class="calibre1">Çarli, biraz
tutuktu, ama yeni öğrenen herkes onun kadar tutuk olabilirdi. Makkoy'un
bölümünden bir subay olan Sam Ellis ve Körk, Çarli'nin acemiliğini hoşgörüyle
karşılıyorlar ve sabırla çalışıyorlardı.</span></p>

<p class="msonormal2"><span lang="TR" class="calibre1">- Bu daha iyi,
Çarli. Düşerken omzunun üzerinde yuvarlanmaya çalış. Bak böyle.</span></p>

<p class="msonormal2"><span lang="TR" class="calibre1">Ellis, birden
kendisini hasırın üzerine attı, omzunun üzerinde yuvarlanarak
ayağa kalktı.</span></p>

<p class="msonormal2"><span lang="TR" class="calibre1">- İşte böyle
Çarli:</span></p>

<p class="msonormal2"><span lang="TR" class="calibre1">- Hiç öğrenemeyeceğim,
dedi. Körk söze karıştı.</span></p>

<p class="msonormal2"><span lang="TR" class="calibre1">- Elbette öğreneceksin.
Haydi, dene bakalım.</span></p>

<p class="msonormal2"><span lang="TR" class="calibre1">Çarli, beceriksizce
yuvarlandı. Omzunun üzerine düşmeyi son anda hatırladığı
için sırt üstü hasırın üstüne düştü.</span></p>

<p class="msonormal2"><span lang="TR" class="calibre1">Körk:</span></p>

<p class="msonormal2"><span lang="TR" class="calibre1">- Eh, bu da bir
gelişme sayılabilir, dedi. Her şeyde olduğu gibi çok çalışmak
ve denemek gerekir. Haydi, bir daha.</span></p>

<p class="msonormal2"><span lang="TR" class="calibre1">Bu kez Çarli'nin
hareketi çok daha iyiydi.</span></p>

<p class="msonormal2"><span lang="TR" class="calibre1">Körk:</span></p>

<p class="msonormal2"><span lang="TR" class="calibre1">- Tamam, oldu,
dedi. Sam, şimdi de, sırt üstü düşüşü göster.</span></p>

<p class="msonormal2"><span lang="TR" class="calibre1">Ellis bir kez daha
yuvarlandı ve düzgün bir hareketle ayağa kalktı.</span></p>

<p class="msonormal2"><span lang="TR" class="calibre1">Çarli:</span></p>

<p class="msonormal2"><span lang="TR" class="calibre1">- Bu hareketi
yapmak istemiyorum, dedi.</span></p>

<p class="msonormal2"><span lang="TR" class="calibre1">Körk:</span></p>

<p class="msonormal2"><span lang="TR" class="calibre1">- Çalışmaların
bir kısmı böyle olacak, dedi. Pek zor sayılmaz. Bak. Ellis'in
yaptığı düşüşü bu kez Körk tekrarladı.</span></p>

<p class="msonormal2"><span lang="TR" class="calibre1">- Bir de sen dene
bakalım.</span></p>

<p class="msonormal2"><span lang="TR" class="calibre1">- Hayır. Bana
dövüşmeyi öğretecektiniz, yerlerde yuvarlanmayı değil.</span></p>

<p class="msonormal2"><span lang="TR" class="calibre1">- Her şeyden,
önce canın yanmadan düşmeleri öğrenmelisin. Sam, oyunu biraz değiştirelim.
Basit atlamalara geçelim.</span></p>

<p class="msonormal2"><span lang="TR" class="calibre1">- Peki, Kaptan.</span></p>

<p class="msonormal2"><span lang="TR" class="calibre1">İki subay kapıştılar.
Kaptandan daha iyi durumda olan Ellis, Körk'ün kendisini atmasına fırsat
verdi. Körk, tam doğrulacağı sırada Ellis, Körk'ü bir çöp
gibi havalandırdı ve savurdu. Körk, antrenmandan memnun, hasırın
üstünde yuvarlandı ve ayağa kalktı. </span></p>

<p class="msonormal2"><span lang="TR" class="calibre1">Körk:</span></p>

<p class="msonormal2"><span lang="TR" class="calibre1">- Şimdi ne
demek istediğimi anladın mı? diye sordu. Çarli:</span></p>

<p class="msonormal2"><span lang="TR" class="calibre1">- Sanırım,
dedi. Zor bir hareket gibi görünmüyor.</span></p>

<p class="msonormal2"><span lang="TR" class="calibre1">Körk'e doğru
yürüdü ve Ellis'ten gördüğü gibi Körk'ü tutmaya çalıştı.
Kavrayışı güçlüydü, ama kaldıraç görevini yapacak bacağını
kullanmıyordu. Körk, karşıt bir tutuşla Çarli'yi savurdu,
fakat Çarli yine omzunun üzerinde yuvarlanması gerektiğini unutmuştu.
Birden öfkeden kıpkırmızı kesilmiş bir tavırla
ayağa fırladı ve ateş püsküren gözlerle Körk'e baktı.
Ellis, sırıtarak:</span></p>

<p class="msonormal2"><span lang="TR" class="calibre1">- Bu düşüş
olmadı, Çarli, dedi. Daha çok çalışman gerekir.</span></p>

<p class="msonormal2"><span lang="TR" class="calibre1">Çarli, öfkeyle
Ellis'e döndü. Alçak ve boğuk bir sesle:</span></p>

<p class="msonormal2"><span lang="TR" class="calibre1">- Benimle alay
etme, dedi. Ellis, gülüşünü saklamadan:</span></p>

<p class="msonormal2"><span lang="TR" class="calibre1">- Ağır
ol, Çarli, dedi. Bu çalışmalarda öğrenmen gereken ilk şey
sinirlerine hâkim olmaktır.</span></p>

<p class="msonormal2"><span lang="TR" class="calibre1">Çarli, dişlerini
sıkarak:</span></p>

<p class="msonormal2"><span lang="TR" class="calibre1">- Benimle alay
etme! dedi.</span></p>

<p class="msonormal2"><span lang="TR" class="calibre1">Ellis, ellerini ne
yapayım der gibilerden iki yana açarken hâlâ sırıtıyordu.</span></p>

<p class="msonormal2"><span lang="TR" class="calibre1">Bir saniye sonra,
sanki bir ampul kırılmış gibi bir ses duyuldu. Ellis,
birden ortadan kayboldu.</span></p>

<p class="msonormal2"><span lang="TR" class="calibre1">Körk, Ellis'in
durmakta olduğu yere aptal aptal bakakaldı. Çarli de bir an donmuş
gibi kımıldamadan durdu. Sonra, çevik adımlarla kapıya doğru
ilerledi.</span></p>

<p class="msonormal2"><span lang="TR" class="calibre1">Körk:</span></p>

<p class="msonormal2"><span lang="TR" class="calibre1">- Dur biraz, Çarli!
diye seslendi.</span></p>

<p class="msonormal2"><span lang="TR" class="calibre1">Çarli durdu, fakat
yüzünü Körk'e dönmedi.</span></p>

<p class="msonormal2"><span lang="TR" class="calibre1">- Benimle alay
etmemeliydi. Birisiyle alay etmek pek hoş değil. Yapmaya çalışıyordum.</span></p>

<p class="msonormal2"><span lang="TR" class="calibre1">- Pek değil.
Neyse boş verelim. Ne oldu? Subayıma ne yaptın?</span></p>

<p class="msonormal2"><span lang="TR" class="calibre1">Çarli, omuz silkerek
cevap verdi:</span></p>

<p class="msonormal2"><span lang="TR" class="calibre1">- Gitti.</span></p>

<p class="msonormal2"><span lang="TR" class="calibre1">- Bu cevap değil.</span></p>

<p class="msonormal2"><span lang="TR" class="calibre1">- Gitti. Bütün
bildiğim bu. Yapmak istemiyordum. Beni zorladı. Benimle alay etti.</span></p>

<p class="msonormal2"><span lang="TR" class="calibre1">Peki, ya Canis,
Çarli'yi tokatlamış olsaydı? Ve... Antares'in havaya uçması
da vardı... Körk, acele adımlarla duvardaki en yakın dâhilî
mikrofona gitti ve düğmesine bastı. Çarli nihayet dönmüş,
Körk'ün hareketlerini izliyordu.</span></p>

<p class="msonormal2"><span lang="TR" class="calibre1">- İdman
salonundan Kaptan Körk konuşuyor. Güvenlik personelinden iki kişi çok
acele buraya gelsin.</span></p>

<p class="msonormal2"><span lang="TR" class="calibre1">Çarli:</span></p>

<p class="msonormal2"><span lang="TR" class="calibre1">- Bana ne
yapacaklar? diye sordu.</span></p>

<p class="msonormal2"><span lang="TR" class="calibre1">- Seni kamarana gönderiyorum.
Oradan hiç bir yere ayrılmamanı istiyorum. Çarli, yine alçak ve boğuk
sesle:</span></p>

<p class="msonormal2"><span lang="TR" class="calibre1">- Bana kimse elini
süremez, dedi. Onları da gönderirim.</span></p>

<p class="msonormal2"><span lang="TR" class="calibre1">- Sana bir zararları
olmayacak.</span></p>

<p class="msonormal2"><span lang="TR" class="calibre1">Çarli cevap
vermedi, ama eğiticisi üzerine saldırmaya hazır vahşî bir
hayvan gibi durdu. Kapı açıldı ve salona güvenlik personelinden
iki kişi girdi. İkisinin de fazer tabancaları bir işaretle
kılıflarından çıkmaya hazırdı. Salona girdikleri
zaman durdular ve Körk'ün emrini beklediler.</span></p>

<p class="msonormal2"><span lang="TR" class="calibre1">- Onlarla git,
Çarli. İkimizin de sinirleri yatıştığı zaman bu
konu hakkında konuşuruz. Bana çok uzun bir açıklama yapmak
zorundasın.</span></p>

<p class="msonormal2"><span lang="TR" class="calibre1">Körk, başiyle
adamlarına işaret etti. Güvenlik personeli hemen Çarli'ye yaklaşıp
onu kollarından sıkıca tuttular.</span></p>

<p class="msonormal2"><span lang="TR" class="calibre1">Ya da tutmaya çalıştılar.
Aslında, Körk, onların Çarli'ye dokunmamış olduklarından
emindi. Adamlardan biri sendeledi, fakat diğeri sanki müthiş bir fırtınaya
yakalanmış gibi duvara doğru savruldu. Adam, büyük bir çabayla
düşmesini engelledi ve elini fazer tabancasına attı.</span></p>

<p class="msonormal2"><span lang="TR" class="calibre1">Körk:</span></p>

<p class="msonormal2"><span lang="TR" class="calibre1">- Hayır! diye
haykırdı.</span></p>

<p class="msonormal2"><span lang="TR" class="calibre1">Fakat Körk'ün haykırdığı
emir biraz geç kalmıştı. Güvenlik personeli fazer tabancasını
Çarli'ye doğrulttuğunda artık elinde tabanca yoktu. Fazer
tabancası da Ellis gibi «pap» diye gözden kaybolmuştu. Çarli, Körk'e
dik dik baktı, gözleri kısılmış, meydan okurmuş
gibiydi. Körk:</span></p>

<p class="msonormal2"><span lang="TR" class="calibre1">- Çarli, dedi. Artık
fazla ileri gidiyorsun. Hemen kamarana çekil.</span></p>

<p class="msonormal2"><span lang="TR" class="calibre1">- Hayır.</span></p>

<p class="msonormal2"><span lang="TR" class="calibre1">- Ya askerlerle
beraber gidersin ya da seni kendim sırtlayıp götürürüm.</span></p>

<p class="msonormal2"><span lang="TR" class="calibre1">Körk, kararlı
adımlarla Çarli'ye doğru yürüdü.</span></p>

<p class="msonormal2"><span lang="TR" class="calibre1">- İkisinden
birini seçmelisin, Çarli. Ya söylediğimi yaparsın ya da beni, fazer
tabancasiyle Ellis'i gönderdiğin yere gönderirsin.</span></p>

<p class="msonormal2"><span lang="TR" class="calibre1">Çarli, birden karar
vermiş gibi:</span></p>

<p class="msonormal2"><span lang="TR" class="calibre1">- Pekâlâ, dedi.</span></p>

<p class="msonormal2"><span lang="TR" class="calibre1">Körk, derin bir
nefes alırken, Çarli ekledi:</span></p>

<p class="msonormal2"><span lang="TR" class="calibre1">- Fakat onlara
söyle, bana el sürmeye kalkmasınlar.</span></p>

<p class="msonormal2"><span lang="TR" class="calibre1">- Sana zararları
dokunmaz. Tabiî, söylediklerimi yapacak olursan.</span></p>

<p class="msonormal2"><span lang="TR" class="calibre1">Körk, derhal kaptan
köprüsünde genel bir toplantı düzenledi, fakat Çarli, yine ondan önce
davranmıştı. Körk'ün subayları toplandığı
zaman gemide bulunan bütün Fazer tabancaları yok olmuştu. Körk, asık
suratla bütün silâhların Çarli tarafından kaybedildiğini söyledi
ve olanları kısaca özetledi.</span></p>

<p class="msonormal2"><span lang="TR" class="calibre1">Makkoy:</span></p>

<p class="msonormal2"><span lang="TR" class="calibre1">- Bu durumda,
Çarli'nin Thasus gezegeninde yaşayabilmesi için Thasian'ların yardımına
ihtiyacı olmadığı açık seçik belli, dedi. İstediği
her şeye bir sihirbaz gibi sahip olabilir.</span></p>

<p class="msonormal2"><span lang="TR" class="calibre1">Spak:</span></p>

<p class="msonormal2"><span lang="TR" class="calibre1">- Böyle kabul
etmesek de olabilir, dedi. Nasılsa bütün bildiğimiz onun istediğini
yok edebilmesi... var edebilmesi değil. Sadece bu yeteneğinin ona
büyük yardımı olduğunu kabul edebilirim.</span></p>

<p class="msonormal2"><span lang="TR" class="calibre1">Körk:</span></p>

<p class="msonormal2"><span lang="TR" class="calibre1">- Eğer bu
çocuk bir Thasian'sa ne yaparız? diye sordu. Gerçekten de, ortaya çıkan
yepyeni bir yaratıksa, ona karşı ne yapabiliriz?</span></p>

<p class="msonormal2"><span lang="TR" class="calibre1">Bu soruyu Makkoy
cevaplandırdı:</span></p>

<p class="msonormal2"><span lang="TR" class="calibre1">- Mümkündür, Kaptan
fakat böyle olduğunu kabul etmemem için nedenler var. Onu iyice muayene
ettiğimi hatırlarsın. Kanının son damlasına kadar
tam bir insan. Elbette gözümden kaçmış bir şey olabilir, fakat
onu muayene ederken vücut-fonksiyon makinesine bağlamıştım.
Ben atlamış bile olsam, makine atlamayacak, en küçük bir fonksiyon
bozukluğunda tam on altı çeşit sinyal verecekti.</span></p>

<p class="msonormal2"><span lang="TR" class="calibre1">Spak:</span></p>

<p class="msonormal2"><span lang="TR" class="calibre1">- Eh, ne olursa
olsun, insanüstü güçleri olduğu gerçek, dedi. Antares'in patlamasından
da sorumlu tutulabilir. Fazer menzili dışındaki büyük bir uzaklıktan
bile onu yok etmiş olabilir.</span></p>

<p class="msonormal2"><span lang="TR" class="calibre1">Makkoy:</span></p>

<p class="msonormal2"><span lang="TR" class="calibre1">- Aman ne güzel,
dedi. Bu koşullar altında, onu nasıl kilitli tutabileceğimizi
merak ediyorum?</span></p>

<p class="msonormal2"><span lang="TR" class="calibre1">Körk:</span></p>

<p class="msonormal2"><span lang="TR" class="calibre1">- Dahası da
var, Bons, dedi. Onu Koloni-5'e de götüremeyiz. Onun açık, normal...
disiplinsiz bir ortamda neler yapabileceğini düşünebiliyor musun?</span></p>

<p class="msonormal2"><span lang="TR" class="calibre1">Makkoy'un böyle bir
ihtimali hiç düşünmediği açıkça belliydi. Körk, yerinden kalktı
ve dolaşmaya başladı.</span></p>

<p class="msonormal2"><span lang="TR" class="calibre1">- Çarli, henüz
çocuk denecek yaşta. Muhtemelen insan, fakat diğer insanlarla olan
ilişkilerinde tamamen tecrübesiz. Çok sinirli, çünkü çok şey istiyor
ve bunları arzu ettiği kadar çabuk elde edemiyor. Birçok çocukluk
problemleri de var. Bizden biri olmak, sevilmek yararlı olmak istiyor.
Fakat... on yedi yaşlarında olduğum zaman beni kızdıran
kimseleri ve hoşlanmadığım şeyleri hemen ortadan yok
etmek isterdim. O yaşlardaki çocukların böyle hayalî arzuları
vardır. Çarli'nin arzu etmesine ihtiyaç yok, çünkü bunu başarıyor.
Başka bir deyimle, baylar, varlığınızı korumak
istiyorsak onu kızdırmaktan kesinlikle kaçınmalıyız.
Aksi takdirde... pap!</span></p>

<p class="msonormal2"><span lang="TR" class="calibre1">Spak:</span></p>

<p class="msonormal2"><span lang="TR" class="calibre1">- Kızgınlık
bağıntılıdır, Kaptan, dedi. Çarli'nin duygularını
dakikası dakikasına izlemek ve önceden bilmek gerekir. Özgeçmişi,
ya da özgeçmişinin olmaması nedeniyle, ne kadar dikkatli olursak olalım,
ufak tefek şeylerin bile onu kızdırabileceğini önceden
tahmin edemeyiz. Galaksinin en yıkıcı bir silâhı ve tetiği
de son derece hassas.</span></p>

<p class="msonormal2"><span lang="TR" class="calibre1">Körk:</span></p>

<p class="msonormal2"><span lang="TR" class="calibre1">- Hayır, dedi.
Kendisi bir silâh değil bir silâhı var. Kullanabileceğimiz güzel
bir ayrım. Temel olarak, çocuk, bir erkek vücudunda gelişmiş bir
çocuk, tam erkek olmaya çabalayan bir çocuk. Yıkıcı olmak
istemiyor, yaptıklarında tamamen masum.</span></p>

<p class="msonormal2"><span lang="TR" class="calibre1">Makkoy, yapmacık
bir sevinçle:</span></p>

<p class="msonormal2"><span lang="TR" class="calibre1">- İşte,
dedi. Çocuk da geldi. Körk, koltuğunda döndü ve Çarli'nin geniş bir
tebessümle asansörden çıktığını gördü. Galaksinin en
tehlikeli silâhı:</span></p>

<p class="msonormal2"><span lang="TR" class="calibre1">- Merhaba, dedi.</span></p>

<p class="msonormal2"><span lang="TR" class="calibre1">- Kamarandan çıkmamanı
söylemiştim sanıyorum, Çarli.</span></p>

<p class="msonormal2"><span lang="TR" class="calibre1">Çarli'nin dudaklarındaki
tebessüm birden kayboldu.</span></p>

<p class="msonormal2"><span lang="TR" class="calibre1">- Öyle, ama orada
oturup beklemekten sıkıldım.</span></p>

<p class="msonormal2"><span lang="TR" class="calibre1">- Oh, peki, nasılsa
buraya kadar geldin. Belki birkaç sorumuzu cevaplandırabilirsin. Antares'e
olanlardan sen mi sorumlusun?</span></p>

<p class="msonormal2"><span lang="TR" class="calibre1">- Neden sordunuz?</span></p>

<p class="msonormal2"><span lang="TR" class="calibre1">- Öğrenmek
istediğim için. Cevap ver, Çarli.</span></p>

<p class="msonormal2"><span lang="TR" class="calibre1">Çarli, bu soru
üzerinde düşünürken, subaylar nefes bile almaktan çekmiyorlardı.</span></p>

<p class="msonormal2"><span lang="TR" class="calibre1">Nihayet Çarli karar
vermiş gibi cevap verdi:</span></p>

<p class="msonormal2"><span lang="TR" class="calibre1">- Evet. Nerst
jeneratörünün koruyucu kalkanı üstünde bir hız rüzgâr kanadı
vardı. Onu yok ettim. Nasılsa, düşmek üzereydi.</span></p>

<p class="msonormal2"><span lang="TR" class="calibre1">- Bunu onlara
söyleyebilirdin.</span></p>

<p class="msonormal2"><span lang="TR" class="calibre1">Çarli, mantıklı
görünen cevabı yapıştırdı:</span></p>

<p class="msonormal2"><span lang="TR" class="calibre1">- Neden? Onlar bana
iyi davranmadılar ki. Benden hoşlanmıyorlardı. Beni buraya
getirdiklerinde, onları gördünüz. Benden kurtulmak istiyorlardı. Artık
böyle bir şey yapamayacaklar.</span></p>

<p class="msonormal2"><span lang="TR" class="calibre1">Körk:</span></p>

<p class="msonormal2"><span lang="TR" class="calibre1">- Peki, biz sana
nasıl davranıyoruz? diye sordu.</span></p>

<p class="msonormal2"><span lang="TR" class="calibre1">- Oh, size şimdilik
ihtiyacım var. Koloni-5'e gitmek istiyorum. Fakat bana karşı
davranışlarınız değişecek olursa, başka bir şeyler
düşünürüm.</span></p>

<p class="msonormal2"><span lang="TR" class="calibre1">Çarli, birden döndü
ve bir neden olmadığı halde kaptan köprüsünden çıktı.</span></p>

<p class="msonormal2"><span lang="TR" class="calibre1">Makkoy, alnında
boncuklanan ter taneciklerini elinin tersiyle sildi.</span></p>

<p class="msonormal2"><span lang="TR" class="calibre1">- Tehlikeli bir
konuşma yaptın, Cim.</span></p>

<p class="msonormal2"><span lang="TR" class="calibre1">- Her an yumurta
üzerinde yürüyormuş gibi davranamazdık ya, Bons. Eğer her
gerçek, her soru onu kızdıracaksa, bunu anlamamazlıktan gelmek
çok daha iyidir. Aksi takdirde, elimiz kolumuz bağlı, oturup
beklemekten başka çaremiz kalmamış olur.</span></p>

<p class="msonormal2"><span lang="TR" class="calibre1">Spak, düşünceli
bir tavırla:</span></p>

<p class="msonormal2"><span lang="TR" class="calibre1">- Kaptan, dedi.
Acaba bir enerji perdesi onu tutabilir mi dersiniz? Kandırılarak bir
hücreye kapatılamayacak kadar zeki, fakat kamarasının kapısına
bir enerji perdesi yapılabilir. Bütün laboratuvar enerji devreleri beşinci
güvertedeki ana koridordan geçiyor. Bundan yararlanabiliriz. Uzak bir ihtimal,
fakat...</span></p>

<p class="msonormal2"><span lang="TR" class="calibre1">Körk:</span></p>

<p class="msonormal2"><span lang="TR" class="calibre1">- Enerji perdesinin
hazırlanması ne kadar sürer? diye sordu.</span></p>

<p class="msonormal2"><span lang="TR" class="calibre1">- Yaklaşık
olarak, yetmiş iki saat kadar. Kaptan.</span></p>

<p class="msonormal2"><span lang="TR" class="calibre1">- Öyleyse bu yetmiş
iki saat uzun bir süre olacak, Mistir Spak. Hemen işe başlayabilirsiniz.<span class="calibre1">              </span></span></p>

<p class="msonormal2"><span lang="TR" class="calibre1">Spak, başiyle olumlu
bir işaret yaparak toplantıdan ayrıldı.</span></p>

<p class="msonormal2"><span lang="TR" class="calibre1">- Teğmen
Uhura, Koloni-5'i arayın. Valiyle direkt olarak görüşmek istiyorum.
Teğmen Sulu, Koloni-5'ten uzaklaşan bir rota çizmenizi istiyorum.
Fazla uzaklaşmayın, fakat bana zaman kazandırabilsin. Bons...</span></p>

<p class="msonormal2"><span lang="TR" class="calibre1">Körk'ün sözü,
kuvvetlidir kıvılcım ve Uhura'nın can acısiyle attığı
bir çığlıkla yarıda kaldı. Teğmen Uhura, ellerini
kucağına koymuştu ve parmakları garip bir şekilde,
kontrolü dışında, bükülmüştü. Makkoy, bir sıçrayışta
teğmenin yanına gitti ve parmaklarını açmaya çalıştı.</span></p>

<p class="msonormal2"><span lang="TR" class="calibre1">Uhura:</span></p>

<p class="msonormal2"><span lang="TR" class="calibre1">- Geçiyor, sanırım,
dedi. Sadece bir şoktu. Fakat cihazın böylesine enerjiyle dolması
için bir neden yoktu...</span></p>

<p class="msonormal2"><span lang="TR" class="calibre1">Körk çok ciddî
ifadeyle:</span></p>

<p class="msonormal2"><span lang="TR" class="calibre1">- Belki de bir
neden vardı, dedi. İkinci bir emre kadar cihaza dokunmayın.
Durumu nasıl, Bons?</span></p>

<p class="msonormal2"><span lang="TR" class="calibre1">- Derin olmayan yanık.
Fakat bundan sonra kim bilir neler olacak?</span></p>

<p class="msonormal2"><span lang="TR" class="calibre1">Teğmen Sulu
söze karıştı.</span></p>

<p class="msonormal2"><span lang="TR" class="calibre1">- Bunu size ben
söyleyebilirim. Yeni rota veremiyorum. Cihaz çalışıyor, fakat
yeni rotayı kabul etmiyor. Koloni-5 üzerine kilitlenmiş durumdayız.</span></p>

<p class="msonormal2"><span lang="TR" class="calibre1">Çarli'nin sesi
duyuldu:</span></p>

<p class="msonormal2"><span lang="TR" class="calibre1">- Acelem var.</span></p>

<p class="msonormal2"><span lang="TR" class="calibre1">Çarli yine
asansörden çıkıyordu. Fakat Körk'ün yüzündeki öfkeli ifadeyi görünce
duraladı.</span></p>

<p class="msonormal2"><span lang="TR" class="calibre1">Körk:</span></p>

<p class="msonormal2"><span lang="TR" class="calibre1">- Bütün bunlardan
artık usandım, dedi. Vericimize ne oldu?</span></p>

<p class="msonormal2"><span lang="TR" class="calibre1">Çarli, kendisini
savunuyormuş gibi bir tavırla:</span></p>

<p class="msonormal2"><span lang="TR" class="calibre1">- Uzayaltı
konuşmalara ihtiyacınız olmayacak, dedi. Nasılsa bir güçlük
olduğu takdirde ben çözümleyebilirim. Çok çabuk öğreniyorum.</span></p>

<p class="msonormal2"><span lang="TR" class="calibre1">- Yardımına
ihtiyacım yok, Çarli, şu anda seni durduramıyorum. Fakat sana şu
kadarını söyleyebilirim. Çok haklısın, senden hoşlanmıyorum.
Hem de hiç hoşlanmıyorum. Şimdi defol.</span></p>

<p class="msonormal2"><span lang="TR" class="calibre1">Çarli, soğuk
bir ifadeyle:</span></p>

<p class="msonormal2"><span lang="TR" class="calibre1">- Gideceğim,
dedi. Artık benden hoşlanmamanız umurumda değil. Nasılsa
yakında hoşlanacaksınız. Buna sizi ben zorlayacağım.</span></p>

<p class="msonormal2"><span lang="TR" class="calibre1">Çarli, kontrol odasından
çıkarken Doktor Makkoy, küfürleri peşi peşine sıraladı.</span></p>

<p class="msonormal2"><span lang="TR" class="calibre1">- Küfür etmen
gereksiz, Bons, yardımı olmaz. Teğmen Uhura, sadece dış
haberleşmeyi mi yapamıyoruz, yoksa dâhilî haberleşmemiz de
kesildi mi?</span></p>

<p class="msonormal2"><span lang="TR" class="calibre1">- Dâhilî haberleşme
sistemimiz sağlam görünüyor, Kaptan.</span></p>

<p class="msonormal2"><span lang="TR" class="calibre1">- Peki, bana Çavuş
Rand'ı bulun... Canis, sana çok zor bir görev vereceğim... belki de
aldığın görevlerin en zoru olacak. Çarli'yi kandırıp
kamarasına sokacaksın... Sizi izleyeceğiz... Fakat unutma, onu kızdıracak
olursan seni korumak için yapabileceğimiz bir yardım olmayacak. Bu
görevi almayabilirsin, çünkü işe yaramaması ihtimali kuvvetli.</span></p>

<p class="msonormal2"><span lang="TR" class="calibre1">Çavuş Rand'ın
sesi cevap verdi:</span></p>

<p class="msonormal2"><span lang="TR" class="calibre1">- Eğer işe
yaramazsa, denemediğimden ötürü olmayacak, Kaptan.</span></p>

<p class="msonormal2"><span lang="TR" class="calibre1">Spak'ın
parmakları enerji kolunun üzerinde hazır beklerken, Çarli'nin odasını
ekrandan izlediler. Canis, kamarada yalnızdı. Bekleyiş hepsine
çok uzun geldi. Nihayet kamaranın kapısı kayarak açıldı
ve Çarli, gizli kameranın önünde göründü. Genç çocuğun yüzünde kuşkulu
bir ifade vardı.</span></p>

<p class="msonormal2"><span lang="TR" class="calibre1">- Buraya gelmek
nezaketini gösterdiğin için teşekkür ederim. Fakat artık
insanlara güvenim kalmadı. İnsan denen yaratık, çok karışık
ve nefret dolu bir varlık.</span></p>

<p class="msonormal2"><span lang="TR" class="calibre1">Canis:</span></p>

<p class="msonormal2"><span lang="TR" class="calibre1">- Hiç de değil,
dedi. Yalnızca, insanlara gerektiği gibi hissetmeleri için zaman bırakmıyorsun,
o kadar. Onlara zaman tanımalısın.</span></p>

<p class="msonormal2"><span lang="TR" class="calibre1">- Şu halde...
benden hoşlanıyorsun, öyle mi?</span></p>

<p class="msonormal2"><span lang="TR" class="calibre1">- Evet, senden hoşlanıyorum.
Hiç değilse, sana doğru yolu göstermek isteyecek kadar senden hoşlanıyorum.
Aksi takdirde buraya gönderilmemi istemezdim.</span></p>

<p class="msonormal2"><span lang="TR" class="calibre1">Çarli:</span></p>

<p class="msonormal2"><span lang="TR" class="calibre1">- Çok güzel, dedi.
Ben de iyi olabilirim. Bak. Sana vereceğim bir şey var.</span></p>

<p class="msonormal2"><span lang="TR" class="calibre1">Çarli'nin sırtı
kameraya dönük olduğu için, onu ekranda izleyenler, arkasına gizlemiş
olduğu konca gülü görüyorlardı. Çarli, pembe renkli bu koncayı
Canis'e uzattı. Gemide gül yoktu; gül ve parfüm düşünülecek olursa,
Çarli'nin istediği şeyleri ortadan kaldırdığı
gibi, istediklerine de sahip olabileceği açık seçik belliydi.
Gemidekilerin geleceklerini güvenlik altına almaları hemen hemen
olanak dışı kalıyordu.</span></p>

<p class="msonormal2"><span lang="TR" class="calibre1">Çarli:</span></p>

<p class="msonormal2"><span lang="TR" class="calibre1">- Pembe rengi çok
seversin, değil mi? diyordu. Kitap, tüm kızların pembe rengi
sevdiğini yazıyor. Mavi renk erkek çocukları için.</span></p>

<p class="msonormal2"><span lang="TR" class="calibre1">- İnce bir düşünce,
Çarli. Fakat flört edecek pek vaktimiz yok. Gerçekte, seninle konuşmam
gerekiyor.</span></p>

<p class="msonormal2"><span lang="TR" class="calibre1">- Fakat odama
gönderilmeni istedin. Bütün kitaplar bunun çok önemli olduğunu yazar.</span></p>

<p class="msonormal2"><span lang="TR" class="calibre1">Çarli uzanıp
Canis'in yüzüne dokunmak istedi. Canis, içgüdüsüyle geri geri çekildi ve kapıya
doğru gitmek istedi. Kapının şimdi uzaktan elle açılıp
kapandığını biliyordu. Fakat geri geri gittiği için
bir iskemleye çarparak durmak zorunda kaldı.</span></p>

<p class="msonormal2"><span lang="TR" class="calibre1">- Hayır.
Sadece konuşmak istediğimi söylemiştim.</span></p>

<p class="msonormal2"><span lang="TR" class="calibre1">- Fakat sana karşı
nazik davranmak istemiştim.</span></p>

<p class="msonormal2"><span lang="TR" class="calibre1">Canis, iskemlenin
yanından dolaştı ve tekrar kapıya doğru geriledi.</span></p>

<p class="msonormal2"><span lang="TR" class="calibre1">- Çarli'nin kanunu
böyle söylüyor.</span></p>

<p class="msonormal2"><span lang="TR" class="calibre1">- Ne demek istedin?
Söylediğinin anlamı nedir?</span></p>

<p class="msonormal2"><span lang="TR" class="calibre1">- Çarli'nin kanunu,
herkesin ona iyi davranmasını söyler. Aksi takdirde... Çarli birden
sinirlendi.</span></p>

<p class="msonormal2"><span lang="TR" class="calibre1">- Ama bu doğru
değil!</span></p>

<p class="msonormal2"><span lang="TR" class="calibre1">- Doğru değil
mi? Şu halde, Sam Ellis nerede?</span></p>

<p class="msonormal2"><span lang="TR" class="calibre1">- Nerede olduğunu
bilmiyorum. Sadece gitti. Canis, bütün arzum iyi olmak. Bana fırsat
vermiyorlar. Hiç biriniz bana fırsat vermiyorsunuz. Sana istediğin
her şeyi verebilirim. Sen yalnızca iste yeter.</span></p>

<p class="msonormal2"><span lang="TR" class="calibre1">Canis:</span></p>

<p class="msonormal2"><span lang="TR" class="calibre1">- Pekâlâ, dedi.
Beni bırak gideyim. Şimdilik istediğim bu.</span></p>

<p class="msonormal2"><span lang="TR" class="calibre1">- Fakat demiştin
ki... Çarli yutkundu ve tekrar konuşmaya çalıştı.</span></p>

<p class="msonormal2"><span lang="TR" class="calibre1">- Canis, ben...
seni seviyorum.</span></p>

<p class="msonormal2"><span lang="TR" class="calibre1">- Hayır,
sevmiyorsun. Bu kelimenin anlamını bile bilmiyorsun.</span></p>

<p class="msonormal2"><span lang="TR" class="calibre1">Çarli yine Canis'e
doğru uzanırken:</span></p>

<p class="msonormal2"><span lang="TR" class="calibre1">- Öyleyse bana sen
öğret, dedi. Canis'in sırtı şimdi kapıya dönüktü.
Mistir Spak, kolu çekti. Kapı kendiliğinden açılıp Canis
kapıdan çıkarken Çarli'nin gözleri büyüdü. Tam Canis'in arkasından
koşacağı sırada, Mistir Spak ikinci kolu da çekti.</span></p>

<p class="msonormal2"><span lang="TR" class="calibre1">Enerji alanı
birden çalışmaya başlayınca Çarli, enerjinin gücüyle odaya
doğru fırlatıldı. Bir an odanın ortasında, kızgın
bir aygır gibi burnundan soluyarak durdu. Sonra:</span></p>

<p class="msonormal2"><span lang="TR" class="calibre1">- Pekâlâ. Pekâlâ,
öyleyse, diye söylendi.</span></p>

<p class="msonormal2"><span lang="TR" class="calibre1">Yavaş yavaş
ilerledi. Bu kez, sanki bir enerji perdesi yokmuş gibi büyük bir rahatlıkla
kapıdan geçti ve Canis'e doğru yürüdü.</span></p>

<p class="msonormal2"><span lang="TR" class="calibre1">- Neden böyle yaptın?
dedi. Denemem için fırsat bile vermedin. Hepiniz böylesiniz. Pekâlâ.
Bundan böyle artık denemeyeceğim. İşime yaramayanların
hiç birisini tutmayacağım. Sana ihtiyacım kalmadı.</span></p>

<p class="msonormal2"><span lang="TR" class="calibre1">Patlama sesi yine
duyuldu. Canis birden gözden kayboldu. Körk, dünyasının birden kıpkızıl
olduğunu zannetti ve boğuk sesle:</span></p>

<p class="msonormal2"><span lang="TR" class="calibre1">- Çarli! diye
seslendi.</span></p>

<p class="msonormal2"><span lang="TR" class="calibre1">Dâhilî mikrofon
Kaptanın sesini Çarli'nin odasına iletti. Çarli, görmeyen gözlerle
sesin geldiği yöne baktı.</span></p>

<p class="msonormal2"><span lang="TR" class="calibre1">- Sen de, Kaptan,
dedi. Yaptığın şey hiç de iyi değildi. Seni bir süre
tutacağım. Atılgan, Antares'ten çok daha değişik bir
gemi. Antares'in yönetimi çok kolaydı. Fakat yine canımı yakmaya
kalkışacak olursan, birçok kimseyi yok edeceğim... Şimdi,
kaptan köprüsüne geliyorum.</span></p>

<p class="msonormal2"><span lang="TR" class="calibre1">Körk:</span></p>

<p class="msonormal2"><span lang="TR" class="calibre1">- Seni durduramam,
dedi.</span></p>

<p class="msonormal2"><span lang="TR" class="calibre1">- Durduramayacağını
biliyorum. Bir erkek olmanın pek yararı yok. Ben bir erkek değilim,
oysa birçok şey yapabiliyorum Sen benim yaptıklarımı
yapamazsın. Belki de erkek olan benim, sen değil.</span></p>

<p class="msonormal2"><span lang="TR" class="calibre1">Körk, konuşma
devresini kesti ve Spak'a baktı. Bir süre sonra Birinci Subay:</span></p>

<p class="msonormal2"><span lang="TR" class="calibre1">- Eğer yanılmıyorsam,
son sözünü söyledi, dedi.</span></p>

<p class="msonormal2"><span lang="TR" class="calibre1">- Elimden hiç bir şey
gelmediği gerçek. Enerji perdesi ikinci kez hiç çalışmadı mı?</span></p>

<p class="msonormal2"><span lang="TR" class="calibre1">- Hayır. Sanki
gün ışığında yürüyormuş gibi enerji perdesinden
rahatlıkla geçti. Dahası da' var... eğer frekansını
bilseydim ışık huzmesini ben de durdurabilirdim. Yapamayacağı
hemen hemen hiç bir şey yok gibi görünüyor</span></p>

<p class="msonormal2"><span lang="TR" class="calibre1">- Yalnız
gemiyi yönetemiyor ve Koloni-5'e tek başına gidemiyor.</span></p>

<p class="msonormal2"><span lang="TR" class="calibre1">- Çok az bir
teselli.</span></p>

<p class="msonormal2"><span lang="TR" class="calibre1">Çarli, kontrol odasına
girdiği zaman konuşmayı kestiler. Çarli dimdik yürüyordu.
Kimseyle konuşmadan dümen kontrol masasına gitti ve eliyle Sulu'ya
kalkmasını işaret etti. Sulu, Körk'e kısaca bir göz attıktan
sonra itiraz etmeden koltuğundan kalktı. Çarli hemen Sulu'nun yerine
oturdu ve kontrollerle oynamaya başladı. Gemi biraz sarsılıp
yan yatınca korkuyla ellerini çekti.</span></p>

<p class="msonormal2"><span lang="TR" class="calibre1">Sulu'ya:</span></p>

<p class="msonormal2"><span lang="TR" class="calibre1">- Ne yapılacağını
göster, dedi.</span></p>

<p class="msonormal2"><span lang="TR" class="calibre1">- Ne yapılacağını
öğrenmen için otuz yılını vermen gerekir.</span></p>

<p class="msonormal2"><span lang="TR" class="calibre1">- Benimle tartışma.
Sadece göster. Körk:</span></p>

<p class="msonormal2"><span lang="TR" class="calibre1">- Gösterin, Mistir
Sulu, dedi. Belki bizi bir an önce havaya uçurabilir. Onu Koloni-5'te serbest bırakmaktansa,
havaya uçmamız daha iyi olur...</span></p>

<p class="msonormal2"><span lang="TR" class="calibre1">Teğmen Uhura,
Körk'ün sözünü kesti.</span></p>

<p class="msonormal2"><span lang="TR" class="calibre1">- Kaptan Körk, dışardan
bir şeyler alıyorum. Uzayaltı kanalı F. Gemiden gemiye, sanıyorum.
Fakat sadece aletler üzerinde, ses duyamıyorum.</span></p>

<p class="msonormal2"><span lang="TR" class="calibre1">Çarli kaba bir
sesle:</span></p>

<p class="msonormal2"><span lang="TR" class="calibre1">- Orada bir şey
yok, dedi. Aletlere dokunmayın.</span></p>

<p class="msonormal2"><span lang="TR" class="calibre1">- Kaptan?</span></p>

<p class="msonormal2"><span lang="TR" class="calibre1">- Kaptan benim.</span></p>

<p class="msonormal2"><span lang="TR" class="calibre1">Körk, Çarli'nin
birden Korkmaya başladığını hissetti. Aynı
zamanda, Atılgan'ın bu mesajı alması gerektiğini
kesinlikle biliyordu.</span></p>

<p class="msonormal2"><span lang="TR" class="calibre1">- Çarli, dedi. Bu
mesajı sen mi yaratıyorsun, yoksa mesajın gelmesini mi önlemeye
çalışıyorsun?</span></p>

<p class="msonormal2"><span lang="TR" class="calibre1">- Bu benim oyunum,
Mistir Körk. Kendiniz öğrenmelisiniz. Söylediğiniz gibi... oyun ancak
böyle oynanabilir.</span></p>

<p class="msonormal2"><span lang="TR" class="calibre1">Çarli anî bir kararla
koltuktan kalktı ve Sulu'ya:</span></p>

<p class="msonormal2"><span lang="TR" class="calibre1">- Yerine
geçebilirsin, dedi. Yine geminin rotasını Koloni-5 üzerine
kilitledim.</span></p>

<p class="msonormal2"><span lang="TR" class="calibre1">Bu kadar kısa
bir süre içinde bunu yapabilmesine imkân yoktu. Hiç değilse, kontrollere kısaca
dokunmakla böyle bir şeyi başaramazdı. Muhtemelen, Sulu'nun
önceden kilitlendiği rota değişmemişti. Fakat her iki halde
de durum kötü sayılırdı, çünkü Koloni-5'e uzaklıkları
ancak on iki saat kadardı.</span></p>

<p class="msonormal2"><span lang="TR" class="calibre1">Fakat Çarli'nin
elleri gözle görülür bir şekilde titriyordu. Körk:</span></p>

<p class="msonormal2"><span lang="TR" class="calibre1">- Pekâlâ, Çarli,
dedi. Bunun bir oyun olduğunu kabul edersek artık bu oyuna bir son
verelim. Oyuna artık hâkim olabileceğini sanmıyorum. Muhtemelen
enerjinin sonuna geldin ve daha fazlasını kontrol etmen mümkün değil.
Fakat yine de kontrol etmek zorundasın, hem de beni.</span></p>

<p class="msonormal2"><span lang="TR" class="calibre1">- Seni daha önceden
yok edebilirim. Beni seni yok etmem için zorlama.</span></p>

<p class="msonormal2"><span lang="TR" class="calibre1">- Cesaret
edemezsin. Gemimi aldın. Gemimi geri istiyorum. Tayfamı da bütün
olarak istiyorum... eğer gerekirse bunun için boynunu bile kırabilirim.</span></p>

<p class="msonormal2"><span lang="TR" class="calibre1">Çarli:</span></p>

<p class="msonormal2"><span lang="TR" class="calibre1">- Beni zorlama,
diye fısıldadı. Beni zorlama.</span></p>

<p class="msonormal2"><span lang="TR" class="calibre1">Körk bir adım
daha atınca, dayanılmaz bir acıyla kendisini yerde buldu. Canının
acısından haykırmamak elinde değildi.</span></p>

<p class="msonormal2"><span lang="TR" class="calibre1">Çarli, şakır
şakır terleyerek:</span></p>

<p class="msonormal2"><span lang="TR" class="calibre1">- Özür dilerim,
dedi. Özür dilerim...</span></p>

<p class="msonormal2"><span lang="TR" class="calibre1">Uzayaltı
haberleşme cihazı birden gürültüyle öttü, sonra anlaşılmayan
bir şifre vermeye başladı. Uhura hemen cihaza uzandı.</span></p>

<p class="msonormal2"><span lang="TR" class="calibre1">Çarli, birden dönüp
haykırdı:</span></p>

<p class="msonormal2"><span lang="TR" class="calibre1">- Durduruni
Durdurun şunu dedim!</span></p>

<p class="msonormal2"><span lang="TR" class="calibre1">Körk, acının
kaybolduğunu hissetti, artık serbestti. Hâlâ kontrol odasında
bulunduğunu anlamak için bir saniye kadar tereddüt etti, sonra ayağa fırladı.
Spak ve Makkoy da Çarli'ye yanaşıyorlardı, fakat en önde olan Körk
yumruğunu sıkıp geri çekti. Sulu'nun sesi duyuldu:</span></p>

<p class="msonormal2"><span lang="TR" class="calibre1">- Kontrol serbest.
Dümen cevap veriyor.</span></p>

<p class="msonormal2"><span lang="TR" class="calibre1">Çarli, ağlamaklı
sesler çıkartarak Körk'ün kalkmış olan yumruğundan kaçtı.
Artık tamamen bir çocuk gibiydi. Körk, yumruğunu indirmedi.</span></p>

<p class="msonormal2"><span lang="TR" class="calibre1">Pap!</span></p>

<p class="msonormal2"><span lang="TR" class="calibre1">Canis birden
kontrol odasında belirdi. Dengesini sağlamak için ellerini ileri doğru
uzatmıştı. Yüzü solgun olmakla beraber, sapasağlam
görünüyordu,</span></p>

<p class="msonormal2"><span lang="TR" class="calibre1">Pap!</span></p>

<p class="msonormal2"><span lang="TR" class="calibre1">Sam Ellis'in sesi
duyuldu:</span></p>

<p class="msonormal2"><span lang="TR" class="calibre1">- Müthiş bir
düşüştü, Cim. Gelecek sefer biraz daha...</span></p>

<p class="msonormal2"><span lang="TR" class="calibre1">Birden susup etrafına
bakındı, sonra konuşmasına devam etti:</span></p>

<p class="msonormal2"><span lang="TR" class="calibre1">- Hey, ne oluyoruz?</span></p>

<p class="msonormal2"><span lang="TR" class="calibre1">Teğmen Uhura'nın
heyecansız sesi işitildi:</span></p>

<p class="msonormal2"><span lang="TR" class="calibre1">- Mesajı aldım.
Sancak tarafında bir gemi var. Thasus gemisi olduğunu bildiriyor.</span></p>

<p class="msonormal2"><span lang="TR" class="calibre1">Çarli, paniğe
kapılmış hayvan gibi bir çığlık atarak kendisini
yere attı ve güverteyi yumruklamaya başladı.</span></p>

<p class="msonormal2"><span lang="TR" class="calibre1">- Onları
dinlemeyin, diye mızmızlandı. Onları dinlemeyin. Hayır,
hayır, lütfeni Artık onlarla beraber yaşayamam.</span></p>

<p class="msonormal2"><span lang="TR" class="calibre1">Körk, donmuş
gibi yerinden kımıldamadan Çarli'ye baktı. Uzun süreden beri
kendileriyle bir oyuncak gibi oynayan çocuk, sanki bakışları altında
eriyormuş gibiydi.</span></p>

<p class="msonormal2"><span lang="TR" class="calibre1">- Benim dostlarımsınız.
Benim dostum olduğunuzu söylemiştiniz. Hatırladınız
mı?.. gemiye geldiğim zaman?</span></p>

<p class="msonormal2"><span lang="TR" class="calibre1">Yakarırcasına
Körk'e baktı.</span></p>

<p class="msonormal2"><span lang="TR" class="calibre1">- Beni evime, Koloni-5'e
götürün. Bütün istediğim bu... gerçekten de başka şey
istemiyorum!</span></p>

<p class="msonormal2"><span lang="TR" class="calibre1">Spak, duygusuz bir
sesle:</span></p>

<p class="msonormal2"><span lang="TR" class="calibre1">- Kaptan, dedi.
Burada bir şeyler oluyor. Sanki bir nakil araciyle nakil yapılıyormuş
gibi. Bakın.</span></p>

<p class="msonormal2"><span lang="TR" class="calibre1">Körk, sanki çok
yükseklerden düşüyormuş gibi bir duyguyla dönüp, Spak'ın bulunduğu
yere baktı. Gerçekten de, kontrol odasında bir şekil belirmek
üzereydi. Işınların bulanıklığında Spak, bir
gölge gibi görünüyordu. Uzun boylu bir insanın üçte biri kadar olan bir şekil
belirmeye çalışıyordu. Şekil önce ovalleşti, sonra
tekrar değişti. Şeklin bulunduğu yerden renkli bir ışık
huzmesi yükseldi. Bir an için dev gibi bir insan yüzüne benzedi, sonra insana
hiç benzemeyen bir şekil belirdi. Daha sonra, kocaman binayı andıran,
belirsiz bir şekil göründü. Belirmeye çalışan her neyse, bir
türlü sabitleşemiyordu.</span></p>

<p class="msonormal2"><span lang="TR" class="calibre1">Şekil birden
konuşmayla başladı. Ses gür, fakat titrekti ve şekilden değil,
haberleşme cihazının hoparlöründen geliyordu. Fakat ses de, şekil
gibi bir türlü sabit bir tonda kalamıyor, sanki konuşan, ses tonuna
hâkim olamıyordu.</span></p>

<p class="msonormal2"><span lang="TR" class="calibre1">- Bütün olanlar
için özür dileriz. İnsan çocuğumuzun yanımızdan kaçmış
olduğunu çöle geç anladık. Onu bulabilmek için çok aradık ve
bizim için hiç de kolay olmadı. Uzay yolculuğunda pek tecrübeli değiliz.
Onun kaçışının iki gemidekilerin hayatlarına mal olması
bizi çok üzdü. Onlara yardımcı olamadık, çünkü gemileri sizin
ortamda patladı. Fakat adamlarınız ve silâhlarınız
bizim ortamda olduğu için, onları tekrar size gönderebildik. Geminiz
yine eskisi gibi. Korkulacak hiç bir şey kalmadı. Onu tekrar
kontrolümüz altına aldık. Çarli:</span></p>

<p class="msonormal2"><span lang="TR" class="calibre1">- Hayır! diye
haykırdı. Şimdi hüngür hüngür ağlıyordu. Dizlerinin
üstünde doğrularak Körk'ün koluna sarıldı.</span></p>

<p class="msonormal2"><span lang="TR" class="calibre1">- Artık
kötülük yapmayacağım. Çok iyi bir kişi olacağım. Bir
daha yapmayacağım. Antares için üzgünüm, çok üzgünüm. Lütfen, ne olur
beni de beraber alın, yalvarırım!</span></p>

<p class="msonormal2"><span lang="TR" class="calibre1">Makkoy, alay etti:</span></p>

<p class="msonormal2"><span lang="TR" class="calibre1">- Kahramanımız
şimdi de yalvarıyor! Körk, gözlerini kontrol odasının ortasında
beliren şekilden ayırmadan konuştu:</span></p>

<p class="msonormal2"><span lang="TR" class="calibre1">- Çarli bir
gemimizi tahrip etti ve bu nedenle muhakkak cezalandırılmalıdır.
Fakat diğer hasarları tamir ettiğiniz için size teşekkür
ederiz... Çarli bir insandır ve kendi ırkının yanında
olması gerekir.</span></p>

<p class="msonormal2"><span lang="TR" class="calibre1">Makkoy:</span></p>

<p class="msonormal2"><span lang="TR" class="calibre1">- Sen aklını
kaçırdın, Cim, dedi.</span></p>

<p class="msonormal2"><span lang="TR" class="calibre1">- Kes sesini, Bons.
O da bizden biri. Rehabilitasyon merkezi onu tekrar bize kazandırabilir. Eğer
güçlerini kullanmamayı öğrenecek olursa, ona bu kadar şey olsun
borçluyuz.</span></p>

<p class="msonormal2"><span lang="TR" class="calibre1">Thasian'ın
sesi duyuldu:</span></p>

<p class="msonormal2"><span lang="TR" class="calibre1">- Ona yaşayacak
gücü biz verdik. Bu gücü geri almak, ya da hiç yokmuş gibi kabul etmek
mümkün değil. Gücünü yine kullanacaktır, kullanmamak elinde değil.
Sizi ve ırkınızı yok edecektir, ya da sizi, kendinizi
kurtarmak amaciyle, kendisini yok etmeye zorlayacaktır. Ona ancak biz yaşama
olanağı sağlayabiliriz.</span></p>

<p class="msonormal2"><span lang="TR" class="calibre1">- Hiç de değil.
Siz ona serbest bir yaşantı yerine kısıtlı bir yaşam
ortamı veriyorsunuz.</span></p>

<p class="msonormal2"><span lang="TR" class="calibre1">- Bunu biliyoruz.
Fakat onun değişmesi üzerinden çok zaman geçti. Ancak ona elimizden
geldiği kadar yardım edebiliriz. Bundan sorumlu olan bizleriz ve bu
nedenle de onu tekrar almak zorunluğundayız. Gel, Çarli Evans.</span></p>

<p class="msonormal2"><span lang="TR" class="calibre1">Çarli heyecanla atıldı:</span></p>

<p class="msonormal2"><span lang="TR" class="calibre1">- Beni almalarına
izin vermeyini Beni onlara geri vermeyini Kaptan... Canis! Anlamıyor
musunuz, onlara dokunmam bile mümkün değil...</span></p>

<p class="msonormal2"><span lang="TR" class="calibre1">Çarli ve Thasian,
sessizce ortadan kayboldular. Yalnızca Atılgan'ın çevresinde
belli belirsiz bir uğultu vardı.</span></p>

<p class="msonormal2"><span lang="TR" class="calibre1">Ayrıca,
kontrol odası, kaybolan bir çocuğunun arkasından ağlayan
bir ana gibi, Canis Rand'ın hıçkırıklariyle dolmuştu.</span></p>

<p class="msonormal2"><span lang="TR" class="calibre1"><span class="calibre1"> </span></span></p>

</div>




</body></html>
