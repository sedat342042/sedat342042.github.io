<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Hidâyetnâme - Sâdık Hidâyet</title>
  <link href="../Styles/Nakkal.css" rel="stylesheet" type="text/css" />
</head>

<body>
  <p class="otuzbosluk"></p>

  <p><span style="font-style:italic;">Evlilik Töreleri</span></p>

  <p class="yirmibosluk"></p>

  <p><b>Nikâh Adabı</b></p>

  <p>Nikâh törelerinin uygulanacağı odanın altı dolu olmalıdır. Nikâh vaktinde odada bulunan kadınların tümü tek eşli, bahtı açık insanlar olmalıdır. Kıbleye doğru beyaz bir sofra yayılır. Damadın gönderdiği "baht aynası" sofranın üstüne konulur. Aynanın iki tarafına iki "câr" yerleştirilir. Biri gelin, diğeri damat adına iki mum yakılır. Aynanın önüne bir avuç buğday saçılır. Üstüne iğne işi ipekli kumaş serilir. Sonra bal ve yağdan kandil yakılıp üstüne ters çevrilmiş bir leğen konulur. Leğenin üstüne bir at eyeri bırakılır ve gelin bu eyerin üstüne oturur.</p>

  <p>Gelin nikâh sırasında aynaya bakar. Giysilerinde düğüm olmamalıdır. Aynı şekilde giysilerinin kuşakları da açık olmalıdır ki işi düğümlenmesin.</p>

  <p>Nikâh sofrasında şunlar lazımdır: <span style="font-style:italic;">Kur’ân,</span> seccade, şerbet kadehi, büyük sengek ekmeği, üzerlik tabağı, ekmek, peynir ve yeşillik, ceviz, cıva, üstünde yeşil yaprak bulunan su kâsesi, Adem hutbesi<sup><a href="../Text/notlar.xhtml#nakkalnot-b21" id="nakkalnot-b21-backlink">[21]</a></sup> okunurken gelinin başı üzerinde birbirine sürtmek için iki kelle şeker, meyve, tatlı, havanda ezilmiş yedi cevahir. Bir cezvede sirke ve beyaz biber kaynatılır. Bir başka cezvede mangal üstünde, çocuk niyetine yedi baharatla iki yumurta pişirilir. Yumurtalardan birini gelin, diğerini damat yer. Bir kişi de gelinin başı üstünde yedi renk iplikle kayınvalidenin, görümcenin dilini bağlar. Ya da kırmızı "şile"den bir dil yapar ve gelinin altında yere çakarlar, "Kaynananın, görümcenin, eltinin, kaynatanın dilini bağladım" derler.</p>

  <p>Bu sırada biri sürekli olarak bir kilidi kilitleyip açar. Hutbe bitince kilidi kilitler. Damadın başka bir kadınla tanışmaması için düğün gecesine kadar kilidin açılmaması gerekir.</p>

  <p>Bir fındığın içini çıkarıp cıva dökerler ve deliğini mum ile tıkarlar. Cıva fındığın içinde kaydıkça damadın kalbinin gelin için çarpması amacıyla fındığı gelinin yanında bulundururlar.</p>

  <p>Nikâh merasiminin sona ermesinden sonra su kâsesini başına dökerler ve onun ayakkabısıyla mumları söndürürler. Yedi cevahir ve cıva talih açıklığı içindir. Su ise aydınlıktır. Yeşil yaprak mutluluk, gelinin yere oturması kocasının başına musallat olmak içindir. Bal ve yağ, semiz ve serin olmalarını amaçlar. Üzerlik uğur getirir. Ekmek, peynir ve yeşillik bereket demektir. Düğünde bulunanlar bundan yerlerse asla diş ağrısı çekmezler.</p>

  <p class="yirmibosluk"></p>

  <p><b>Düğün</b></p>

  <p>Gelin çeyizi damat evine gönderilirken ilkin ayna, <span style="font-style:italic;">Kur’ân</span> ve lale sokulur eve. Uğur olsun diye üzerlik tüttürülür. Düğün gecesi özel şiirler okunur.<sup><a href="../Text/notlar.xhtml#nakkalnot-b22" id="nakkalnot-b22-backlink">[22]</a></sup></p>

  <p>Gelin damat evine götürülürken erişkin olmayan bir çocuk onun beline ekmek ve peynir bağlar. Baht açıklığı için de gelinin eski ayakkabılarından biri faytonda yanına konulur. Gelin getirilince damadın karşılamaya çıkması gerekir. Karşılama sırasında damat geline doğru mandalina atar. Gelin bunu yakaladığı takdirde damada sözünü geçirir.</p>

  <p>Gelin kocasının evine girerken, aziz olmak için "Yâ Azîz Allah" der.</p>

  <p>Damadın evin kapısının üstüne çıkması gerekir. Gelin ayağının altından geçtiği zaman ona sözünü geçirecektir böylece.</p>

  <p>Damat gelinin odasına girerken, altından geçsin diye gelinin ayakkabılarını kapının üstüne koyarlar.</p>

  <p>Damat o gece evde toplanan bütün kadınlara mahremdir.</p>

  <p>Gelin ve damadın mutluluğu için hazırlanan çerezden alıp yiyen herkesin işi açılır.</p>

  <p>Gelin ile damat el ele tutuştukları sırada hangisi tez davranıp öbürünün ayağına basarsa, diğerine karşı hep sözü geçecektir. El ele tutuştuktan sonra başparmaklarını birbirine bağlar ve gülsuyu ile yıkarlar. Fakat bu işte çok kıvrak olmak gerekir. Çünkü bu sıradan birinin parmağı öbürünün üstünde kalırsa, hükmünü daima öbürüne geçirecektir. Daha sonra damat leğene bir altın para atar ve geline yüz görümlüğü verir. Evde bolluk bereket olsun diye gülsuyunu da duvara saçarlar.</p>

  <p>Gelin ve damadın yatağını kumasız bir kadın sermelidir. Düğün ertesi gelin evinden ona eğri büğrü bir çam gönderirler.</p>

  <p>Zifaf gecesi gelin tarafından bir kadın gerdek odasının kapı dibinde yatmalıdır.</p>

  <p>Damat hamama götürülürken itibarlı akrabaları arasında evlenmemiş bir genç (yenge, lenge) damatla birlikte her yana gider gelir. Böylece o da kısa zamanda evlenecektir.</p>

  <p>Gelinin de bir yengesi olmalıdır. Yenge olmak baht açıklığı getirir.</p>

  <p class="yirmibosluk"></p>

  <p><span style="font-style:italic;">Hamile Kadın</span></p>

  <p class="yirmibosluk"></p>

  <p><b>Çileborî:</b></p>

  <p>Hamile kalmak için hamamın dört köşesinden su alıp yumurtanın içine doldurur ve bunu başlarına dökerler.</p>

  <p>Ay veya güneş tutulması sırasında hamile kadın vücudunun neresini kaşırsa, çocuğun vücudunun da aynı noktasında leke meydana gelir.</p>

  <p>Hamile kadın elmayı yanağına yakın olan dişleriyle ısırırsa, çocuğu gamzeli olur.</p>

  <p>Güzel yemek pişirildi mi, hamile kadına biraz tattırılır. Yoksa çocuğunun gözü lacivert olur ve ilerde hep kötülenir.</p>

  <p>Hamile kadın birine bakar da tam o sırada ana karnındaki çocuk o kişiye doğru kımıldarsa, çocuk şeklen o kişiye benzer.</p>

  <p>Azerbaycan'daki inanca göre, hamile kadın birinden yiyecek alırsa, çocuğu o kişiye benzer. Bu yüzden hamilelerin yabancılardan yiyecek almaktan kaçınmaları gerekir.</p>

  <p>Deve katarının altından geçen dokuz aylık hamile kadın onuncu ayın başında doğurur.</p>

  <p>Hamile kadın sabah uyanınca oda kapısının arkasındaki süpürge titremeye başlar ve kendi kendine "Eminim, bugün beni yiyecek" der.<sup><a href="../Text/notlar.xhtml#nakkalnot-b23" id="nakkalnot-b23-backlink">[23]</a></sup></p>

  <p>Hamile kadının yüzünde alacalı lekeler çıkarsa, çocuğu kız olur.</p>

  <p>Hamile kadın sokakta çengelli iğne bulursa, çocuğu kız, iğne bulursa oğlan olur.</p>

  <p>Fark ettirmeden hamile kadının başına tuz dökülür de, gelin elini dudağına götürürse, çocuk oğlan olur. Elini saçına sürerse, çocuk kız olur.</p>

  <p>Hamile kadının sütünü suya sağdıklarında süt dibe çökerse oğlu, suyun üstünde kalırsa kızı olur.<sup><a href="../Text/notlar.xhtml#nakkalnot-b24" id="nakkalnot-b24-backlink">[24]</a></sup></p>

  <p>Hamile kadın çok elma yerse çocuğu erkek olur. Turşuya aşererse, çocuğu kızdır. Daha çok canı tatlı çekerse, çocuk oğlan olur.</p>

  <p>Yemeğin sonu hangi kadına kalsa, oğlan doğurur.</p>

  <p>Hamile kadının önüne makas ve bıçak koyup gözünü bağlarlar. Makası alırsa çocuğu kız, bıçağı alırsa oğlandır.</p>

  <p>Hamile kadın çok çalışır ve yürürse çocuğu oğlandır. Yemek yeyip yatarsa, kızı olur.</p>

  <p>Kadın bir batında üç kız doğurursa, devrin padişahının hoşuna gider.</p>

  <p>Kadının meme ucu etrafındaki beze sayısınca çocuğu olur.</p>

  <p>Hamile kadının önünde yumurta yenildi mi ona biraz verilmelidir. Yoksa kadın kötülenir. "Hamile kadının çocuğunun erkek veya kız olduğunu bilmek istersen, onu yanına çağır. Önce sağ ayağını atarsa çocuk oğlan olur, sol ayağı önde olursa, kız olur.</p>

  <p>Başka bir yol: Kadının önce sağ göğsü büyürse erkek, sol büyürse kız olur. Kadının meme ucu kırmızı olursa oğlan, siyah olursa kız olur.</p>

  <p>Bir başka yol: Hamile kadın kıvrak, güzel yüzlü, güleç ve iyi huylu olursa, çocuk oğlandır. Hantal, ekşi suratlı, tembel ve huysuz olursa, çocuk kızdır. Tanrı doğruyu en iyi bilendir."<sup><a href="../Text/notlar.xhtml#nakkalnot-b25" id="nakkalnot-b25-backlink">[25]</a></sup></p>

  <p>Denildiğine göre, büyükler bir kadına veya cariyeye yaklaşmak istediklerinde altın kemer kuşanırlardı ve kadına süslenmesini söylerlerdi. Kadına "Böyle yaparsan, çocuk yiğit olur. İnsanlar arasında güzel yüzlü, akıllı, şirin olur" derlerdi. Oğlan doğurunca beşiğinin üstünde altın ve gümüşler sallanırdı. "İnsanların efendisi işte bu ikisi derlerdi."<sup><a href="../Text/notlar.xhtml#nakkalnot-b26" id="nakkalnot-b26-backlink">[26]</a></sup></p>

  <p class="yirmibosluk"></p>

  <p><span style="font-weight:bold;">Karnı Kilitlemek</span></p>

  <p>Hamile kadın regl olur veya bir tehlikeyle yüz yüze gelirse, kemerine ip bağlayıp kilitlerler, sonra yedi Yasin okuyup kilide üflerler. Dokuzuncu ayın başında kilidi açarlar.</p>

  <p>Hamile kadının çok ağrısı olursa, karnına sofra örtüsü bağlarlar. Böylece ağrısı geçer. Ya da anne adayı karnındaki çocuğa seslenir: "Dışarı çık, çabuk ol. Yıkanman için sıcak su hazırladık. Sonra, yeni giysiler diktik. Niçin oyalanıyorsun?"</p>

  <p>Lohusa kadının kara çarşafını rehin bırakıp hurma alır ve hayır olarak dağıtırlar. Suya pençeimeryem (buhurumeryem) atarlar, ezan okurlar. Veya kocası kendi elbisesinin eteğine su döker. Bu suyu içirirler. Doğumdan sonra birkaç gün boyunca pudra sürerler ve "hâl-i ebrû" koyarlar.</p>

  <p>Çocuğu ölen lohusanın odasına girmemek gerekir.</p>

  <p class="yirmibosluk"></p>

  <p><span style="font-weight:bold;">Cin (Al)</span></p>

  <p>Kadın şeklindedir. Kemikli ve cılız elleri ve ayakları vardır. Suratı kırmızı ve burnu çamurdandır. Şair der ki:</p>

  <p>Rengi kızıl, suratı çamur.</p>

  <p>Nerde gördünse, yakala çabuk.</p>

  <p>Çalmasın lohusanın ciğerini, yüreğini.</p>

  <p>Cinin işi, kadının ciğerini bir zembile koyup götürmektir. Ama lohusanın ciğeri sudan geçmedikçe iyileşmez. Cin tehlikesine karşı bir şişe beş altı soğan geçirip odanın köşesine koyarlar. Lohusanın odasında tüfek ve kılıç bulunması iyidir.<sup><a href="../Text/notlar.xhtml#nakkalnot-b27" id="nakkalnot-b27-backlink">[27]</a></sup></p>

  <p>Yatağın etrafına siyah yün ip konulur. Cinlerin korkması için bir ucu beyaz, öbür ucu kazan dibine sürülmüş siyah on iki pamuk fitil odanın çevresine yapıştırılır.</p>

  <p>Bir başka rivayet:</p>

  <p>Lohusanın yatağı kırmızı olmamalıdır. Lohusanın eteğine arpa konulur ve at gelip arpaları yer.</p>

  <p>Yatağın etrafına yalın kılıçla bir çizgi çekip “Hisar örüyorum; kimin için? Meryem ile çocuğu için. Haydi mübarek olsun"<sup><a href="../Text/notlar.xhtml#nakkalnot-b28" id="nakkalnot-b28-backlink">[28]</a></sup> derler. Hamama gideceği güne kadar lohusanın başı üzerine kılıç asarlar.</p>

  <p>Onuncu gün hamama gidilirken soğan şişini de lohusanın yanında götürürler. Hamam basamağında soğanlar çıkarılıp ayakla ezilir. Veya lohusanın ayağının altında bir ceviz kırdırılır ve soğanlar akarsuya bırakılır. Kırk anahtarlı bir kupayla lohusanın başına su dökülür. Hamamdan sonra lohusa yalnız kalsa da bir daha cinler ona ilişemez.</p>

  <p class="yirmibosluk"></p>

  <p><span style="font-style:italic;">Çocuk</span></p>

  <p>Çocuk dünyaya gelince, yıkadıktan sonra bir pamuklu bezi yırtıp vücudunu örterler. Bu giysiye "kıyamet gömleği" (Pîrehen-i kıyâmet) derler. Bunun bir gece bir gündüz çocuğun üstünde kalması gerekir. Sonra çocuğu beyaz bir kundağa sarar ve salıncakta uyuturlar. Salıncağını tandırın üstüne asar, daha sonra fakir fukaraya vermek üzere tandırın üzerine biraz pirinç dökerler. Doğumun yedinci günü anne çocuğun göbek bağını kesince bahşişi alır.</p>

  <p>On gece boyunca doğan çocuğun başında mum yakılır. Onuncu gün kırk anahtarlı kupayla [câm-i çihil kilîd] başına su dökerler.<sup><a href="../Text/notlar.xhtml#nakkalnot-b29" id="nakkalnot-b29-backlink">[29]</a></sup></p>

  <p>"Dünyaya gelen çocuk altı gece yerde yatmalıdır. Yedinci gece lohusa anne çocuğu beşiğe koyar. O geceye “hayırlı gece" (şeb-i hayr) derler. O gece çerez, tatlı ve kuruyemiş hazırlanmalıdır. Anne, çocuğun ellerini mendille arkasından bağlar ve hazırlanan şeylerden çocuğa biraz yedirir. Orada bulunanlara şu cümleyi söyler: "Al çocuğu." Birisi ondan çocuğu alır ve başkasına verir. Sonuncusu "Allah korusun" der.<sup><a href="../Text/notlar.xhtml#nakkalnot-b30" id="nakkalnot-b30-backlink">[30]</a></sup></p>

  <p>Altıncı gece çocuğa isim verilir. O gece çocuk yere konulmamalı, "şeşendâz" yemeği yapılmalıdır. İmamların ismi çocuğa verilir; böylece mahşer günü adaşı olan imam ona şefaatçi olur.<sup><a href="../Text/notlar.xhtml#nakkalnot-b31" id="nakkalnot-b31-backlink">[31]</a></sup></p>

  <p>Sırtındaki omurlar sayılırsa, çocuk ölür.</p>

  <p>Yanında dua bulunan kişi çocuğun odasına girmemelidir. Girecekse, duayı dışarda bırakmalıdır.</p>

  <p>İlk çocuk yaşarsa, uğur olsun diye onun giyeceği diğer çocuklara giydirilir.</p>

  <p>Çocuk cuma günü doğarsa, çocuğun ağırlığınca hurma alınıp sadaka olarak dağıtılmalıdır; yoksa ailenin büyüğü ölür. Yedi kızdan sonra birinin oğlu olursa uğursuzdur.</p>

  <p>Süt emziren kadın öfkelenirse sütü acılaşır ve çocuğa zarar verir.</p>

  <p>Kurban bayramı günü dünyaya gelen çocuk hacıdır.</p>

  <p>Çok ağlayan çocuğun sesi güzel olur.</p>

  <p>Çocuk dilini çok çıkarıyorsa, annesi ona hamileyken yılan görmüştür.</p>

  <p>Doğan çocukları hemen ölen anne baba, son çocuklarına kız olursa "Bemânî Hânum" (Kalasın Hanım), erkek olursa "Aga Mandî" (Kaldın Bey), "Hodâ Begozâr" (Bırak Allahım) veya "Mânde Ali" (Kalmış Ali) adını verirler.<sup><a href="../Text/notlar.xhtml#nakkalnot-b32" id="nakkalnot-b32-backlink">[32]</a></sup></p>

  <p>Azerbaycan'da bir ailede kız çocuğu çok olursa, sonrakilerin oğlan olması için yedincisine "Kız bes" (Yeter kız) adını verirler. Çocuğu kem gözlülerin nazarından saklamak gerekir. Yüzüstü yatıp ayaklarını diken çocuğun babası veya annesi ölür.</p>

  <p>Dünyaya gelen çocuğun yakınlarından biri ölürse, o çocuk kademsizdir.</p>

  <p>Yürüme aşamasına gelip de kıçüstü yürüyen çocuktan sonra kız çocuğu doğar.</p>

  <p>Yürüme aşamasına gelip de yüzüstü emekleyen çocuktan sonra oğlan doğar.</p>

  <p>Çocuk ayak baş parmağını ağzına alırsa kardeş ister. Sünnette kesilen deri kabuğu ayrıca kebap edilir ve bedeninden bir şey eksilmemiş olsun diye yemek arasında çocuğa yedirilir.<sup><a href="../Text/notlar.xhtml#nakkalnot-b33" id="nakkalnot-b33-backlink">[33]</a></sup></p>

  <p>Çocuk yağlı elini başına sürerse kel olur.</p>

  <p>Parmağını burnuna sokan çocuk kel olur.</p>

  <p>Küçük çocuk bacaklarını açıp başını yere koyarsa misafir gelir.</p>

  <p>Küçük çocuk evi süpürürse misafir gelir.</p>

  <p>Küçük çocuk meyve veya yiyecek yenildiğini görürse, ona da biraz verilmelidir. Yoksa adı kötüye çıkar.</p>

  <p>Adak hurmasını (hurmâ-yi nezr-i ummunnebî) erkek çocuk yememelidir.</p>

  <p>Semenû<sup><a href="../Text/notlar.xhtml#nakkalnot-b34" id="nakkalnot-b34-backlink">[34]</a></sup> tenceresinin yanına erkek çocuk gelmemelidir. Çünkü Hazreti Fâtıma orada hazırdır.</p>

  <p>Ateş oyunu oynayan çocuk, gece yatağını ıslatır.</p>

  <p>Yiyecek görüp de verilmeyen çocuğun hayası patlar.</p>

  <p>Çubuk içen erkek çocuğun boyu kısa gelir.</p>

  <p>Esrar içen çocuğun büyüyünce sakalı çıkmaz.</p>

  <p>Doğan çocuk rızkını da yanında getirir.</p>

  <p>Çiğ pirinç çiğneyen erkek çocuk köse kalır.</p>

  <p>Ziriş kutusuyla küçük çocuğa süt verilirse, güzel konuşan, insanlar tarafından sevilen, yiğit, sara hastalığından korunan ve uykuda korkmayan biri olur derler.<sup><a href="../Text/notlar.xhtml#nakkalnot-b35" id="nakkalnot-b35-backlink">[35]</a></sup></p>

  <p>Yalın kılıç, çocuğun yanında yedi gün durursa, çocuk yiğit olur.<sup><a href="../Text/notlar.xhtml#nakkalnot-b36" id="nakkalnot-b36-backlink">[36]</a></sup></p>

  <p>Çocuk uğursuzluk eder ve çok ağlarsa, Çihârşenbesûrî gecesi üç defa Nakkârehâne<sup><a href="../Text/notlar.xhtml#nakkalnot-b37" id="nakkalnot-b37-backlink">[37]</a></sup> altından geçirirler, bir kumbaraya buğday koyup güvercinler toplasın diye yere saçarlar.</p>

  <p class="yirmibosluk"></p>

  <p><span style="font-weight:bold;">Lâmçe</span></p>

  <p>Göz değmesine karşı misk, amber ve yanık üzerlikten hazırlayıp çocukların alın ve yanaklarına sürülen madde.<sup><a href="../Text/notlar.xhtml#nakkalnot-b38" id="nakkalnot-b38-backlink">[38]</a></sup></p>

  <p>Daha sonra anne çocuğun nabzını tutar, çocuktaki dert ve belanın yere geçmesi için çocuğun elini yere vurur.</p>

  <p class="yirmibosluk"></p>

  <p><span style="font-weight:bold;">Hemzâd</span></p>

  <p>Meşhurdur; bir çocuk doğunca onunla birlikte bir de cin doğar ve daima doğan kişinin yanında bulunur. İşte bu cine "hemzâd"<sup><a href="../Text/notlar.xhtml#nakkalnot-b39" id="nakkalnot-b39-backlink">[39]</a></sup> derler.<sup><a href="../Text/notlar.xhtml#nakkalnot-b40" id="nakkalnot-b40-backlink">[40]</a></sup></p>

  <p class="yirmibosluk"></p>

  <p><span style="font-weight:bold;">Yumurta Kırmak</span></p>

  <p>Göz değmesini uzaklaştırmak için kömürle yumurtanın bir ucuna çocuğun, öbür ucuna da babasının adına bir işaret koyarlar. Daha sonra çocuğu gören herkes birer birer yumurtanın üstüne işaret çizer. Bunun ardından çocuğun kirli gömleğinden kesilmiş bir parçanın içine yumurta, bir şâhî<sup><a href="../Text/notlar.xhtml#nakkalnot-b41" id="nakkalnot-b41-backlink">[41]</a></sup>, biraz tuz ve kömür konulup sarılır. İsmi anılan kişiler birer birer yumurtaya bastırırlar. Kimin ismi okunduğunda yumurta kırılırsa, çocuğa onun nazarı değmiştir. Yumurta sarısından çocuğun ayak ayalarına ve başına sürülür ve bir şâhî de fakire sadaka verilir.</p>

  <p class="yirmibosluk"></p>

  <p><b>Üzerlik Tüttürmek</b></p>

  <p>Küçük çocuğu işaret ederek gösteren kişi giysisinden bir iplik parçası koparır. Çocuğa nazar değmesin diye bu iplik üzerlik otu ile tüttürülür.</p>

  <p>Hastalık ve göz değmesine<sup><a href="../Text/notlar.xhtml#nakkalnot-b42" id="nakkalnot-b42-backlink">[42]</a></sup> karşı üzerlik tüttürülür.<sup><a href="../Text/notlar.xhtml#nakkalnot-b43" id="nakkalnot-b43-backlink">[43]</a></sup> Bu işlem gurub vaktine doğru yapılırsa daha iyi olur. Hakkında kötü zan beslenilen kişiye ait bir parça bez, iplik, kuşağından bir tel ve ayakkabısının altındaki toz toprak parçası bir miktar üzerlik ile birlikte çocuğun veya hastanın başında dolaştırılarak şöyle denilir:</p>

  <p class="yirmibosluk"></p>

  <p>Üzerlik, üzerlik tanesi</p>

  <p>Üzerliğin otuz üç tanesi</p>

  <p>Akraba, eş dost, yabancısı</p>

  <p>Kapıdan kim çıkarsa</p>

  <p>Kapıdan kim girerse</p>

  <p>Kör olsun kıskancın, pintinin gözü</p>

  <p>Cumartesilik, Pazarlık,</p>

  <p>Pazartesilik..</p>

  <p>Cumalık</p>

  <p>Kim ekti? Peygamber.</p>

  <p>Kim devşirdi? Fâtıma.</p>

  <p>Kim içir, tütsülediler?</p>

  <p>İmam Hasan, İmam Hüseyin için,</p>

  <p>Yiğitler Şahı hakkı için,</p>

  <p>Uzaklaştır derdi, belayı.</p>

  <p class="yirmibosluk"></p>

  <p>Ya da şöyle derler:</p>

  <p>Üzerlik, üzerlik otu</p>

  <p>Peygamberimiz beğendi</p>

  <p>Ali ekti, Fâtıma derdi</p>

  <p>Hüseyin ile Hasan için.</p>

  <p>Cumartesilik, Pazarlık, Pazartesilik .. Cumalık, yer altı, yer üstü, kara göz, mavi göz, elâ göz. Kim gördü, kim görmedi. Sol yandaki komşu, sağ yandaki komşu; önüm, arkam; patlasın kıskancın gözü.</p>

  <p>Bayılan veya sâye vuran<sup><a href="../Text/notlar.xhtml#nakkalnot-b44" id="nakkalnot-b44-backlink">[44]</a></sup> çocuk için şuna inanırlar: Cinler tarafından asıl çocuğun yerine değiştirilip konulan bu çocuğu süslerler ve bir harabenin köşesine bırakırlar. İyi saatte olsunlar buraya gelir, kendi çocuklarını alıp götürür ve asıl çocuğu geri getirirler.</p>

  <p>Dişi yukarıdan çıkan çocuk kademsizdir. Bunu gidermek için çocuğu alçakça bir damdan çâdur üstüne atarlar.</p>

  <p>Dadının sütü azaldı mı, kıbleye oturur ve erişte aşını yüz dinarlık süt ile havanda dövüp dadıya içirirler.</p>

  <p>Reşt'te sünnet edilmiş deri parçası nar ağacının dalına geçirilir ve yedi gün boyunca sünnetli çocuğun başı üzerinde tutulur.</p>

  <p>Göz ağrısı için, altın veya gümüşten bir göz yapılır ve bir imamzadeye gönderilir.</p>

  <p class="yirmibosluk"></p>

  <p><span style="font-weight:bold;">Oğlan Adağı</span></p>

  <p>Çocuk oğlan olursa, saçını yedi yıl boyunca kesmeyeceklerine dair nezirde bulunurlar. Bu sürenin dolmasından sonra saç kesilerek ağırlığınca altın alınır. Bununla kolye veya zembil yapılarak bir imamzadeye gönderilir.</p>
</body>
</html>
