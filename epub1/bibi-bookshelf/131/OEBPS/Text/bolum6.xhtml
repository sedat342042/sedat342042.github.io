<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Hidâyetnâme - Sâdık Hidâyet</title>
  <link href="../Styles/Nakkal.css" rel="stylesheet" type="text/css" />
</head>

<body>
  <p class="otuzbosluk"></p>

  <h2 style="text-align: center;"><span style="font-style:italic;">Nîrengistân&nbsp;&nbsp;</span></h2>

  <h2 class="sigil_not_in_toc" style="text-align: center;"><span style="font-style: italic; font-weight: normal;">(seçmeler)<sup><a href="../Text/notlar.xhtml#nakkalnot-x2" id="nakkalnot-x2-backlink">(*)</a></sup>&nbsp;&nbsp;</span></h2>

  <p class="yirmibosluk"></p>

  <p><span style="font-style:italic;">Önsöz</span></p>

  <p class="onbosluk"></p>

  <p style="text-align: right;">Tut ay yüzlü dilberin kâkülünü&nbsp;</p>

  <p style="text-align: right;">Ve söz etme sakın&nbsp;</p>

  <p style="text-align: right;">Zühre ile Zuhal'in&nbsp;</p>

  <p style="text-align: right;">uğurundan,&nbsp;</p>

  <p style="text-align: right;">uğursuzluğundan</p>

  <p style="text-align: right;"><span style="font-style:italic;">Hafız</span></p>

  <p>Eski insanların ve kadim milletlerin genç ve yeni oluşmuş milletlerden daha çok batıl inançlarının olduğu söylenebilir. Özellikle muhtelif ırklarla bir araya gelip karışanların gelenek, görenek, ahlak, düşünce tarzı ve batıl inançları yeni boyutlar kazanarak kuşaktan kuşağa aktarılmıştır.</p>

  <p>Gerisinde bunca asırlık tarihe sahip olan İran toprakları Keldanî, Asurî, Yunan, Bizans, Yahudi, Türk, Arap, Moğol gibi eski dünyanın uygar olan ve olmayan insan kafilelerinin peş peşe yüklerini indirdikleri ve birbirleriyle temas edip haşır neşir oldukları bir kervansaraya benzer. Bu sebeple İran halk inançları hakkında yapılacak araştırmalar yalnız ilmî ve psikolojik bakımdan değil, aynı zamanda felsefî ve tarihî kimi karanlık noktaların gün ışığına çıkarılması bakımından da dikkat çekicidir. Bu batıl inançların diğer milletlerin batıl inançlarıyla mukayese edilip incelenmesinden sonra muhtelif gelenek ve göreneklerin, dinlerin, efsanelerin ve itikatların kökenine inebiliriz. Çünkü bütün dinleri doğurup besleyen ve koruyan bu düşüncelerdir. Tarihin muhtelif dönemlerinde insana adım adım yol gösteren, taassupları, fedakârlıkları, ümitleri, korkuları insanda yaratan bu hurafelerdir. Bu özelliğiyle de insanı teselli eden en büyük eski unsur sayılır. Hâlâ uygar olan ve olmayan insanların günlük yaşantılarında büyük rol oynar. Çünkü insan her şeye göz yumabilir ama hurafe ve itikatlarına asla. Bir bilim adamının dediği gibi: “İnsan, hurafeci bir varlıktır." Bu tür düşünceler hakkında kapsamlı araştırma ve incelemeler yaptığımız oranda bu konunun gerçeklerine ulaşabileceğiz. Ama böylesi bir çalışma konumuzun dışındadır.</p>

  <p>İnançlar konusunda insan kendi aklının rehberliğine başvurmaz. Eşyanın varlık sebebini öğrenme isteği ve ihtiyacıyla kalbine, duygularına ve tasavvur gücüne sığınır. Tanınmış filozof Ernest Haeckel ilk insan kavimleri arasında hurafe ve efsanelerin yayılması konusunda şu görüşe sahiptir: Bütün bunların kökeninde, akıl kanunları çerçevesinde "illet" ve "ma'lûi" olarak çıkan doğal bir ihtiyaç vardır. Bu korkular özellikle, insanda korku yaratan ve bir tehlike tehdidi hissini uyandıran gök gürültüsü, şimşek, yer sarsıntısı, ay ve güneş tutulması gibi doğal olaylar sonucunda ortaya çıkar. "İllet" ve “ma'lûl" kanununa mahkûm olan bu doğal olayların varlığının gerekliliği ilk insanlarca kabul edilmiş bir gerçektir ve onların bu özelliği ataları olan büyük maymunlardan miras olarak aldıkları sonucunu çıkarmaktadır. Bu özellik diğer omurgalı canlılarda da görülmektedir. Örneğin bir köpek, mehtaplı gecede havladığında veya bir çan sesini işittiğinde ve içindeki tokmağın sarsılmasını gördükçe, rüzgârın esmesiyle bir bayrağın dalgalanmasını gözlemledikçe, içinde bir korku hissi uyandığı gibi, bu bilinmez olayların sebebini bulmak için içinde belli belirsiz bir ihtiyaç da doğar. İlkel insanlar arasında hâkim olan dinin temellerinden bir kısmını, maymun atalardan miras kalmış düşüncelerden ibaret olan bu hurafelerde aramak gerekir. Bu temelin diğer kısmı, atalarının tapınması, ruhun muhtelif ihtiyaçları ve alıştıkları gelenek ve göreneklerle ilgilidir.<sup><a href="../Text/notlar.xhtml#nakkalnot-b1" id="nakkalnot-b1-backlink">[1]</a></sup></p>

  <p>Uygar olmayan milletlerle yarı uygar ve uygar milletlerin hurafelerini, inançlarını ve düşüncelerini birbiriyle mukayese ettiğimizde hemen hemen hepsinin bir kaynaktan geldiğini ve değişik biçimlerde ortaya çıktığını görürüz. Birçok milletin gelenek, görenek ve hurafelerinin mukayesesine ilişkin kapsamlı araştırmalar yapan büyük bilgin Edward Taylor şöyle der: "Yabani ve göçebe kavimlerin âdet ve inançlarını uygar ülkelerdekilerle karşılaştırdığımızda, alt uygarlık ile üst uygarlık arasında fark olduğunu ama bazen birbirine tıpatıp benzediğini görüp hayretler içinde kalırız."<sup><a href="../Text/notlar.xhtml#nakkalnot-b2" id="nakkalnot-b2-backlink">[2]</a></sup></p>

  <p>Ancak, bilinmesi gereken şey, batıl inançlar adıyla bilinen ve kimi zaman komik veya şaşırtıcı olan bu tuhaf ve çelişkili düşüncelerin tümü acaba millî düşüncenin bir sızıntısı şeklinde mi ortaya çıktı ve bunların birbirleriyle olan ilgisi nedir?</p>

  <p>Şurası açıktır ki millet denilen topluluk, dünyanın neresinde olsa, yaşam düşüncesindedir ve asla bir şey icat etmez. Fakat her zaman ve hatta çok ilkel çevrelerde bile halk yığınları arasında düşünen, yaratan kişiler çıkar. Bir başka deyişle bunlar, halk yığınının düşüncelerini ve duygularını hüküm cümleleri haline dönüştürürler; halk tabakası da bilgi ve inançlarını bu kesimden alır. Fakat bugün toplumda çirkin ve hoş karşılanmayan âdet ve hurafelerin bir kısmının onlardaki İranlı düşüncesini yaratmadığı bilinmelidir. Bunlar, yabancı ırklarla karışma yoluyla, dinî ve haricî baskılarla getirilmiştir. Burada bu konuya kısaca değineceğiz.</p>

  <p>Konuyu tam manasıyla tahlil etmeden önce, köken itibarıyla bu düşünceleri birkaç bölüme ayırabiliriz. Buraya sığmayacak olan fer'î taksimatı bir yana bırakırsak, düşünceleri başlı başına ve önemli bir tartışma konusu olacak iki temel gruba ayırabiliriz:</p>

  <p>1. Ailevî, dinî, bireysel karışmalar sonucunda veya bugün İran'da varlığını sürdüren Hint-İran ırkına ait çok eski yadigârlar yoluyla oluşan yerel düşünceler ve inançlar.</p>

  <p>Bu gibi âdet ve düşünceleri İran orijinli olarak kabul etmek mümkündür. Bu konuda araştırma yapmak ilginç olacaktır. Çünkü bunların bir kısmı son derecede ilginç olup belki de insanlığın ilk devirlerinin hatıralarından kalıntılardır ve Arî ailenin İran platosuna göç etmesi zamanıyla ilintilidir. Ay, güneş, ejderha, hayvanlarla ve bitkilerle konuşmak gibi itikat ve efsanelerin aslı kuşkusuz çok gerilere gider. Mesela ağaçla konuşma meselesi. O zamanlarda bitkilerin ruh ve hayatı olduğuna inanıldığı gibi, onların akıl ve zekâya da sahip oldukları düşünülüyor ve insan dilini anladıkları sanılıyordu. Zerdüştlük din felsefesinde ruh birkaç dereceye bölünse ve bütün varlıklarda "furûher" bulunsa bile, bitkiler için akıl ve zekâ söz konusu olamaz. Buradan da anlaşılıyor ki, bu inanç Zerdüştlük dininin, doğuşundan önce de vardı. Hayvanlarla konuşmak<sup><a href="../Text/notlar.xhtml#nakkalnot-b3" id="nakkalnot-b3-backlink">[3]</a></sup>, taşlara, bitkilere<sup><a href="../Text/notlar.xhtml#nakkalnot-b4" id="nakkalnot-b4-backlink">[4]</a></sup> vs. itikat etmek de bu cümledendir. Ve bunlar, ruhların beden değiştirme vasıtaları olarak görülüyordu.</p>

  <p>İkincisi, halkın, hayvan seslerini, bazı tesadüfleri, şekilleri iyiye veya kötüye yormasıdır. Halk arasında itibar gören bir veya birkaç kişinin tesadüf veya tecrübeleri sonucunda ağızdan ağıza yayılan bu yorumlar bütün milletlerde vardır ve birbirine çok benzer.</p>

  <p>Aksine, Zerdüştlük dininin ilkin hurafelere karşı olduğunu, Avesta'nın savunma tavrı aldığını, Turanlıların İran'daki nüfuzu neticesinde revaç bulan büyücülere ve hurafelere saldırdığını, büyücülere şeytan adını verdiğini, onların çirkin işlerinin önüne geçmek için birtakım direktifler verdiğini görüyoruz.<sup><a href="../Text/notlar.xhtml#nakkalnot-b5" id="nakkalnot-b5-backlink">[5]</a></sup></p>

  <p>Büyücülerin eline geçmemesi için diş, tırnak ve saçın saklanması bu cümledendir. Avesta'nın da bu bölümü yazıldığı sırada<sup><a href="../Text/notlar.xhtml#nakkalnot-b6" id="nakkalnot-b6-backlink">[6]</a></sup> büyücülerin çok nüfuzlu olup olmadıkları ve bu hükmün onlar hakkında çıkıp çıkmadığı bilinmiyor.<sup><a href="../Text/notlar.xhtml#nakkalnot-b7" id="nakkalnot-b7-backlink">[7]</a></sup></p>

  <p>Sâsânîler devrinden günümüze gelebilen birkaç kitap daha o dönemlerde bu itikatlardan bazılarının varlığını ortaya koymaktadır. Bunlar <span style="font-style:italic;">Erdavirajnâme, Şâyest Neşâyest, Dinkert, Bend Heşn,</span> sıradan dua kitapları özelliğinde olan ve kimi dualar için tuhaf etkileri olduğuna inanılan Pehlevice <span style="font-style:italic;">Nîrengistân,</span> Hindistan'da Farsça basılan ve yukarıdaki kitaplardan daha yeni olup birçok hususun ele alındığı <span style="font-style:italic;">Sadder Bendehiş'tir.</span> Bu kitaplarda, aşağıda da belirtileceği üzere, çerağa saygı, ekmeğe saygı, kötü gözün etkisi, nevruz âdâbı, heftsîn gibi halk inançlarına rastlarız.</p>

  <p>2. Sitler, Partlar, Yunanlılar, Romalılar gibi yabancı milletlerden ve Keldanîler, Babilliler, Yahudiler ve Araplar gibi Sami milletlerden İranlılara birçok itikat ve hurafeler girmiştir. Bu itikatlar dinî dayatmayla girdiği gibi yerel âdetlerde birçok değişikliğin meydana gelmesine sebep olmuştur.</p>

  <p>Konunun tarihî tarafını ele almadan da bu etkinin Ahamenişler zamanından ve “mug"ların Zerdüştlük dinine nüfuz ettiği devirden itibaren başladığını söyleyebiliriz. Çünkü Sitler, Partlar ve Samiler gibi yabancı ırklar vasıtasıyla hurafelerin çoğunun İran'a girdiğini, bu ırkların yıldızbilimcilik, falcılık ve büyücülükle uğraştıklarını biliyoruz. İşte bütün bu ırklar soktukları hurafelerle Zerdüştlük dinini zayıflattılar. Burada örnek olarak Lenormant'ın <span style="font-style:italic;">Keldanîlerde Falcılık</span> adlı kitabından şu bölümü nakledelim:</p>

  <p>“Keldanîlerin ve onlardan naklen Arapların fala bakmak için kullandıkları çubuklar, Med muglarının bu niyetle kullandığı 'gez' dallarına benzer... Zerdüştlük dinine nüfuz ettikleri zaman 'bersem' kullanımını da buna soktular. Oysa Zerdüştlükte falcılık ve hurafelerden nefret edilirdi. Bersem, atalarının dinine bağlı kalan ateşperest rahiplerinin geleneksel araç gereçlerinden biridir."<sup><a href="../Text/notlar.xhtml#nakkalnot-b8" id="nakkalnot-b8-backlink">[8]</a></sup></p>

  <p>Lenormant, Avesta'nın eski bölümlerinde bersemden söz edildiğini ve bunun kullanıldığını bildirmektedir.<sup><a href="../Text/notlar.xhtml#nakkalnot-b9" id="nakkalnot-b9-backlink">[9]</a></sup></p>

  <p>Öte yandan, hurafelerin ve büyünün anası denilebilecek olan Kalde ve Asur gibi komşuların korkunç tanrıları, kurbanlıkları, uğurlu ve uğursuz günleri, saatleri, yıldızların insan kaderine etkileri gibi hurafeleri vardı. İranlılar komşularına nispetle hurafelere daha az açık olmakla birlikte bütün bunların İran'da etkisiz olduğu söylenemez. Bunları bir yana bırakırsak, Yunanlıların kâhinleriyle, tanrılarıyla, tanrıcıklarıyla hücumu, müneccimbaşılarıyla, rüya tabircileriyle, yıldız falcılarıyla Bizanslıların komşuluğu, öbür taraftan Yahudilerin göçü, Mısır ve Arap çöllerinden getirdikleri hurafeler ve Arapların saldırısı İran'da bu hurafelerin iyiden iyiye kök salmasını sağladı.</p>

  <p>Araplarla kan ve ırk bakımından akraba olan Yahudiler fırsatı ganimet bilip hurafelerin yayılmasına çok yardımcı oldular. Hadisçisiydi, ahbarcısıydı derken bir sürü hurafe uyduran kişi de bunlara katıldı. Halk arasında saçma sapan düşüncelerin ağızdan ağıza dolaşmasına önayak oldular.<sup><a href="../Text/notlar.xhtml#nakkalnot-b10" id="nakkalnot-b10-backlink">[10]</a></sup> Bu düşüncelerin yazılı olduğu sayısız kitap vardır ve ne yazık ki çoğu basılmış ve kıytırık kitapçıların raflarını doldurmuştur.</p>

  <p>İslamiyetten sonra genel olarak düşünceleri ve yaşam şartları, özel olarak da kadın'ın durumu değişti. Kadın, erkeğin esiri olup eve çakıldı kaldı. Çokeşlilik, kaza ve kader fikirlerinin aşılanması, matem, gam ve keder insanların dikkatini büyüye, tılsıma, duaya, cine yönlendirdi ve bu yolla bir dizi hurafenin doğmasına yol açtı.</p>

  <p>Kanlı adaklar, kurban ve bunlarla ilgili kurallar, bu vahşî âdetlerin tümü efendilere tapınmaktan kaynaklanmıştır ve kesinlikle Sami kavimlerin düşüncelerinin ürünüdür. Cahil ilk insanlar doğa güçlerinden korkar ve kendilerini onun karşısında ezik hissederlerdi. Bu güçlerin her birini kana susamış bir tanrı sanır ve onların öfkelerini geçirtmek amacıyla, kendi canına karşılık bu değiş tokuşun yapılması gerektiğini tasavvur ederdi. Yani "Beni öldürme de, bu hayvanı ye". Bu şaheser Sami düşüncesi Keldanîlere, Yahudilere ve Araplara aittir. Âriyen dinlerinde kanlı kurbana hiç rastlanmaz.<sup><a href="../Text/notlar.xhtml#nakkalnot-b11" id="nakkalnot-b11-backlink">[11]</a></sup></p>

  <p>Çok ilginçtir. Yabancı milletler İran'a birçok hurafe getirmekle kalmadılar, İran eserlerini yok etmek için, İran kökenli birçok şeye de yabancı damgasını vurdular. Örneğin İran edebiyatında haksız bir şöhreti olan Büyük İskender, aslında İranlıların "mel'un" dedikleri biridir. Ama bu kişi İslam'dan sonra peygamber kimliğine bürünür. İskender ile Rüstem'i karşılaştıracak olursak görürüz ki İskender'e nispet edilen uydurma efsanelerin çoğu Rüstem'in hikâyeleriyle büyük benzerlikler taşır. Araplar İskender'i Zülkarneyn diye tercüme ederler.<sup><a href="../Text/notlar.xhtml#nakkalnot-b12" id="nakkalnot-b12-backlink">[12]</a></sup> Hayat suyu ve İskender'in karanlıklar ülkesine yolculuğu efsanesi de İran efsanelerinden Hefthân-ı Rustem efsanesine benzer.<sup><a href="../Text/notlar.xhtml#nakkalnot-b13" id="nakkalnot-b13-backlink">[13]</a></sup> Gökkuşağı (kavs-i kuzah) veya kemân-ı Ali (Ali'nin yayı) eskiden "kemân-i Rustem" (Rüstem'in yayı) adıyla bilinirdi.<sup><a href="../Text/notlar.xhtml#nakkalnot-b14" id="nakkalnot-b14-backlink">[14]</a></sup> İran efsanelerine ve İran'ın tarihî yadigârlarına müdahale edip tahrif ettikten sonra bunlara yabancı kimliği verilmesinin örneği çoktur. Mesela Süleyman'ın annesinin kabrinin Morgâb'taki Kuruş'un kabrine nispet edilmesi ve Süleyman'a "dîvbend" (devi zincire vuran) lakabının verilmesi örnek verilebilir. Oysa elimizdeki karinelere göre Tahmuras, "dîvbend" lakabıyla meşhurdur. Bu kudretin Yahudi Süleyman'a nispet edilmesi tamamen uydurmadan ve yanıltmacadan ibarettir.Absâl u Salaman'ın (Selâmân u Ebsâl!) yazma nüshalarında şöyle geçer:</p>

  <p>"Süleyman bin Dâvud İsrailoğulları peygamberlerindendi. Musa'dan sonra ve İsa'dan önce, gerek <span style="font-style:italic;">Tevrat'ta</span> gerekse <span style="font-style:italic;">Incil'de</span> devden ve yüzükten söz edilmez. Süleyman Farsça bir kelimedir ve Selaman şeklinde okunur. Cemşid'i Süleyman olarak anlamışlardır. Tarihçilerin Süleyman'a nispetle verdiği bilgiler de aslında Cemşid'e aittir.</p>

  <p>Hz. Süleyman'a gelince telif eserleri olan biridir. Yahudilerin, Hıristiyanların ve Müslümanların elinde bugün onun hükümlerini içeren birkaç kitap vardır. Bu türlü bilgiler ne kendi kitaplarında ne de Yahudi ve Hıristiyanların kitaplarında vardır. Çünkü Cem'in oğlunun adı Selaman'dır.<sup><a href="../Text/notlar.xhtml#nakkalnot-b15" id="nakkalnot-b15-backlink">[15]</a></sup></p>

  <p><span style="font-style:italic;">Târîh-i Taberistan'da</span> "Hadisçi ve râvîlerin bildirdiklerine göre, Sahra, Nebî Süleyman'ın yüzüğünün sahibi olan cindir. Hz. Süleyman onu yakaladı ve Demâvend dağında hapsetti" kaydı vardır.</p>

  <p><span style="font-style:italic;">Acâyibülmahlûkât</span> sahibi de aynı bilgiyi tekrarlar. Oysa eskiden günümüze kadar gelebilen bütün belgeler ve rivayetlere bakılırsa, Feridun, Dahhâk'i Demâvend dağında hapsetmiştir. Kimin tahriki ve buluşuyla Süleyman'ın bütün isimlerin ve İran efsanelerinin yerine geçtiği belli değildir. Böylesine ısrarları ile halkın belleğinden eski yadigârları silmeye çalışmışlardır.<sup><a href="../Text/notlar.xhtml#nakkalnot-b16" id="nakkalnot-b16-backlink">[16]</a></sup></p>

  <p>İran dışına çıkıp, az çok bazı değişikliklerle yeni bir biçime bürünen efsanelerden biri de "Elf Leyle ve Leyle" (Binbir Gece Masalları) kitabıdır. Sâsânîler dönemindeki "Hezâr Efsâne" bunun aslıdır ve Pehlevî dilinden Arapçaya tercüme edilmiş, Araplar da bu efsanelere birçok müdahalede bulunmuşlardır.</p>

  <p>Bunların yanı sıra kimi hurafeler, halkın gözünde ayrı bir yeri ve gücü bulunan muskacılar, büyücüler, kâhin müneccimler, tarihçiler ve masalcılar tarafından yaratılmıştır. Bunlar kendilerine çıkar sağlamak için halkı aldatmışlar, uydurdukları şeylerin doğru olduğunu tasdik etmişlerdir. Bazen de kurnaz insanlar, kendi çıkarları için veya eğlenmek amacıyla ya da cahilliklerinden hurafeleri yaratmışlardır.</p>

  <p>Mesela Avrupa kökenli hurafelerden biri, sanırım Birinci Dünya Savaşı sırasında uydurulmuştur. Şimdi Tahran'daki Avrupa hayranı olan kesim arasında da etkisini gösteren bu hurafeye göre, bir kibritle üç kişinin sigarasını yakmamak gerekir; yakılırsa üçüncü kişi ölür. Bilindiği gibi, savaş cephesinde geceleyin aynı kibritle sigarasını yakan üçüncü kişi düşman merrnilerine hedef olmuştur. Bir başka rivayete göre, kibrit tüccarı Kruger daha çok mal satabilmek için halk arasında bu düşünceyi yaymıştır.</p>

  <p>Bir süre sonra itikadın veya efsanenin oluşum sebebi unutulur ve sadece itikat dilden dile dolaşmaya başlar. Açlık hastalığı efsanesi<sup><a href="../Text/notlar.xhtml#nakkalnot-b17" id="nakkalnot-b17-backlink">[17]</a></sup> ve Hindistan padişahı olan fil hikâyesi<sup><a href="../Text/notlar.xhtml#nakkalnot-b18" id="nakkalnot-b18-backlink">[18]</a></sup> hurafelerin ortaya çıkış şekline göre güzel birer örnektir. Fakat burada, halk düşünceleri arasında hurafeli düşüncelere ters olan atasözü ve hükümlerin yer etmiş olması ilginçtir.</p>

  <p class="yirmibosluk"></p>

  <p><span style="font-style:italic;">Tıraş et başını, kes tırnağını</span></p>

  <p><span style="font-style:italic;">Olmasın hergün daha beter</span></p>

  <p class="onbosluk"></p>

  <p><span style="font-style:italic;">Biri çarşamba gecesi parasını kaybetmiş, bir para bulmuş.</span></p>

  <p class="onbosluk"></p>

  <p><span style="font-style:italic;">Bütün aylar tehlikelidir; en kötüsü Safer'dir.</span></p>

  <p>Şunu da belirtmek gerekir ki, bu kitapta sadece halk arasında ağızdan ağıza dolaşan ve hemen hemen tümü halk diliyle kaydedilen itikat ve hurafeleri yazacağız. Rüya tabiri, hayvanların özelliklerinden bahseden değerli kitaplar, eski tıb ile ilgili<sup><a href="../Text/notlar.xhtml#nakkalnot-b19" id="nakkalnot-b19-backlink">[19]</a></sup> ilaç kitapları veya gizli ilimler alanında yazılmış risalelerle bir işimiz yok. Bunların tümü bir yığın mevhumlarla doldurulmuştur. Meraklıların doğrudan doğruya bu kitaplara başvurmaları gerekir.</p>

  <p>Halk gelenek ve göreneklerine ilişkin yazılmış tek kitabın Aga Cemâl-i Hûnsârî tarafından kaleme alınan, yabancı dillere çevrilen ve bugün herkesin elinde bulunan meşhur Kulsum Nene kitabı olduğu söylenebilir. Bu kitaptaki kimi konular çok abartılı görülebilir. Unutulmamalıdır ki bugün bu âdet ve hurafelerin çoğu unutulmuştur. İşin ilginç tarafı, yaşlı kadınların bile bugün bunlara alaycı gözle yaklaşmalarıdır.</p>

  <p>Hurafelerin de her türlü inanç ve düşünce gibi kendine özgü bir yaşamı vardır. Kimi zaman doğup başka hurafelerin yerine geçer, kimi zaman da yok olur gider. İlimlerin gelişmesi, düşünceler ve zaman buna çok yardımcı olur. Bunların bazı hurafeleri yok ederken bazılarının da yerini sağlamlaştırdığına sık rastlanır. Kuşkusuz bunlar kendi haline bırakılırsa, ilahî taraflarını uzun bir süre korurlar. Çünkü halk tabakası bunları ilahî vahiy ve ruha doğan şeyler gibi algılar ve birbirine nakleder. Böylesi mevhum şeyleri ortadan kaldırmanın en iyi yolu, bunların basılmasıdır. Sonuçta hurafeler önemini yitirecek, gevşekliği ortaya çıkacaktır. Özellikle her hurafenin ayrı ayrı araştırılması gerekmektedir. Unutulmamalıdır ki, bu çürük fikirler asla kendi kendine yok olmazlar. Çünkü pek çok kişi herhangi bir fikir ve akideye bağlı olmadığı halde, hurafeler konusuna gelince soğukkanlılığını yitirir. Bu da şuradan kaynaklanır: Halk kadını bu düşünceleri çocuğun kulağına yerleştirmiştir. Çocuk gelişip büyüdükten sonra hurafeler dışında her türlü fikir ve akideyi tartıp değerlendirebilir. Çünkü çocukluğunda telkin edilen bu hurafeleri asla sınayamaz. Bu nedenle etkisini daima sürdürür ve bu etki gittikçe kuvvetlenir. Yapılan her itiraza olumsuz cevap vererek karakterlerin değişmeyeceğini söyler.</p>

  <p>Tylor, hacimli kitabında şu sonucu çıkarır: "Fakat halk tabakaları bilgisinin çok önemli ve zor bir görevi daha vardır. O da eski düşük seviyeli ve haşin uygarlıkların toplumumuzda bıraktığı üzücü hurafelerin üstünden perdeyi kaldırmak, onları kökünden kazımaktır. Bu iş hoş olmamakla birlikte toplumların huzuru için gereklidir. Böylece uygarlık ilmi, toplumun ilerlemesine ciddî olarak çalışıp yardımcı olduğu gibi, onu bağlayan zincirleri kırmak için de teşebbüse geçmelidir. Bu ilim özellikle toplumun ıslahına ve yeniliğe yönelmesine soyunan önderler için gereklidir."<sup><a href="../Text/notlar.xhtml#nakkalnot-b20" id="nakkalnot-b20-backlink">[20]</a></sup></p>

  <p>Öte yandan, hiç kuşku yok ki, evham ve hurafeler adlı bu düşünceler ayrı ayrı düzenlenip tasnif edilmezse, yabancılar bu zayıf akideleri bizim ulusal âdetlerimiz arasında sayacaklardır. Oysa bunların hükümsüz akideler olarak ele alınıp toparlanmasıyla eskiliği ve önemsizliği ortaya çıkmış olacaktır.</p>

  <p>Fakat unutulmamalıdır ki, bu gelenek ve göreneklerin bir kısmı güzeldir ve herkes tarafından kabul görmektedir. Mihrigân bayramı, Nevruz bayramı, Sede bayramı, Çihârşenbesûrî bayramı gibi bayramlar İran'ın kıvanç dolu günlerinin yadigârlarındandır. Bunları yaşatmak ve korumak önemli ulusal görevlerden sayılır ve ayrı bir yerlerinin olması gerekir. Mesela eski zamanlarda bir "karnaval"ı andıran ateş yakma törenleri vardı. Bu Avrupalıların da ilgi duyduğu geleneklerden biridir.</p>

  <p>Nikâh, düğün, şenlik, temizlik gibi töreler, zararsız komik fikirler, edebî güzel masallar genel olarak yaşam üzerinde olumlu tesirler bırakır. Bu da bir ulusun eskiliğini gösterir. Çok yaşlanmış, çok düşünmüştür; pek çok şairane düşünceye sahiptir. Fakat iyi-kötü saat, sadaka, yıldızların uğurlu veya uğursuz oluşu, kader ve benzeri şeylere inanmak gibi dışardan İran'a gelen düşünceler yaşamı güçleştirip zehirler.</p>

  <p>Bugün tüm uygar ülkelerde bulunan kimi bilim adamları, uygar ülkelerden tutun da Afrika ve Avustralya'nın vahşî kabilelerine kadar bütün dünya milletlerinin hurafelerini derlemişlerdir. Bunlar yüzlerce cilt kitabı oluşturmaktadır. Bugün bunların birbiriyle mukayesesi sonucunda bir dizi yeni bilim dalı ortaya çıkmıştır. Buna halk bilimi veya folklor denilmektedir. Birçok bilim dalında, özellikle psikoloji, psikanaliz, uygarlık tarihi, dinler tarihi gibi alanlarda bilim adamlarının ilgisini çekmektedir. Fakat şaşılacak şeydir ki, Kulsum Nene istisna edilirse, şimdiye dek İran gelenek, görenek ve inançları ayrı ayrı toplanmamıştır. Kitaplarda görülenler ise, Avrupalı gezginlerin kendi kitaplarına aldıkları yalan yanlış hurafelerden ibarettir.</p>

  <p>Önceden aynı dizi içinde <span style="font-style:italic;">"Ûsâne"</span> adıyla basılan kitabın devamı niteliğini taşıyan bu çalışmada, ilk aşamada İran folklorunun kısaca özetini veriyoruz ve ilerde bunu da tamamlayarak halk masallarını da ayrıca bastırmayı umuyoruz. Bu arada, ellerinden gelen yardımı esirgemeyen Dr. Pertev, Cevâd-i Kemâliyân, A. Mukaddem, Mirzâ Hasen Hân Mu'înî-i Kirmânî, H. Yağmâ'î, P. Alevî, Z. Heştrûdî ve Horasan'dan P. Bey ile birçok kişiye teşekkür ederim.</p>

  <p>Özellikle, yardımlarının yanı sıra değerli notlarını da veren Muctebâ Minovî Bey'e minnet borçlu olduğumu bilirim.</p>

  <p>Bu çalışmada kesin bir sınıflandırma yapılmamıştır. Bu yüzden bazı fikirler birkaç yerde tekrarlanabilir. Konuların daha kolay bulunabilmesi için kitabın sonuna bir cetvel konulmuştur.</p>

  <p style="text-align: right;">Tahran, 16 Ferverdin 1311</p>

  <p style="text-align: right;">S. HİDÂYET</p>
</body>
</html>
