<?xml version='1.0' encoding='utf-8'?>
<html xmlns="http://www.w3.org/1999/xhtml" lang="tr" xml:lang="tr">
  <head>
    <title>Okült Diriliş ve Altın Şafak Hermetik Cemiyeti</title>
    <meta http-equiv="Content-Type" content="text/html; charset=utf-8"/>
  <link href="stylesheet.css" rel="stylesheet" type="text/css"/>
<link href="page_styles.css" rel="stylesheet" type="text/css"/>
</head>
  <body class="calibre">
<h2 class="block4">
<sup class="calibre12">
</sup><span id="id_Toc394570255">İslami Maji ve "Arap Majisi"</span></h2>
	<p class="block13"> </p>
	<p class="block12"><i class="calibre6">"Onbirinci yüzyılda Grek ve Arap kaynaklarından faydalanan (Arap Endülüslü) Maslama b. Ahmad al-Majriti Gezegen Majisinde tekabüllerin kullanılmasının etkili bir taraftarı olarak majisyenin çalışmanın yöneldiği Küreye rabıta kurmasının gerekliliğini  üzerinde önemle durmuştur. Dış etkenler tarafından etkilenmemek için inzivaya çekilmek. Majisyen bir ön çalışma döneminde oruç tutması öneriliyordu, ancak ritüele hazırlanırken çağıracağı Varlığın gezegensel tekabüllere uygun yiyecekler seçmesi, ritüelde de tekabüle uygun renkte kıyafet giymeyi, parfüm ve tütsü kullanmaya dikkat eder. Ortaçağın daha ileri bir safhasında Al Majriti'nin eseri Picatrix adı altında Latince'ye çevrildi ve bu uygulamalarının astrolog, simyager ve majisyenlere çekiciliği onların bütün Avrupa'ya yayılmasını sağladı." </i> </p>
	<h3 id="id_Toc394570256" class="block33"><b class="calibre8">Denning ve Phillips, Gezegen Majisi</b><sup class="text9">(</sup><sup class="text9">43</sup></h3>
	<h3 class="block27"> </h3>
	<p class="calibre5">Arap Majisi, Batı'da son zamanlarda ilgi çeken bir konu haline gelmiştir. Akademik ve serbest araştırmacılar majinin kökenini irdeledikçe karşılarına ister istemez ortaçağında Arap etkisi altında Orta-Doğu ve Kuzey Afrika'da yayılmış kültürlerin etkileriyle karşılaşılmakta. İslam'ın hızlı ilerleyişi altında birçok farklı kültür ve topluluk tek bir çatı altında birleşiyordu. Bu arada üniversiteler kuruluyor, Grek ve Roma klasikleri tercüme ediliyor ve Orta Doğunun maji, simya veya astroloji gibi kendine has okkült ve mistik bilgi ve yöntemler çeşitli eserlerde kaleme alınıyordu. Bunların sadece birkaçı Batıya sızmıştı. 19'uncu asırda Crowley'nin hayran olduğu Sir Richard Burton, Binbir Gece Masallarını sansürsüz 10 ciltlik bir külliyat şeklinde Arapça'dan İngilizce'ye tercüme etmişti. Bunlar ve benzeri eserler doğunun esrarengiz majisi konusunda Batılıları büyülemişti. Ayrıca popüler bazı kitaplar konuya anekdotlarla renk katıyordu. Örneğin Paul Brunton'un Gizli Mısır'da bir Arayış, İdriş Şah'ın Doğu Büyüsü<sup class="calibre7">(44)</sup>. Türkçe'de bu konuda yayınlamış eserleri saymak konumuzu aşar. Ancak belirtmek gerekir 7. ve 11. yüzyıl arasında yazılan eserler ilginç olmakla beraber, sonradan günümüze dek, istisnalar hariç genelde İslam edebiyatında hurafelere ve bağnazlığa yönelme hakim durumunda. ilginç bir çalışma Yusuf Özbek'in "İslami Maji" kitabı tercüme ettiği Manfred Ullmann'ın "İslam Kültür Tarihinde Maji" kitabını ve kendi incelemesini içermektedir<sup class="calibre7">(45)</sup>. Takma adı Arkon Daraul (istihbaratım doğruysa) altında İdris Şah/Idries Shah Gizli Cemiyetler<sup class="calibre7">(46) </sup>kitabında hemen hemen bütün gizli Batı cemiyetlerinin kökenini Müslüman ülkelere dayandırıyordu. Örneğin Gül-Haç cemiyetinin gül simgesini özellikle Kaderi tarikatında Sufilerde kullanılmaktadır. Bu konuda sitemizde bazı yazılarımız var, örneğin <a href="http://www.hermetics.org/ihvan.html" class="text7">İhvan-üs Safa</a><i class="calibre6">, </i><a href="http://www.hermetics.org/rosecroix.html" class="text7">Gül Haç Cemiyetinin İslami Menşei</a><i class="calibre6"> ve </i><a href="http://www.hermetics.org/hermetik.html" class="text7">İslam Açısından Hermesçilik</a><i class="calibre6">. </i>Aslında Templier Tapınakçıların haçlı seferleri sırasında İsmaililerden el aldıklarına veya en azından bilgi aldıklarına dair epey şey yazılmıştır.      </p>
	<p class="calibre5">Yüzlerce yıllık İslam ve ayrıca modernleşme etkisiyle Orta-Doğu kültürü biraz monotonlaşmışsa da, halen gizemini sakladığı yerler vardır. Çeşitli gizemli ve ilginç topluluklar, Druziler, Maronitler, Yezidiler, Nusayriler, Koptlar, Yohanitler halen mevcuttur. Özellikle Harranlı Sabiler konusu Sülyeman Majisi bölümünde söz ettiğimiz Poke Runyan gibi bazı majisyenlerin ilgisini çekmektedir. Sabiler astrolojik maji uygulayan çok eski bir topluluktu. Hermetik inançları olup İdris'e ve Adem'e addettikleri kutsal kitapları olduğu söylenir. Kuran'a göre Yahudiler ve Hıristiyanlar ile birlikte kitaplı dine mensup olanlardandılar. Kuzey Afrika Arapları tarafından kullanılan bir çeşit kum divinasyonu (falı) olan remil G.D. öğretilerinde geomansi adı aldtında adapte edilmiştir ve 16 remil işaretinin çeşitli tekabülleri verilmektedir. Ayrıca remil konusunda batıda çok kapsamlı eserler de yazılmıştır.   </p>
	<p class="block34"><span class="text15">Zamanımızda Arap Majisini başlıca taraftarı Mamduh Al Daye'dir. Aslen Beyrutlu Al Daye Arap bir baba ve Türk bir annenin çocuğudur. 16 yaşından beri Golden Dawn mabetlerinde bulunarak majikal eğitimini tamamlamış. Daha sonra Kanada'da Angelic Order of Damkar cemiyetini kurmuştur. Damkar'ı </span><a href="http://www.hermetics.org/okultizm.html" class="calibre3"><span class="text16">Okkült Diriliş ve Altın Şafak Hermetik Cemiyeti - Bölüm 1</span></a><span class="text17">'de </span><span class="text15">söz ettiğimiz Gül+Haç cemiyetinin efsanevi kurucusunun Müslüman Orta-Doğuda eğitim aldığı yerdir.  Bu merkezde Batılılara Golden Dawn kökenli uygulamalar dışında çeşitli Orta Doğu kökenli sistemler ve kendi deyimiyle "Arap Majisi" öğretilmektedir ve kaynak olarak kullandıkları Batı dillerine (ve Türkçe'ye) tercüme edilmemiş kaynakları sıralıyorlar. Şüphesiz bu konuda yazılacak çok şey vardır. Bir çok konu halen sırrını koruyor. Örneğin İranda gelişen Hurufilik yoğun ezoterik bilgiler içeren 32 Farsi harfe dayanan kabalisttik bir sistemdir. Ancak bu konuda kapsamlı bir araştırma yapılmadığı gibi başlıca eserleri tercüme edilmemiştir (bakınız sitemizde </span><span id="id_GoBack" class="text18"></span><a href="http://www.hermetics.org/Hurufilik.html" class="calibre3"><span class="text18"></span><span class="text16">Hurufilik</span></a><span class="text15"> yazısı). Ayrıca Süleymaniye kütüphanesinde ve diğer kütüphanelerimizde irdelenmemiş pek çok eser bulunmaktadır. Topkapı kütüphanesinde bulunana Memluk oyun kartları Tarot kartlarının menşeini Mısır olarak ima etmektedir vs. Ayrıca Türk kökenli Tasavvuf ekollerini de ezoterik açıdan irdelemenin zamanı gelmiştir. İnşallah ileride bu sitede konuların uzmanlarının da katılarıyla bu konularda kapsamlı bilgiler verme fırsatı bulabiliriz. Yabancı kaynaklara fazla yer verdiğimizi sanan okurlar zannetmesinler coğrafik ve etnik bağlarımızı önemsemiyoruz.  </span></p>
	<h2 class="block4"><br class="calibre1" id="calibre_pb_17"/>
</h2>
	</body></html>
