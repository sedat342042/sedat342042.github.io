<?xml version="1.0" encoding="UTF-8"?>

<html xmlns="http://www.w3.org/1999/xhtml">
<head><meta http-equiv="content-type" content="text/html; charset=UTF-8"/><title></title><link rel="stylesheet" href="main.css" type="text/css"/>
</head>
<body>
<p>Adli Hcykeltraş Eve Duncan, Jim Doane'ın oğlu Kevin'ın kafatasını yenilemesi için Doane tarafından kaçırılarak Colorado'daki ormanlık alanda, terk edilmiş bir fabrikaya hapsedilir. Ancak Eve kafatasını da alarak Doane’ın elinden kaçar. Sonrasında ormanın derinliklerinde, ölüm kalım mücadelesi verdiği bir avın içinde bulur kendini. Bir yandan soğukla ve açlıkla savaşırken, bir yandan da Doane'a yakalanmadan hayatta kalmaya çalışmaktadır.</p>
<p>Bu sırada Eve'in sevgilisi Joe dahil herkes onu kurtarmak için seferber olmuştur ama bu iş zannettikleri kadar kolay olmayacaktır.</p>
<p><a id="bookmark0"></a><span style="font-weight:bold;">Avcının Soğuk Nefesi iris Johansen</span></p>
<p>1. Baskı: Temmuz 2015 ISBN: 978-605-348-752-4 Yayınevi Sertifika No: 12330</p>
<p>Copyright©IRIS JOHANSEN</p>
<p>Bu kitabın Türkçe yayın haklan Nurcihan Kesim Ajans aracılığıyla Martı Yayın Dağ. San. Tic. Ltd. Şti.’ye aittir.</p>
<p>Yayınevinden izin alınmadan kısmen ya da tamamen alıntı yapılamaz, hiçbir şekilde kopya edilemez, çoğaltılamaz ve yayımlanamaz.</p>
<p>Baskı</p>
<p>Ezgi Mat. Teks. Pors. İnş. San. Tic. Ltd. Şti.</p>
<p>Matbaa Sertifika No: 12142</p>
<p>Sanayi Cad. Altay Sok. No: 14 Çobançeşme-Yenibosna/İstanbul Tel: 0 212 452 23 02</p><div></div><br clear="all"/><div></div><br clear="all"/><div></div><br clear="all"/><div>
<p>MARTI</p></div><br clear="all"/>
<p>MARTI YAYINCILIK Martı Yay m Dağıtım San. Tic. Ltd. Şti.</p>
<p>Maltepe Mh. Davutpaşa Cd. Yılanlı Ayazma Sk. No: 8 Zeytinbumu/İstanbul Tel: 0 212 483 27 37-483 43 13 Faks: 0 212 483 27 38 <a href="http://www.martiyayinlari.com">www.martiyayinlari.com</a> <a href="mailto:info@martiyayinlari.com">info@martiyayinlari.com</a></p>
<p>Orijinal Adı Yayın Yönetmeni Çeviren Editör</p>
<p>Sayfa Tasarımı Redaksiyon Kapak Tasarımı</p>
<p>Hunting Eve Şahin Güç Ceren Taştan Gamze Büyükkaya Elif Yavuz Işıl Kocaoğlan Sevil Şener</p>
<p><a id="bookmark1"></a><span style="font-weight:bold;">Teşekkürler</span></p>
<p>Oğlum Roy Johansen’a çok teşekkürler. Hem zor hem de muhteşem bir karakter olan Kendra Michaels’ı onunla birlikte yarattım. Kendra’nm karmaşık ve büyüleyici karakterinde boğulduğum zamanlarda, beni kurtarmak için her zaman yanımdaydı.</p>
<p><a id="bookmark2"></a><span style="font-weight:bold;">Birinci Bölüm</span></p>
<p><span style="font-weight:bold;">Rio Grande Ormanı</span></p>
<p><span style="font-weight:bold;">Colorado</span></p>
<p>Bu, Doane’m dağıydı.</p>
<p>O bir avcıydı, Eve ise av.</p>
<p>Doane hâlâ peşinde miydi?</p>
<p>Eve dar yolun kenarındaki çalıların arasından geçiyordu. Dengesini kaybedip düştü ve sonra tekrar ayağa kalktı.</p>
<p>Bu zayıflığa teslim olmamalıydı. Sanki yıllardır bu vahşi ormanda koşuyor gibiydi. Hayır, düşündüğü kadar çok zaman geçmiş olamazdı. Doane’dan ve kilitli tutulduğu evden kaçtığında akşamüzeriydi ve karanlık henüz çökmeye başlamıştı.</p>
<p>Fakat Jim Doane neden hâlâ peşindeydi? Genç bir adam değildi. Eve çoktan ondan kaçmış olmalıydı. Yan tarafına acı bir sancı girince, durup derin bir nefes aldı. Etrafı dikkatlice dinledi.</p>
<p>Arkasındaki dallardan biri kırılmıştı!</p>
<p>Tekrar koşmaya başladı.</p>
<p>“Seni duyuyordum, kaltak.” Doane zor ve derin nefesler alıyordu. “Bana geri gel. Gelirsen belki seni öldürmem... hemen. Ama beni kızdırıyorsun. Kontrolümü kaybedebilirim. Bunu istemiyorum. Kevin için bu her şeyi mahveder.”</p>
<p>Kevin, Doane’m oğluydu. Eve, Kevin’m yenilenmiş kafatasını bir saatten az bir süre önce, Doane’ın dikkatini dağıtmak için bu dağdan aşağı atmıştı. Doane’m ölü oğluna karşı takıntısı her an daha da derinleşiyordu. Doane, Eve’in gerçekten de kendisine güveneceğini mi düşünüyordu? Kevin bir seri katil, vicdanı olmayan bir canavardı ve babası Doane ona yardım ediyordu. Kevin’m, yoluna çıkan zavallı çocukları öldürmesini sağlıyordu. Eve, Doane tarafından kaçırılmış ve esir tutulmuştu. Eve, gerçek canavarın baba mı yoksa oğlu mu olduğuna karar veremiyordu.</p>
<p>Belki de ikisi birden canavardılar. Eve onun adli heykelini yaptığı sırada bazen tuhaf bir hisse kapılıyordu. Sanki Kevin cehennemden ve ölümden kurtulup babasıyla birleşmeye çalışıyor gibiydi.</p>
<p>Delilik. Hayal gücü.</p>
<p>Ya da gerçekti.</p>
<p>E ve’in sürüklendiği bu kâbusta aradaki farkı söylemek zordu.</p>
<p>“Onun kafatasını uçuruma atmamalıydm. Onun peşinden gidip senin kaçmana izin vereceğimi mi sandın?”</p>
<p>Eve aynen öyle ummuştu. O lanet olası kafatası Doane</p>
<p>için her şeydi. Eve onun kafatasının peşinden gideceği konusunda bir kumar oynamıştı.</p>
<p>Yanılmıştı.</p>
<p>Yan tarafındaki acının gerçek bir ağrıya dönüştüğünü hissetti. Daha ne kadar koşabilecekti?</p>
<p>Mızmızlanmayı kes. Koşması gerektiği kadar koşacaktı. O, Doane’dan çok daha gençti. Güçlüydü ve korkmuştu. Panik büyük bir teşvikti.</p>
<p>Peki Bonnie kendisine yardım ediyor muydu?</p>
<p>Bir süre için, kızının ruhunun yanında olduğunu düşündü. Kendisine hız verdiğini ve her adımda kanatlandırdığını hayal etti. Rahatlatıcı bir düşünceydi.</p>
<p>Oysa bu ölümcül yarışta sadece kendisi ve Doane var gibiydi. Onu ısıtacak ve kurtaracak sevgi dolu bir varlık yoktu.</p>
<p>Sorun değil, Bonnie. Denediğini biliyorum. Bana yapacağı hiçbir şeyin önemi yok.</p>
<p>Yanındaki ağrı azalıyordu.</p>
<p>Eve daha hızlı koşmaya başlamıştı.</p>
<p><span style="font-style:italic;">Bonnie ’nin bocalamama izin vermeyeceğim bilmeliydim,</span> diye acı içinde düşündü. Eve de hayatta kalmak için elinden geleni yapmayacağını ima etmemişti aslında.</p>
<p><span style="font-style:italic;">Vazgeçmeyecektim, Bonnie. Bunu Jane ve Joe ya yapmayacaktım. Sadece anlayışlı bir anne olmaya çalışıyordum. Senin her şeyi yapamayacağını biliyorum. Aslında, bir hayaletin ne yapıp ne yapmayacağını tam olarak bilmiyorum ama senin de bir sınırın var gibi. Yoluma devam edeceğim.</span></p>
<p>Elinden geldiği kadar tabii ki. Kalbi o kadar hızlı atıyordu ki acı çekmeye başlamıştı. Midesi de bulanıyordu.</p>
<p>Doane’ın arkasından küfrettiğini duyuyordu.</p>
<p>Biraz daha geriden geliyordu sesi. Yavaşlıyor muydu?</p>
<p>Evet.</p>
<p>Doane’m bağırırken söylediği her kelime kesik ve boğuk geliyordu. “Uzağa gideceğini - sanma. Bunlar benim - dağlarım. Kevin ve ben o çocukken burada aylarca zaman geçirdik. Kevin özellikle geyikleri öldürmeyi severdi. Özel Kuv-vetler’e nasıl girdi sanıyorsun? Bir avcı olmayı ona ben öğrettim.”</p>
<p>O küçük kızları avlayıp öldürmeyi de mi kendisi öğretmişti?</p>
<p>“Beni duyuyor musun, Eve? Döneceğim ve aletlerimle silahımı alacağım. Tıpkı Kevin’la geyik avladığımızda yaptığım gibi seni avlayacağım. Umarım hipotermi seni benden önce almaz. Dağlar geceleri soğuk olur.”</p>
<p>Eve bunun gerçek olduğunu biliyordu ama tüm bedeni koşmaktan ter içindeyken buna inanmak zordu.</p>
<p>“Çalılarda çıkardığın tüm sesleri duyabiliyorum. Seni kolayca takip edeceğimi biliyor musun?”</p>
<p>Eve her saniye ondan biraz daha uzaklaşıyordu. <span style="font-style:italic;">Duyma onu.</span> Eve kazanıyordu.</p>
<p>“Sonra gidip Kevin’ı alacağız ve onu öldüren kasabın yanma gideceğiz. Seni onun önünde öldürdüğümde, Zander neler hissettiğimi anlayacak. Bir babanın, çocuğunun ölümü karşısında hissettiğinden daha büyük bir acı yoktur.”</p>
<p>Yine saçmalık. Doane’ın oğlunu öldürmesi için tutuldu-</p>
<p>ğundan emin olduğu kiralık katil, Eve’in babası değildi. Nasıl olabilirdi ki? Babası, Eve doğmadan çok önce ortadan kaybolmuştu ve annesi adamın kim olduğundan emin değildi. Bu saçmalığı Eve, Kevin’ın kafatasını dikkat dağıtmak için uçurumdan attığında Doane söylemişti. Eve’in bir katilin kızı olduğunu öğrenmesinin canını yakacağını düşünmüş olmalıydı. Doane’m oğlunun ölümünün bedelini Eve ödemeliydi. Bu da Doane’ın soğukkanlı, hesaplı iz sürmesinin ve Eve’i kaçırmasının tamamen saçmalık ve sebepsiz olduğunun bir göstergesiydi.</p>
<p>Bu saçmalığı unut. Muhtemelen Doane’dan daha ölümcül ve acımasız olan bir katilin çocuğu değildi. Doane’m gelişmiş hayal gücünün bir parçasıydı. Eve’in, bu dağlardan kurtulmaya ve ona yardım edecek birine ulaşmaya konsantre olması gerekiyordu.</p>
<p>“Bu dağlarda kaç kişinin kaybolduğunu biliyor musun?” Doane’ın sesi hâlâ uzaktan geliyordu. “Bazıları acı soğuk yüzünden hayatta kalamıyor, bazıları ise hayvanlar ve toprak kaymaları yüzünden. Bir-iki gece sonra bana geri gelebilirsen sevin.”</p>
<p>Hiç sanmıyordu.</p>
<p>“Sence senin Joe Quinn ya da Jane MacGuire seni burada bulabilecekler mi? Burada bir hafta kalsan da kimse senin izini bulamayabilir. Evde kalsan şansın daha yüksekti. Senin burada olduğunu ve seni nasıl bulabileceğini bilen tek kişi benim. Ve seni bulacağım, Eve.”</p>
<p>Koşmaya devam et. Bir an için seni peşinden gelmediğine inandırmaya çalışıyor olabilir. Söylediklerine inanma.</p>
<p>Tamamen karanlık olmuştu. Eve tam önündeki çalılar dışında bir şey göremiyordu. Bu çok tehlikeliydi. Dağdan yuvarlanmazsa şanslıydı.</p>
<p>Durup kalp atışları dışında bir şeyler duymaya çalıştı.</p>
<p>Ses yoktu.</p>
<p>Doane?</p>
<p>Eve etrafını dinledi. Çalı sesi yoktu. Sessizlik içinde Doane’m sert nefeslerini de duymuyordu.</p>
<p>Güvende miydi?</p>
<p>Ulu Tanrım, hayır. Güvende olmasına imkân yoktu. Sadece, güvenli ve iyi olduğunu bildiği her şeyden uzaklaştırıldığından beri hissettiği korkudan biraz uzaklaşmıştı.</p>
<p>Joe, Jane, uzun yıllardır yaşadıkları göl evi.</p>
<p>Eve hâlâ arada kanat çırpan kuşlardan ve vahşi gecenin seslerinden başka bir şey duymuyordu. Bunlar gölün etrafındaki ormanda duyduğu seslerden farklıydı. Burası vahşi bir yerdi.</p>
<p>Yürümeye devam et. Doane’ı son gördüğü yerle arasına mesafe koymalıydı. Tabii daire çizmemeliydi. Ormanda hayatta kalmanın temel ilkelerini az da olsa biliyordu ama Joe gibi eski bir Deniz Kuvvetleri askeri değildi. Joe her yerde sorunsuz bir şekilde hayatta kalabilirdi. Adli heykeltıraş olduğu için Eve genellikle evde olurdu. Çocukken de şehirde yaşamıştı.</p>
<p>O yüzden, önünde bazı engeller vardı. Bunları kendine acıyarak ya da Joe’nun bu işlerde ne kadar iyi olduğunu düşünerek aşamazdı.</p>
<p>Ya da sadece Joe’yu hatırlayarak. Joe’nun bakışı, başını yana eğişi, çay rengi gözleriyle Eve’e soru sorar gibi bakması ve verdiği <span style="font-style:italic;">his.</span> Bazı anlarda sevdiklerini hatırlamak iyi gelirdi ama bu, o anlardan biri değildi. Joe’yu düşünmek burada onsuz ve yalnız olduğunu acı bir şekilde hatırlatıyordu. Belki de Doane onun yanından ayrılmadan önce bilerek Joe’dan bahsetmişti. Eve’e yalnız olduğunu fark ettirmişti. Yarasına tuz basmıştı. Sevdiği adam Joe Quinn ve evlat edindikleri kızları Jane, Eve’in dünyada en çok sevdiği iki kişiydi. Eve onların orada ve tehlikede olmasını asla istemezdi ama bu...</p>
<p>İlerideki çalılarda bir ses duydu!</p>
<p>Büyük bir hayvan. Bir ayı. Geyik olabilir miydi?</p>
<p>Ya da Doane? Etrafından dolanmış ve önüne geçmiş olabilirdi.</p>
<p>Kahretsin, Eve’in hiç silahı yoktu.</p>
<p>Don. Hiç hareket etme. Tehlike kaybolup gidebilir.</p>
<p>Etrafını tamamen karanlık sarmıştı.</p>
<p>Duyulmaması için yavaşça nefes aldı.</p>
<p>Lütfen, git.</p>
<p>Doane gitmeyecekti. Eve karşısındakinin avını arayan başka bir hayvan olduğunu umuyordu.</p>
<p>Eve bir an için öfkeyle av olmadığını düşündü. Bu işten kurtulacaktı. Bir silah bulacaktı.</p>
<p>Doane’m da, kendisine ait olduğunu düşündüğü bu dağın da canı cehennemeydi.</p>
<p>Burası artık senin dağın değil, pislik herif. Benim dağım olacak.</p>
<p><a id="bookmark3"></a>• <span style="font-weight:bold;">-c </span><span style="font-style:italic;">)</span></p>
<p><span style="font-weight:bold;">Güney Kaliforniya Üniversitesi</span></p>
<p><span style="font-weight:bold;">Los Angeles</span></p>
<p>Ahmaklar!</p>
<p>Kendra Michaels, Alexander Salonu’nun ağır ana kapısını iterek açtı. Park alanına giden üç şeritli yoldan ilerlemeye başladı.</p>
<p>Ahmaklar. Dar görüşlü aptallar.</p>
<p>“Doktor Michaels.” Ses arkasından geliyordu.</p>
<p>“Doktor Michaels, lütfen!”</p>
<p>Arkasmdakinin konferans organizatörlerinden Steve Whitty olduğunu anlamak için dönmesine gerek yoktu. Kendra bu işlerden nefret ederdi. Burada, Otizm Vakaları ve Tedavisi üzerine Amerika Psikoloji Demeği’nin düzenlediği konferansta yaşadıkları bu nefretin nedenini ona hatırlatıyordu.</p>
<p>Kendra sonunda durdu. Whitty pes etmeyecekti.</p>
<p>Adam onu görmek için öne koştu. “Muhteşemdiniz.”</p>
<p>Kendra oditoryumu işaret etti. “Bunu onlara söylemeyi dene.”</p>
<p>“Orada birçok insanın düşünmesine neden oldunuz.”</p>
<p>&quot;... benim bir sahtekâr olduğumu düşünmesine. Soru-cevap kısmını dinledin mi?”</p>
<p>“Saldırmaları doğal. Bu alanın kanayan yarasıyla uğraşıyorsunuz. Girilmemiş bir bölge. Sizin çalışmanız, birçok</p>
<p>insanın hayatını adadığı işleri silip atabilir.”</p>
<p>“Ben bunu yapmaya çalışmıyorum.”</p>
<p>“Onların bakış açısından düşünün. Onlara müziğin gerçekten de otizmi iyileştirebileceğini söylediniz.”</p>
<p>“Bu bir ilaç değil. Tedavi. Tek tedavi olduğunu asla söylemedim.”</p>
<p>“Ama onlara çalışmanızın onların yaptıklarından çok daha etkili sonuçları olduğunu söylediniz. Birilerini rahatsız etmeniz doğal. Tam da bu yüzden sizin burada olmanızı istedim.” Whitty elini Kendra’nm koluna koydu. “Bu araştırmacılar korktukları ve öfkelendikleri için sizin verilerinizi ve internete yüklediğiniz dersleri inceleyecekler. Benim gördüğüm şeyi görecekler. Bu etkileyici genç kadının hastaları nasıl kabuklarından çıkarıp insanların arasına karıştırdığını görecekler.”</p>
<p>Kendra derin bir nefes aldı. O ahmakların sinirini bozmasına izin verdiği için öfkeleniyordu. Kendine hep çalışmasının kendisinin ödülü olduğunu söylerdi. Doğru enstrümanı bulunca, doğru koro çalışmasını yapınca, hastalan kendilerini aşmaya ikna eden doğru şey neyse onu yakalayınca ödülünü almış oluyordu. Fakat kahretsin ki daha fazlasına ihtiyacı vardı. Bu eğitimcilerin gözünü açıp kendisinin izinden gitmelerini sağlamak istiyordu.</p>
<p>Bakışlarını Whitty’den uzaklaştırdı. “Bak, bir yanım onların neden şüpheyle yaklaştığım anlıyor. Müzikle terapi alanında bir sürü delinin ve sahtekârın olduğunu biliyorum. Onlar benim işimin adını kötülüyor. Ancak ben buna bir bilimle yaklaşıyorum. Çalışmamı yaparken o odadaki on araştırmacının verilerini aldım. Kendime karşı, onların verdiği geri bildirimlerden çok daha serttim.”</p>
<p>“Senin sonuçların onları şaşırttı. Bunu özümsemeleri için onlara şans ver.”</p>
<p>“Ben o çocuklara yardım etmenin bir yolunu buldum, Whitty. Ve çalışmam bunun bir kanıtı.”</p>
<p>“Kendra, insanların senin hesaba katmadığını düşündükleri bir değişken var.”</p>
<p>Kendra ona inanamayarak baktı. “İmkânsız. Ben tüm değişkenleri düşündüm.”</p>
<p>“Tam değil.” Gülümsedi. “Benim bahsettiğim değişken... sensin.”</p>
<p>“Ben mi?” Kendra o anda fark etti ve kendi kendine küfretti. Adam haklı olabilirdi. Sunumuyla ilgili o kadar endişe-lenmişti ki kendini kaç kez katılımcıları etkilemeye çalışırken yakaladı. Bu hiç onun tarzı değildi. “Ah, sen gösterimden bahsediyorsun, değil mi? Benim biraz tuhaf olduğumu düşündüklerini biliyordum. Ben de buna katkı sağladım. Bunu yapmak istememiştim...”</p>
<p>“Eğlenceli bir gösteriydi ama zaten senin pozitif sonuçlan nasıl elde ettiğinle ilgili dedikodular hep vardı. Deneklerine karşı o kadar anlayışlı ve empati sahibisin ki onların tam ihtiyacı olan vücut dilini, tonu, pozitif desteği, hepsini bir arada veriyorsun.”</p>
<p>Kendra gözlerini kısarak adama baktı. “Öyle mi diyorlar? Çalışmamı okurlarsa, tek terapistin ben olmadığımı görürler. Tekniklerim herkeste aynı sonucu verdi.”</p>
<p>Whitty gülümsedi. “Bunu ben biliyorum çünkü çalışmayı okudum. Onlar da yakında öğrenecekler. Sen de biraz rahatla.” “Rahatlamak isteseydim, asla bu konferansa gelmezdim. İlk kez bir fark yaratabileceğimi düşünmüştüm.”</p>
<p>“Kendra, içeri geri gel.” Elini yine onun koluna koydu. Kahretsin, Kendra’yı sakinleştirmeye çalışıyordu. Kötü bir adam değildi. Hata muhtemelen Kendra’daydı ama fark etmiyordu.</p>
<p>Kendra onu itmek istiyordu.</p>
<p>Cebindeki telefonu titredi. Whitty’den uzaklaşması için bir fırsat çıktığına sevinerek geri çekildi ve telefonunu çıkarıp cevapladı. “Alo?”</p>
<p>“Kendra? Ben Joe Quinn. Yardımına ihtiyacım var.” “Quinn?” Ses tonunu beğenmedi. Çok sertti. Kabaydı. Whitty’ye dönüp özür diler gibi, “Pardon,” dedi. Whitty başıyla onaylayıp oditoryuma geri döndü. “Sorun nedir, Quinn?” “Her şey diyelim. Yardımına ihtiyacım var.” “Kahretsin, ben dedektif değilim. Çok da meşgulüm. Beni sürüklemene...”</p>
<p>“Sen hep meşgulsün. Elinde ne varsa bırak.” Durdu. “Eve’le ilgili.”</p>
<p>“Eve mi?” Kendra telefonu sıkıca tuttu. “Ne oldu? Anlat.”</p>
<p>Kırk dakika sonra, Kendra evine gelmiş, yatağının üzerindeki çantaya kıyafet dolduruyordu.</p>
<p>“Kapıya cevap vermedin. O yüzden anahtarlarımı kullandım. Sen ne yapıyorsun?” Kendra Michaels’ın annesi, Kendra’nm yatak odasının kapısında durmuş, onaylamayan gözlerle yatağının üzerindeki çantaya kıyafetlerini doldurmasını izliyordu. “Ayrıca, düzensiz ve dağınık bir şekilde toplanıyorsun. Ben sana böyle mi öğrettim, Kendra?”</p>
<p>“O zamanlar ben kördüm ve sen benim çok becerikli olmam gerektiğini düşünüyordun. Böylece kimse bana engelli olduğum için acımayacaktı.” Çantasına bir tane kot pantolon ve kazak attı. “Kök hücre ameliyatından sonra, o yoldan çıktım ve kaosu kucakladım.”</p>
<p>“Sadece toparlanman da değil,” dedi Deanna Michaels yorgun bir halde. “Doktorlar mucize yaratıp senin görmeni sağladıktan sonra bile yıllarca senin için endişelendim. O kadar çılgın şeyler yapacağını hiç düşünmemiştim.”</p>
<p>“Hepsi geçmişte kaldı.” Kendra sırıttı. “Şu anda sadece sıkıcı bir müzik terapisi öğretmeniyim. Tüm çılgınlıkları sana bırakıyorum.” Annesi U. C. San Diego Üniversitesi’nde bir tarih profesörüydü ve Kendra’nm tanıdığı en hayat dolu, genç zihinli kadındı. Annesi bu zekâsını ve güçlü karakterini hem fiziksel hem zihinsel anlamda mümkün olduğunca özgür olan kör bir çocuk yetiştirmek için kullanmıştı.</p>
<p>Ve Kendra her gün bunun için annesine dua ediyordu fakat annesi bazen zor bir insan olabiliyordu ve Kendra’yı etrafındaki herkesi kendi kafasına göre yönetmeye çalışıyordu.</p>
<p>“Çok zekice olur. Senin hafif sıkıcı bir yaşam sürme fikrin hoşuma gidiyor.” Annesi yanına gidip Kendra’nm çanta-smı yeniden toplamaya başladı. “Ama sende hâlâ geçmişin belirtileri var. Git, banyodan eşyalarını al. Kıyafetlerini yeniden topladığıma göre, çantanın köşesinde banyo eşyalarına yer var.”</p>
<p>“Anne...” Bir an annesine baktı ve dönüp banyoya gitti. Annesiyle savaşmayı biliyordu ama bu savaşa değmezdi. Birkaç dakika sonra, plastik çantasını Deanna’ya getirip uzattı. “Kolay alınacak bir yere koy. Havaalanında güvenlik için çıkartmam gerekecek.”</p>
<p>“Uçuyor musun? Nereye?”</p>
<p>“Atlanta.”</p>
<p>“Neden?”</p>
<p>“Orada yapmam gereken bir şey var.”</p>
<p>“Bu bir cevap değil. Hâlâ genç bir kız olsaydın, kaba olduğunu söylerdim.” Kaşlarını çattı. “Neden kapıya cevap vermedin?”</p>
<p>“Acelem vardı. Hemen çıkmam gerek.” Gülümsedi. “Seni içeri almak istemememden değil. Sana dairemin anahtarını verdim, değil mi? Bu da demek oluyor ki her zaman burada bir yerin var.” Durdu. “Neden bugün geldin? Tesadüf olduğunu sanmıyorum.”</p>
<p>“Konferansına uğradım. Seni akşam yemeğine çıkaracaktım.”</p>
<p>Kendra yüzünü buruşturdu. “Tüm havamın neredeyse yok olduğunu gördün.”</p>
<p>“Hepsi aptaldı. Senin haklı olduğunu bilmeleri gerekiyordu. Sen haklısın, değil mi?”</p>
<p>“Evet, ama diplomatik olarak değil.”</p>
<p>“Tanrı’ya şükür.” Durdu. “Peşinden park yerine geldim. Seni yanındaki şu aşırı istekli adamdan kurtaracaktım ama telefonun çaldı.” Omuz silkti. “Hemen telefonu kapatıp arabana atladın ve konferanstan ayrıldın.” Kendra’nm gözlerine baktı. “Ama ifadeni gördüm. Yine başlıyor, değil mi?”</p>
<p>“Çılgınlıklar mı?” Kendra başını iki yana salladı. “Ben hayatımı seviyorum, anne. Bir anda çekip gidemem, öğretmenlik yaptığım çocukları öylece bırakamam.”</p>
<p>“Ne demeye çalıştığımı biliyorsun. Kim o? FBI mı? Yerel polis mi? Öyle olmadığını söyle, Kendra.”</p>
<p>Kendra, annesinin gözünden kaçabileceğini düşünmemişti ama denemeye değer bulmuştu. “Bunu yapmam, anne,” dedi yavaşça. “Bu kez olmaz.”</p>
<p>“Neden olmasın?” diye sertçe sordu Deanna. “O kanun adamları seni hiç umursamıyor. Kaç kez incindin? Seni bir kenara atmalarından önce neredeyse seni kaybedecektim.” Derin bir nefes aldı. “Sen boşa harcanmayacak kadar değerlisin. İyisin ve eli açıksın. Tam bir insan olabilmek için çok çalıştın.” Dudakları büzüldü. “Sadece tamdan biraz daha fazlası oldun.” “Hayır, bunu kabul edemem. Benim yaptığımı herkes yapabilir. Tek yapmaları gereken konsantre olmak.” Çocukluğu boyunca kör olmasının yarattığı eksikliği doldurmak için tüm hislerini eğitmişti. Yirmi yaşında ameliyat olup da görmeye başladığında, etrafındaki insanların bu hisleri aynı şekilde kullanamadıklarını fark edip çok şaşırmıştı. Annesinin bu kadar sert bir tavır aldığı kanun adamlarının dikkatini, bu hisleri kul-</p>
<p>lanabildiği için çekmişti. “Ve emin olabilirsin ki FBI ajanlarının çoğu beni sevgi dolu ve eli açık görmüyorlar. Beni kullanışlı ama rahatsız edici bir sürtük olarak görüyorlar.”</p>
<p>“Sana bilinçli olarak asla ahmaklara acı çektirmeyi öğretmedim. Üzerine biraz fazla gelmiş olabilirim ama derinlerinde iyi hislerin var. Gerisi önemli değil.”</p>
<p>“Ve beni sen eğittiğin için, hata bende değil dünyanın geri kalanmdadır.” Kendra öne doğru eğilip Deanna’nın yanağına bir öpücük kondurdu. “Bu aklımdan çıkmayacak.” Bilgisayar çantasını aldı. “Gitmem gerek, anne.”</p>
<p>“Kimi görmeye gittiğini söylemeden olmaz.” Bir an durup sertçe ekledi. “Seni öldürürlerse, cesedini bulmak için kime gideceğimi bileyim.”</p>
<p>Deanna’dan kaçış yoktu. Kendra açıklama yapmaktan kurtulabileceğini ummuştu. Zamanı yoktu. “Joe Quinn. Atlanta Polis Departmanında bir dedektif. Ondan bahsettiğimi hatırlarsın belki. Bir seri katili yakalamaya çalıştığı sırada onunla çalışmıştım. Sonra beni bir kayıp davasına dahil etmişti.” “Öğrencilerinden birini kritik bir zamanda bırakmaktan hoşlanmadığını hatırlıyorum.”</p>
<p>“Sorun olmadı. İşler iyi gitti.”</p>
<p>Deanna kaşlarını çatıyordu. “Eve Duncan diye biriyle çalışıyordun. Onunla sorun yaşamıştın.”</p>
<p>“Biz birbirimize çok benziyorduk ama o iş de sorunsuz gitti,” dedi. “Onu severdim, anne. Özel biriydi.”</p>
<p>“Yine onunla mı çalışacaksın? O yüzden mi bu işin içinde olman gerek?”</p>
<p>Evet, sebebi o.” Kendra başını iki yana salladı. “Fakat onunla çalışmayacağım. Joe Quinn beni arayıp Eve’in bir manyak tarafından kaçırıldığını söyledi. Kaçıran adamın adı Jim Doane. Quinn benden onu bulmasına yardım etmemi istedi. Bunu yapmam gerek.”</p>
<p>Deanna iç çekti. “Kahretsin, o zaman seni bu işten vazgeçirmemin imkânı yok, değil mi?”</p>
<p>“O kadar tehlikeli bir iş olmayacak. Davada aktif olarak çalışmayacağım. Sadece Doane’m onu nereye götürmüş olabileceğiyle ilgili ipuçları arayacağım. Gidip işimi yapacağım ve geleceğim.” Yumuşak bir şekilde ekledi: “Sana endişelenme demeyeceğim çünkü ben yirmi sekiz yıl önce doğduğumdan beri senin işin bu. Ancak bu kez, endişeye gerek olmadığını düşünüyorum. Tamam mı?”</p>
<p>“Hayır.” Bir an kızına baktı. “Kendine fiziksel olarak zarar vermesen de sonunda duygusal bir enkaz olacaksın. Daha önce de gördüm. Bu kez de oklar o yönü işaret ediyor. Eve Duncan’ı sevdiğini kendin söyledin. Yine incineceksin.” Dönüp hızla çantayı kapattı. “Parçalarını toplamak için ben burada olacağım. Belki bir gün kendini koruma hissini geliştirirsin.”</p>
<p>“Zaten geliştirdim. İşler yoluna girecek. Eve’i sen de severdin, anne.”</p>
<p>“Öyle mi?” Deanna konuşurken kapıya döndü. “Seni havaalanına ben bırakacağım. Yolda bana ondan bahsedersin.” Kendra konuşmak için ağzım açtığında, Deanna elini kaldırdı. “Durumu iyice anlamadan senin gecenin bir yarısı uçmana izin vermeyeceğim. Çantanı al.”</p>
<p>Kendra üzgün bir halde başını iki yana salladı. Annesinin peşinden evden çıkıp apartmanın önünde duran Mercedes marka arabaya bindi. “Belki ben döndüğümde bir-iki seans terapi alırız. Yine baskıcı olmaya başladın.”</p>
<p>“Öyle mi?” Annesi şoför koltuğundaydı. “Ah, iyi o zaman. Anlat bana. Eve Duncan’dan bahset.”</p>
<p>“Dünyadaki en iyi adli heykeltıraşlardan biri. Tüm ülkedeki polis departmanlarının bulduğu kurbanların kafataslannı yeniliyor. Zamanının çoğunu çocukların heykeline ayırmaya çalışıyor. Belki onu duymuşsundur. Çok ünlüdür.”</p>
<p>“İsim tanıdık geliyor ama tarihi bir değeri yoksa kafa-taslarma bakmayı tercih etmiyorum. Bana ölümlü olduğumu hatırlatıyorlar. Fakat bir insan işinden fazlasıdır. Eve Duncan’ m işinden başka bir şeyini anlatmadın.”</p>
<p>“Evlilik dışı doğmuş ve Atlanta’nın fakir kısımlarında büyümüş. Annesi, çocukluğunun büyük bir kısmında uyuşturucudan uçmuş haldeymiş ve Eve’in doğum belgesi için bir baba adı vermemiş. Annesi Eve’in babasının kim olduğundan emin değilmiş. Eve de on yedi yaşındayken evlilik dışı bir çocuk doğurmuş. Bonnie diye küçük bir kız. Eve kızına tapıyormuş. Küçük kız kaçırılmış ve yedi yaşındayken öldürülmüş.”</p>
<p>“Ulu Tanrım,” diye fısıldadı Deanna. “Böyle bir darbeyi nasıl atlatmış? Ben yapabilir miydim bilemiyorum.”</p>
<p>“Eve yapmış. Okula dönmüş ve bir adli heykeltıraş olmuş. Yıllarca kızının cesedini aramış ama ancak kısa bir siirc önce bulabilmiş. Kızı kaybolduktan yıllar sonra, Jane Mac-Guire isimli on yaşında bir sokak çocuğunu evlat edinmiş.</p>
<p>Sevgilisi Joe Quinn’le birlikte kızı büyütmüşler. Jane şu anda bir ressam ve geçici bir süreliğine Avrupa’da yaşıyor. Yakın zaman önce Beth isimli bir üvey kız kardeşi olduğunu öğrendi. Bir bağ kurmaya çalışıyorlar ama kadın Kaliforniya’da yaşadığı için birbirlerini çok göremiyorlar.” Deanna’ya baktı. “Bu kadar kişisel bilgi yeterli mi?”</p>
<p>Annesi başıyla onayladı. “Hafife alınacak biri değil.” Yüzünü buruşturdu. “Belki de ondan bahsetmeni istememe-liydim. Senin gidip onu bulmaya çalışmanı engelleyecek halim yok.”</p>
<p>“Hayır, yok. Eve güçlü ve gerçek. Senin gibi, anne.” Deanna bir şey söylemedi. Anayola çıkmak için şerit değiştirdi. “Onu kaçıran adamın adını biliyorlarsa, neden sen olmadan onu bulamıyorlar?”</p>
<p>“Bilmiyorum. Joe, Doane’m bunu yıllardır planladığını söyledi. Oğlu Kevin öldürülmüş ve kısmen yakılmış. Doane sadece onun yanmış kafatasını kurtarabilmiş.”</p>
<p>“Ah! Ve Eve Duncan’ın oğlunun kafatası yenilemesini yapmasını mı istedi?”</p>
<p>“Muhtemelen. Doane onun Quinn’i aramasına izin vermiş. Jane MacGuire’in nasıl olduğunu öğrenmesi için. Eve, Quinn’e bir anlaşma yaptığını söylemiş.”</p>
<p>“Nasıl olduğunu mu?”</p>
<p>Kendra tereddüt etti. Annesi bundan hoşlanmayacaktı. “Jane MacGuire, Doane’m Blick isimli adamı tarafından vurulmuş.”</p>
<p>“Kahretsin. Bir de bu tehlikeli olmayacaktı, değil mi?”</p>
<p>“Gidip geleceğim. Jane öldürülmedi, sadece yaralandı.” “Çok rahatladım,” dedi Deanna sertçe. “Harika.” “Harika.” Göl arazisinde boğazı kesik bulunan CIA adamından bahsetmeyecekti. “Doane tehlikeli demiyorum. Adam normal değil ama benim onunla işim olmayacak. O, Joe Quinn’ in görevi. Ve bu görevi başaracak biri. Dedektif olmadan önce, FBI’daymış. Ondan önce de Deniz Kuvvetleri’ndeymiş. Benden sadece etrafa bakıp bir şeyler bulabilecek miyim diye yardım istedi.”</p>
<p>“Bunun gerekli olduğunu düşünmese, seni bu işin içine sokmazdı, değil mi? Eve Duncan’ın sevgilisi olduğunu söyledin. Adamın profesyonelliğiyle pek uyuşmuyor.”</p>
<p>Annesine gerçeği öğrenmek için hiçbir şeyi kaçırmama konusunda sonuna kadar güveniyordu. “Hayır, Eve konusunda Joe profesyonel değil.” Kendra yalan söyleyemeyecekti. “Eve’e deli oluyor. Yıllardır birlikteler ve hâlâ bir aşk hikâyesi yaşıyorlar. Hoş..Hızla konuşmaya başladı. “Ama ben istemezsem kimse beni bir şeye bulaştıramaz. Pervasız biri değilim. Bunu bilecek kadar iyi tanıyorsun beni, anne.” “Ama duygusal olduğun zamanlarda da dikkatsiz olmamalısın. Birkaç yıl önce çocukların kaçırıldığı davaya ne diyeceksin? Neredeyse kolunu bacağını kaybedecektin.” Kendra cevap vermedi.</p>
<p>“Tamam.” Deanna iç çekti. “Beni arayıp işlerin nasıl gittiği konusunda rapor vereceksen, çenemi kapatacağım.”</p>
<p>“Bir şey olursa beyaz atma binip beni kurtarmaya mı geleceksin?” diye kibarca sordu Kendra. “Anne, beni ara sıra rahat bırakmalısın. Sen bir çocuğun sahip olabileceği en şahane anneydin. Benim için çok savaş verdin ve bana da savaşmayı öğrettin. Şimdi seçimlerim konusunda bana güvenmelisin. Ve doğru seçim yapamazsam, durumu düzeltmeme izin vermelisin.” Yumuşak bir tonda, “Tıpkı yıllardır senin yaptığın gibi. Çok zor olmamalı. Ne de olsa, ben senin kızınım,” diye ekledi.</p>
<p>Deanna bir an için konuşmadı. “Bunun egomu okşaması mı gerekiyor? Zor. Kendi çocuğun olduğunda anlayacaksın.” Terminal binasının önünde durdu. “Ve eğer mantıklı davranmazsan, seni kurtarmaya geleceğim. Sana biraz alan vereceğim ama peşini bırakmayacağım.”</p>
<p>“Bu da beni çok şanslı bir kadın yapıyor.” Kendra arabanın kapısını açtı. “Daha ne isteyebilirim ki?”</p>
<p>“İsteyemezsin,” dedi Deanna kaba bir şekilde. “Durumla ilgili bildiğin her şeyi bana anlattın mı? O beyaz ata bineceksem, yönümü nereye çevireceğimi bilmeliyim.”</p>
<p>“Sen ne kadar zorlanabilirsin ki?” Kendra arabadan inip arka koltuktan çantasını aldı. “Sanırım ana hatlannı biliyorsun. Ben de bundan fazlasını bilmiyorum. Quinn isimleri ve detayları o kadar hızlı verdi ki tam olarak her şeyi zihnimde netleş-tiremedim. Netleşmeden de Atlanta’ya inmiş olurum.” Arabaya eğilip Deanna’ın burnuna küçük bir öpücük kondurdu. “Artık sen de benim bildiğim her şeyi biliyorsun. Tatmin oldun mu?” “Hayır.” Annesinin gözleri parıldıyordu. Elini Kendra’ nın yanağına koydu. “İşine karışmamı istemiyorsan, beni arayıp bilgi verirsin. Çok fazla bir şey istemiyorum.”</p>
<p>“Şantaj.” Kendra doğrulurken kahkaha attı. “Ben seninle ne yapacağım?</p>
<p>“Hiçbir fikrim yok. Sana kendi kararlarını vermeyi öğrettim.”</p>
<p>“Doğru.” Arabanın kapısını kapattı. “Seninle yapabileceğim tek bir şey var.” Döndü. “Sadece seni seveceğim. Atlanta’ya indiğimde seni ararım.”</p>
<p>Cam kapılara giderken annesinin gözlerinin üzerinde olduğunu hissediyordu. Terminalin kapısından geçerken elini kaldırıp annesine el salladı.</p>
<p>Gazete kulübesine doğru giderken, gülümsemesi kayboldu. Annesini rahatlatmaya çalışmıştı ve daha fazla güven verebilmiş olmayı diliyordu. Konuyla ilgili çok az şey biliyor ve bundan nefret ediyordu. Uzanmak, görmek, duymak ve dokunmak istiyordu. Bu ava Eve için tıpkı yirmi yıl dene-yimlediği gibi kör bir şekilde çıkacaktı.</p>
<p>İçinde, Eve’e yardım edemeyeceğine dair korkunç bir his vardı. Eve keskin biriydi. Bu adam tarafından kaçırıl-dıysa, adam zorlu bir düşman olmalıydı. Kendra dikkatli ve zeki biri olan Eve’in nasıl bir kurban olduğunu hiç anlaya-mıyordu.</p>
<p>Ancak suçlular yolu aydınlatacak izler ya da ipuçları bırakırlardı. Doane da farklı olamazdı. Kendra’nın tek ihtiyacı olan, olay yerine gitmekti. Sonrasında her şey aydınlanacaktı.</p>
<p>Tanrım, Kendra onun farklı olmamasını umuyordu.</p>
<p>Onu bulacağım, Eve. Onunla savaş. Bana bir şans ver. Elimden geleni yapacağım. Senin için her şeyi araştıracağını...</p>
<p><a id="bookmark4"></a><span style="font-weight:bold;">İkinci Bölüm</span></p>
<p><span style="font-weight:bold;">Rio Grande Ormanı</span></p>
<p><span style="font-weight:bold;">Colorado</span></p>
<p>İlerideki çalılarda başlayan kıpırdanma durmuştu.</p>
<p>Eve sesi dinledi.</p>
<p>Ses şimdi sağ taraftan yamacın aşağısına doğru gidiyordu.</p>
<p>Doane değildi. Ayı mıydı?</p>
<p>Yanından uzaklaştığı sürece, Eve nasıl bir yaratık olduğunu umursamıyordu. Tekrar ileri doğru hareket etmeye başladı.</p>
<p>Ulu Tanrım, üşümüştü.</p>
<p>Saldın için beklediği anlarda koşmanın verdiği sıcaklık yok olmuştu.</p>
<p>Daha da üşüyecekti. Doane’m bu dağlarda ani ısı düşmesi yaşayabileceği ihtimalinden bahsetmesi gereksizdi. Isınmak için tüm gece koşamazdı. Ateş de yakamazdı. Sığınacak bir yere ve o anda üzerinde olanlardan daha sıcak tutacak kıyafetlere ihtiyacı vardı.</p>
<p>Bunları nereden bulabilirdi?</p>
<p>Düşün.</p>
<p>Mağara ya da ağaçlara sığınabilirdi.</p>
<p>Kıyafet?</p>
<p>Plan yapmamış sayılmazdı. Bu keskin vahşiliğe hazır olması gerektiğini biliyordu. Kaçışından saatler önce, bir spor çantasının içine kıyafet ve battaniye koymuştu. Üstüne de Kevin’m kafatasını.</p>
<p>Fakat kafatasını uçurumdan attıktan sonra, sadece kısa bir süre çantayla koşabilmişti. Güç kazanmak için çantayı bir kenara fırlatmıştı.</p>
<p>Çantayı bulabilir miydi? Mümkündü. Çantayı attığı yeri zihninde canlandırdı.</p>
<p>Tabii karanlıkta orayı tanıyabilirse.</p>
<p>Aynca, çantayı attığı yer esir tutulduğu evden sadece birkaç mil uzaktaydı. En azından o gece için Doane hâlâ orada olabilirdi. Geri dönüp geçtiği yolu tekrar yürümek delilikti.</p>
<p>Ayrıca, Kevin’m kafatasını atmak için durduğu uçurum kenarına daha yakın olacaktı. Peki ya Doane oğluna yakın olmak için orada kamp kurarsa? Adamın takıntısını düşününce, bu tamamen mümkündü.</p>
<p>Ve bu ihtimal Eve için çok tehlikeliydi.</p>
<p>Ya Doane çantayı görüp Eve’in dönmesini beklerse?</p>
<p>Orada durup her saniye daha da üşüyerek karar vermeyi mi bekleyecekti?</p>
<p>Hayır, bu işin uzun süreceğini düşünmesi gerekiyordu. Birinin gelip onu kurtarmasına güvenemezdi. Joe'nım elinden geleni yapacağına dair bir şüphesi yoktu ama ters gidebilecek şeyleri düşünmesi gerekiyordu. Sorgulamayı ve her adımı tartmayı bırak. Bu dağlardan kurtulana kadar, hayatta kalmak için gereken şeyleri bulmaya odaklan.</p>
<p>Dönüp çalıların arasından geriye yürümeye başladı. Doane’m onu esir tuttuğu, eskiden bir fabrika olarak kullanılan eve doğru gidiyordu.</p>
<p>Bir an zihninde Doane’ın oturmuş, kendisini bekleyen dev bir örümcek gibi göründüğü bir resim belirdi. Adamın yüzünde, şeytani ruhunu saklayan kibar gülümsemesi vardı.</p>
<p>Sert bir şekilde bu görüntüyü zihninden çıkardı. Onu korkuttuğunu, tereddüde düşürdüğünü, hareketlerini kontrol ettiğini bilmek Doane’m hoşuna giderdi.</p>
<p>Ve muhtemelen bunun mezarından onlara uzanan oğlu Kevin’m gücü olduğunu düşünürdü. Doane ona Kevin’ın yaşamla ölüm arasındaki bariyeri yıkmaya çalıştığını söylemişti. Eve’in bunun gerçek olduğuna inandığı anlar vardı. Bir yenileme üzerinde çalışırken, hep aradaki bağı hissederdi ama Kevin’la bu bağ çok korkutucuydu. İçini korku kaplıyor ve midesi bulanıyordu. O kafatasını uçurumdan aşağı attığında derin bir rahatlama hissetmişti.</p>
<p>Çünkü Eve ölülerin, mezarlarında kendilerine uzanabil-diklerine inanıyordu. Küçük kızı Bonnie öldükten bir yıl sonra Eve’in yanma gelmeye başlamıştı. Eve berbat durumdaydı ve Bonnie’yi görmese, hayal etmese, muhtemelen kendisi de ölmüş olacaktı. Evet, ölüler o eşiği geçebiliyorlardı.</p>
<p>Oysa Kevin, Bonnie gibi sevgi dolu ve nazik bir ruh de-</p>
<p>ğildi. Yaşarken, küçük kızları öldüren bir seri katildi. Onun ye nilemesi üzerinde çalışırken Eve’in hissettiği tek şey, şeytani bir güçtü.</p>
<p>Eve soğuktan titremeye başlamıştı. Kevin’ı düşünme. Ona can veren ve küçük kızları kandırarak ölüme götüren babasını da düşünme. Bu dünyada umut ve iyilik vardı. Eve karanlığa doğru yürüyordu ve o anda umuda ihtiyacı vardı.</p>
<p>Bonnie’yi düşün.</p>
<p>ı</p>
<p><a id="bookmark5"></a><span style="font-weight:bold;">Vancouver, Kanada</span></p>
<p>“Venable arıyor.” Howard Stang telefonu Lee Zander’a uzattı. Adam telefonunu çalışma masasında bırakmıştı. “Odadan çıkayım mı?”</p>
<p>“Tabii ki hayır. Ne de olsa o, CIA’den. Senin vebalı gibi kaçtığın sıradan müşterilerden değil. Aslında, hoparlöre alıp sana da dinleteceğim. Son zamanlarda yeni bir anlaşmaya varmadık mı?” Zander telefonu alırken alaycı bir şekilde gülümsedi. “Sen sadece güvenilir bir çalışan değilsin, gerçekten de sırdaşımsın.”</p>
<p>“Tanrı bana yardım etsin,” diye mırıldandı Stang. îşe alındığında olduğu gibi bir muhasebeci ve asistan olmaktan fazlasını istemiyordu. Zander için çalıştığı yıllar boyunca, adam onu hep geride tutmuştu. Özellikle çok gizli davranırdı. Stang sadece arada sırada gelen ve Zander’ın hayatında gelip geçici seks partnerleri olan kadınlardan başka bir şey görmii-</p>
<p>yordu. Onları görmesine de Zander izin veriyordu. Bağlantıları, müşterileri, geçmişi tamamen üzeri örtülü şeylerdi. Stang son zamanlarda Zander’ın daha önce hiç yapmadığı şekilde hayatından ve karakterinden bahsetmesine şaşırıyordu.</p>
<p>“Buyurun.” Zander telefonla konuşmaya başladı. “Yine mi sen, Venable? Üzerimde biraz baskı hissetmeye başlıyorum. Hoşuma gittiğini söyleyemem. Neden beni arıyorsun?” “Sıradan sorunlardan uzakta yaşadığın güvenli limanında seni rahatsız ettiğim için üzgünüm,” dedi Venable kabaca. “Kötü haber. Gerçek dünyaya dön, Zander.”</p>
<p>“Sesinde biraz agresiflik seziyorum.” İlk söylediğini tekrar etti. “Neden arıyorsun?”</p>
<p>“General Tarther’ın Virginia’daki evinde vurulup öldürüldüğünü öğrendim az önce.”</p>
<p>Zander bir an sessiz kaldı. “Demek ki başlıyor.” Tarther, onu Doane’m oğlunu öldürmesi için kiralayan kişiydi. “Doane şimdi senin peşine düşecektir.”</p>
<p>“Evet, beni generalden daha zor bir hedef olarak bulacaktır.”</p>
<p>“Tek söyleyeceğin bu mu? General iyi bir adamdı ve ülkesine hizmet eden bir vatanseverdi.”</p>
<p>“Sen bunu benden daha iyi bilirsin. Ben onun o tarafına hiç denk gelmedim. Benim için sadece bir müşteriydi ama ona saygı duyardım. Beni bir iş için tuttu ve hem iyi hem de zamanında para ödedi.”</p>
<p>“Küçük kızı Dany’nin katilini öldürtmek için. Mahkeme yanlış bir yargılama yapıldığına karar verdikten sonra, Kevin</p>
<p>Relling’le ilgili adaleti sağlamak için generalin başka çaresi kalmamıştı. Tarther için biraz da olsa bir acıma hissetmedin mi?” “Bu, beni işimde daha mı iyi yapardı? Hayır, muhtemelen işime engel olurdu. Tarther’a parasını ödediği şeyi veremezdim ona.”</p>
<p>“Bu bir cevap değil.”</p>
<p>“Benden tek alacağın bu. Bende olmayan bir şeyi bulmaya çalışma. Senin şahane generalin de en az benim kadar katildi. Belki de daha fazlasıydı çünkü Doane’m oğlunun peşinden kendisi gitmeyip işin günahını benim ruhuma yüklemeyi tercih etti. Böylece günahtan kurtulup günahı bana yükledi.” Zander omuz silkti. “Sonuçta, hepimizin içinde katil olma içgüdüsü vardır ve bunu ortaya çıkaracak durumları da kendimiz seçeriz. Aradaki fark, ben diğer insanların bu durumları seçmesine izin veriyorum. Karşılığında bana para ödüyorlar.”</p>
<p>“Tanrım, sen buz gibi birisin.”</p>
<p>“Konuşmamız bitti mi?”</p>
<p>“Generale o diski Doane’dan alacağıma dair söz verdim. Bunu yapabilmek için Doane’ı bulmam gerek.”</p>
<p>“Benim generalle olan anlaşmamda diski geri vermek yoktu. O senin işin, Venable.”</p>
<p>“Sen Doane’m oğlunu öldürmeseydin, Kevin’ın Pakistan’da saklanan ajanları kurtarmak için kendisine verdiği diski şantaj olarak kullanmazdı. Bunlann hepsi zincirleme reaksiyon.”</p>
<p>“İşi nerelere getiriyorsun. Çaresiz olmalısın.”</p>
<p>“İyi bir ajan olan Dukes’u burada, göl arazisinde kaybettim. General öldürüldü.” Durdu. “Eve Duncan hâlâ Doane tarafından esir tutuluyor. Onu öldürmesi ne kadar sürer bilemiyorum. Evet, çaresizim.”</p>
<p>“O zaman konu disk değil.” dedikten sonra, “Sanırım duygusal yanın ortaya çıkıyor, Venable. Bunu dikkatle izlemelisin,” diyerek alaycı bir tonla devam etti.</p>
<p>“Doane senin peşinden gelecektir. Generalin, oğlunu öldürtmek için seni tuttuğunu biliyor.”</p>
<p>“Onu bekliyor olacağım.”</p>
<p>“Bir tuzak mı? Bekleme onu. Onu öldüreceksen, neden şimdi peşinden gitmiyorsun?”</p>
<p>“Onu benim ağıma davet etmek daha etkili olur.” “Etkin batsın. Onun peşinden gidersen, Eve’in bu işten canlı kurtulma şansı artar. Çok pasif bir esir olmayacaktır. Kaçmaya çalışacaktır. Bu durum planlarına uymasa da, Doane onu öldürür.”</p>
<p>“Doane beni arayıp onunla konuşturduğunda, ben de bu hisse kapıldım.” Güldü. “Eve ne ondan korkuyordu ne benden. Bunun Doane’ı ne kadar kızdırdığını anlayabiliyorum.” Gülümsemesi kayboldu. “Ama Doane’m beni aramasındaki asıl amaç, onun peşinden gitmemi sağlayıp avantajı ele geçirmekti. Ona bu avantajı vermeyeceğim. Bırak o bana gelsin.” “Doane’m güvenli evden kaçtığını ilk söylediğimde, planın onu avlamaktı.”</p>
<p>“Fikrimi değiştirdim. O bana gelecekken, rahatımı bozmaya değmezdi.”</p>
<p>“Onu bulabilirsin, değil mi? Bundan şüphen yok gibi.” “Ben hayatımı insanları bularak kazanıyorum... ve onları yok ederek. Evet, onu bulabilirim.”</p>
<p>“Bul o zaman,” dedi Venable sertçe. “Ve Eve’i ondan uzaklaştır.”</p>
<p>“Eve Duncan denkleme hiç girmeyecekti. O girince, ben avantajımı kaybettim. Doane’m peşinden gidip başka kimseyi bu işe kanştırmazdım. Bunun böyle olacağını tahmin edersin sanıyordum, Venable.”</p>
<p>“Ah, ediyorum. Sadece içinde biraz insanlık olduğunu umuyordum.” Durdu. “Onu kurtarmaya değer, Zander.”</p>
<p>“O zaman sen ve Joe Quinn bunu yapın.”</p>
<p>“Senin nerede olduğunu Joe Quinn’e söyleyip peşinden gelmesine izin vermek zorunda kalabilirim,” dedi sertçe. “Doane’m senin ölmeni istediğini ona söyledim. Bu bile Joe’ nun kendini kaybetmesine neden olabilir. Sandığından daha çok belanın içinde olabilirsin.”</p>
<p>“Beni onunla tartışmamalıydın. Doane’ın adamının, cenazeyi yöneten adama Kevin’m yakılması için ödeme yaptığımı öğrenmesini engelleyememen zaten yeterince dert açtı. Şimdi de Quinn’le mi konuşuyorsun? Bizim ilişkimiz güvene dayalı, Venable.”</p>
<p>“Saçmalama.” Derin bir nefes aldı. “Tamam, Eve’e yardım etmeyeceksin ama en azından Doane’dan kurtulacağını sanıyorum. Bu konuyu düşünecek misin?”</p>
<p>“Belki.”</p>
<p>“Cevap ver bana. Düşünecek misin? Çok şey istemiyorum. Eve de çok şey istemiyor.”</p>
<p>“O hiçbir şey istemiyor. Ya da bir şey beklemiyor. Onun bu yanının beni etkilediğini söylemeliyim. Şimdi kapatıyorum, Venable.” Kapatma düğmesine basıp Stang’e döndü. “Venable için ilginç bir tepki. Onun generali sevdiğini bilirdim ama bu kadar duygulanacağını düşünmemiştim.” “General mi?”</p>
<p>“Doğru. Sen olayın tamamını bilmiyorsun, değil mi? Sana bilgi vermem gerekiyor.”</p>
<p>“Hayır, gerekmiyor.”</p>
<p>“Ben vermek istiyorum.” Masaya doğru gitti ve üzerindeki dosyayı açarak Eve Duncan’m dosyadaki fotoğrafına baktı. “Venable da ona karşı en az senin kadar duygusal davranıyor. Ruhlarınız benziyor.”</p>
<p>“Saçmalık. Ben duygusal davranmıyorum. Nasıl davranabilirim ki? Onunla tanışmadım bile.” Zander’ın yüzüne baktı. “Onunla ilgili tek bildiğim, Doane tarafından kaçırıldığından beri senin bana verip durduğun dosyalardaki fotoğraflar ve yazılar. Sadece sana Eve Duncan’ın değerli bir kadına benzediğini söyledim. Delirmiş bir köpek tarafından öldü-rülse, kim olsa ona üzülür.”</p>
<p>“Benim dışımda mı?”</p>
<p>“Seni yargılamıyorum.”</p>
<p>“Yargılasan da söylemezsin.”</p>
<p>“Senin işlerinle ilgili hiçbir şey bilmek istemiyorum.” Fotoğrafa dokundu. “Bu tür işlerinle ilgili. Ben senin muhasebecimin ve paranı yönetiyorum. Neden bir anda başka bir</p>
<p>şey olabileceğime karar verdiğini bilemiyorum.”</p>
<p>“Ben de öyle. Geçici bir heves olabilir mi?” Gülümsedi. “Hep böyle bir ihtimal var, değil mi?”</p>
<p>Stang dudaklarım ıslattı ama cevap vermedi.</p>
<p>Zander elini salladı. “Neyse. Nerede kalmıştım? Ah, evet. General ve Eve Duncan olayıyla bağlantısını anlatacaktım. General John Tarther benim yıllar önce müşterimdi.”</p>
<p>“O kadarını anladım.”</p>
<p>“Kevin Relling’i öldürmem için beni tutmuştu. Kevin Relling daha önce Özel Kuvvetler’deymiş ama Ortadoğuday’ ken, güce giden yolun El Kaide olduğuna karar verip kendine bir grup kurmuş. Ordunun bundan hiç haberi yokmuş ve adamın cinayetleri sadece düşmanla sınırlı değilmiş. Adam özellikle küçük kızlan öldürmeyi seven bir seri katilmiş. Çok zekiymiş ve Avrupa’daki pek çok ülkede bir sürü kurban bırakmış. Kurbanlarından biri beş yaşındaki Dany Cavrol’muş; Generalin evlilik dışı kızı. General yıkılmış ve kızının katilini aramaya koyulmuş. Bu iş için bir sürü para harcamış, dedektifler tutmuş ve kişisel gücünü kullanmış. Kevin Relling’i mahkemeye çıkarmışlar.” Omuz silkti. “Ama jüri üyelerinden birine rüşvet vermişler ve mahkeme düşmüş. Hapishaneye dönerken de yolda kaçmış.”</p>
<p>“O zaman general seninle bağlantıya geçti.”</p>
<p>“Evet, olayların ve sayıların gidişatıyla ilgili konuları kavramada harikasın, Stang. Senin zihnin böyle düzenli işte. Adamın izini bulmam uzun sürmedi. Atina’daydı ve bunu gayet iyi biliyordum. Onu vurdum. Sonra da ölüsünün yakıl-</p>
<p>masını sağladım. Maalesef babası yakınlardaymış. Ölünün yakıldığı yere gelip alevlerin arasından Kevin’ın kafatasını çıkarmış. Biraz üzülmüş ve benim rüşvet verip ölüyü yaktırdığım adamı alevlerin içine atmış.”</p>
<p>“Babası? Doane mı?”</p>
<p>“O zamanlar adı Jim Relling’di. Venable onu tanık koruma programına alınca adam, Doane ismini kullanmaya başladı. Adam General Tarther’la bağlantıya geçmiş. Oğlunun kendisine bir disk verdiğini ve diskin içinde Pakistan’da Bin Ladin’i arayan CIA ajanlarının isimlerinin olduğunu anlatmış. El Kaide’nin kendisini arayıp hedef alacağından korktuğunu söylemiş. Koruma alamazsa, diski gazetelere vermek zorunda kalacakmış.” Omuz silkti. “Kevin’a neler olduğunu anlamaya çalışan üzgün bir adam gibi görünüyormuş. Oğlunun cinayetleriyle bir bağı olduğuna dair hiçbir kamt yokmuş. Adamm çok ikna edici biri olduğunu söylemişlerdi bana. Benim içimden, o adamdan hemen kurtulmak geçiyordu. Oğlunu kimin öldürdüğünü bulmaya çalışacağını ve başımıza iş açacağım biliyordum. Ancak general bu işin Pakistan’daki ajanlar için tehlikeli olacağmdan korkmuştu. Zarif bir şekilde aradan çekildim ve adamın yaşamasına izin verdim.”</p>
<p>Stang kaşlarını kaldırdı. “Zarif bir şekilde mi?” Bu kibar ve eski moda kelime Zander’m işine de görünüşüne de hiç uymuyordu. Kısa kesim beyaz saçları, yakışıklıdan çok keskin olan yüz hatları vardı. Ellilerinde ya da altmışlarmdaydı muhtemelen ama yaşı yok gibiydi. Uzun, kaslı vücudu ince ve güçlüydü. Her gün jimnastik salonunda çalışarak vücudu-</p>
<p>nun mükemmelliğini koruyordu. Bir de Stang’in daha önce hiç kimsede görmediği kadar keskin bir zekâsı vardı.</p>
<p>“Ben her zaman zarifımdir,” dedi Zander. “Venable’a Doane’ın, onun gözetimi altında olduğu sürece yaşamasına izin vereceğimi söyledim. Bu da gerçekten zarif bir davranıştı.” “Peki neden Doane, Eve Duncan’ı hedef aldı?”</p>
<p>“Elinde bir kafatası var. Eve bir adli heykeltıraş.”</p>
<p>Stang gözlerini kısarak ona baktı. “Hepsi bu mu?” “Soruşturma mı yapıyorsun? Bana bir şey bilmek istemediğini...”</p>
<p>“İstemiyorum.” Fotoğrafa baktı. “Belki de istiyorum. Onu eskiden tanıyormuşum gibi hissediyorum. Kendimi ona yakın... hissediyorum.”</p>
<p>“Gerçekten mi?” Zander fotoğrafı inceledi. “Ondan etkilendin mi? Güzel bir kadın değil. İlgi çekici de değil. Hiçbir şeyi seni...”</p>
<p>“Adamın peşinden gidecek misin?”</p>
<p>“Venable’a bunu düşüneceğimi söyledim.” “Yapmalısın.”</p>
<p>“Pardon?” Zander dönüp ona baktı.</p>
<p>“Üzerime vazife olmadığını biliyorum. İşin dışında kalmaya çalıştım. Benim için öylesinin daha güvenli olacağını biliyordum.”</p>
<p>“Evet, öyle olurdu.” Başını yana eğdi. “Ama işin içine girme riskini alman beni şaşırtıyor. Benim kanunsuz hayatımın biraz dışında kalsaydın, tuzağa daha kolay düşerdim.”</p>
<p>“Bana seçme şansı bırakmadın. Ya istifa edip seni bırakacaktım ya da bir sonraki adıma geçecektim.” Kendini Zan-der’ın gözlerine bakmaya zorladı. “Ve seni tuzağa düşürmeyi istediğimi bilemezsin.”</p>
<p>“Bilemem ama ben iyi karakter analizi yaparım. Benim için çalışmaya geldiğinden beri bundan şüpheleniyorum. İlginç bir durumdu. Ayrıca, paramı yükseltmekte çok ama çok iyiydin. Az da olsa sıkıcı bir hayatım var. Seni izlemek ve neyin peşinde olduğunu düşünmek hayatıma biraz renk katıyordu. Ancak şimdi hayat daha eğlenceli hale geliyor. Daha fazla olaya ihtiyacım olmayabilir.”</p>
<p>Stang gerildiğini hissetti. “Bunun anlamı nedir?” “Sanırım bu işin üzerinde düşünüp kendi kararını vermene izin vereceğim.” Dosyayı kapattı. “Gidip jimnastik salonunda çalışacağım.” Fransız kapılara doğru gitti. Kapılardan evin yanına birleşik olan jimnastik salonuna geçiliyordu. “Bu gece biraz huzursuzum.”</p>
<p>Stang de bu huzursuzluğun farkındaydı. Onun da içindeki huzursuzluk artıyordu. Zander genellikle durumun kontrolünü tamamen elinde tutardı ve belirsizlik çok nadir olurdu. “Ya Venable yeniden ararsa?”</p>
<p>“Aramaz. Bu gece artık sana ihtiyacım yok. Alarmı kurup uyu, Stang.”</p>
<p>“Venable’a Doane’ın peşinden gitmeyi düşüneceğini söylemiştin.”</p>
<p>“Çok ısrarcısın.” Durdu. “Düşüneceğim. Kötü bir fikir olmamasının nedenleri var.”</p>
<p>“Eve Duncan mı?”</p>
<p>“Hayır, general. Ölümü benim ünümü zedeleyebilir. Cinayetlerden sonra olanlar nedeniyle hayatlarının tehlikede olduğunu düşünen müşterilerim olabilir. En başında içimden gelen sesi dinleseydim, şimdi bunların hiçbiri olmayacaktı. Durumu çözmede aktif olarak görev aldığımı göstermem gerekebilir. Duncan’m bununla ilgisi yok.” Başını çevirip baktı. “Tabii onu Doane’ı yakalamak için kullanabiliriz.”</p>
<p><span style="font-style:italic;">“Yapacaksın</span> yani.”</p>
<p>“Beni zorlamayı bırak, Stang. Düşüneceğim.” Soğuk bir şekilde gülümsedi. “Ve kararım ne olursa olsun, muhtemelen Duncan’m yaşaması ya da ölmesinde en ufak bir etkisi olmayacak.”</p>
<p>“Bir denkleme farklı sayılar sokarsan, cevap değişmek zorundadır,” dedi Stang. “Ve bazen cevap umduğundan daha iyidir. Bunu yapmaya karar verirsen, Venable’la işleri ortak mı götüreceksin?”</p>
<p>“Hayır, neden böyle bir şey yapayım? Onun peşinde olduğu başka bir şey var. Benim söylediğimi yapacak.”</p>
<p>“Sadece merak ettim.” Kapıya doğru gitti. “İyi geceler, efendim. İhtiyacın olursa terasta bir ceket var. Dışansı soğuk.”</p>
<p><a id="bookmark6"></a><span style="font-weight:bold;">Rio Grande Ormanı Colorado</span></p>
<p><span style="font-style:italic;">Tanrım, çok soğuk,</span> diye düşündü Eve.</p>
<p>Son bir saatte hava iyice soğumuştu. Üzerindeki pa</p>
<p>muklu tııniğin keskin soğuğa karşı hiçbir etkisi olmuyordu. Dişleri birbirine çarpıyor, soğuğa karşı gelmek için kasları geriliyordu.</p>
<p>Çantasını attığı yere varmasına az kalmıştı. Oraya daha erken gidebilirdi ancak karanlıkta iki kez kaybolmuştu ve dikkati dağılmıştı. Fakat o anda yaklaştığını biliyordu. Ay te-pesindeydi. Birkaç şeyi ayırt edebiliyordu.</p>
<p>Yolu dönünce hemen karşısına çıkması gerekiyordu. Doane da çıkabilirdi.</p>
<p>Durup ilerideki yola baktı.</p>
<p>Doane çantasını görmüş olabilir miydi? Bilmesinin bir yolu yoktu.</p>
<p>Gördüyse, ileride Eve’i bekliyor olabilirdi. Görmediyse, Eve güvende olabilirdi.</p>
<p>Çalıların arasından yola doğru gitti.</p>
<p>Yavaş hareket et.</p>
<p>Dinle.</p>
<p>Orada mı?</p>
<p>Ses yoktu.</p>
<p>Rüzgâr daha keskindi. Nefesi kesiliyordu.</p>
<p>Evde sıcak battaniyenin altında kanepeye mi uzanıyorsun, pislik?</p>
<p>Orada kal. Uyu. Ben bir yolunu bulacağım.</p>
<p>Tekrar durup dinledi.</p>
<p>Ağaçların arasından esen rüzgârdan başka bir şey yoktu</p>
<p>hâlâ.</p>
<p>Çanta hemen önünde olmalıydı...</p>
<p>Çanta yok! Kahretsin, çanta yok.</p>
<p>Panikleme. Ara.</p>
<p>Eve yolun uçurum kenarına bu kadar yakın olduğunu fark etmemişti. Ya çanta yuvarlanıp uçurumdan düştüyse?</p>
<p>Peki ya düşmediyse?</p>
<p>Ara.</p>
<p>Şanslı olabilirdi.</p>
<p>Uçurumun kenarına biraz daha yaklaşıp yamaçtan indi.</p>
<p>İşte oradaydı! Siyah çantayı tutup yukarı doğru çıkmaya başladı.</p>
<p>Sonra uçurum kenarında durdu.</p>
<p>O noktadan evi ve madeni görebiliyordu. Pencerelerde ışık vardı. Doane’m kendisini aramadığına dair iyi bir işaretti.</p>
<p>Ancak o küçük işarete güvenmemeliydi. Adam hâlâ dışarıda olabilirdi.</p>
<p>Uzaklaş. Çantadan kalın kıyafetlerini çıkarmak için bile duramazdı. Yoldan birkaç kilometre uzaklaşması gerekiyordu. Yamacı tırmanmaya başladı.</p>
<p><span style="font-style:italic;">Kaçamazsın. İzin vermeyeceğim. Seni öldüreceğim. Seni ateşe atacağım.</span></p>
<p>Bu fısıltıyı duyunca kaskatı kesildi. Doane mıydı?</p>
<p>Yola doğru atılıp koşmaya başladı.</p>
<p><span style="font-style:italic;">Senden nefret ediyorum. Seni ateşe atacağım. Seni bulacak.</span></p>
<p>Ses nereden geliyordu? Yolun diğer tarafmdan mı? Her neredeyse, gidip evden silahım alacak kadar vakti olmuştu.</p>
<p>Kurşun sesi gelmedi.</p>
<p>Arkasında ayak sesleri de yoktu.</p>
<p>Hangi cehennemdesin, Doane?</p>
<p><span style="font-style:italic;">Bana yaptıkları gibi seni yakacağım. Asla kaçamayacaksın.</span></p>
<p>Bana yaptıkları gibi...</p>
<p>Eve’in adımları yavaşladı.</p>
<p>Daha fazla üşüyemeyeceğini düşünüyordu, ama bir anda buz kesmişti.</p>
<p>Doane değildi.</p>
<p>Başını çevirip eve baktı. Evin ışıklan karanlığa hoş bir parıltı yayıyordu.</p>
<p>Sonra uçurumun ilerisinde uzanan sonsuzluğa baktı.</p>
<p><span style="font-style:italic;">Beni yaktıkları gibi yakacağım.</span></p>
<p>Doane değildi, Kevin’dı.</p>
<p>Kevin’ı öldürdükten sonra bedenini ateşe atmışlardı.</p>
<p>Paniğini bastırdı.</p>
<p>Hayal ediyor olabilirdi. Gerginlikten ve dışarıda kalmaktan halüsinasyon görüyor olabilirdi.</p>
<p><span style="font-style:italic;">Kevin ’ın kafatasını attığı karanlıktan, kötülük ve güç süzülüyordu.</span></p>
<p>Belki de Kevin’m yenilemesini yaparken hissettiği şeytani varlık gerçekti ve bariyerleri geçmeyi bekliyordu.</p>
<p>Ve saldırmayı.</p>
<p>Ancak bunun kendisinin ya da Kevin’m hayal gücü olduğunu fark ettiğinden beri sesi duymamıştı. Saldın gelse bile, Eve bunu atlatacak güçteydi.</p>
<p>“Sen zayıfsın, Kevin,” diye öfkeyle fısıldadı. “Bana dokunamazsın. Bu tarafa geçmek için babanı kullanabileceğini düşünüyorsun ama senin de sınırların var. Böyle bir şey olmayacak.” Yolda koşmaya başladı. “Ait olduğun cehenneme dön.”</p>
<p>Geliyordu.</p>
<p>Eve ağacın daha tepesine tırmandı. Hiç ses çıkarmadığından emindi.</p>
<p>Doane sessiz olmak için çabalamıyordu. Neden çabalasın ki? Elinde tüfeği vardı ve Eve bir avdı.</p>
<p>Eve onun gece evde kalacağını düşünüyordu. Büyük bir hayal kırıklığına uğramıştı. Gecenin ortasında, peşinden gelmişti. Eve koşmaya devam etmek zorunda kalmıştı.</p>
<p>Ve Doane o gece ikinci kez bu kadar yaklaşmıştı. Çok iyi iz sürdüğünü söylediğinde boş konuşmuyormuş. Arkasında iz bırakmamak ve Doane’ın elinden kaçmak için su kenarından yürümüştü ama bir iz bırakmış olmalıydı. Yoksa adam orada olmazdı. Eve şaşırmadı. Ormanda Joe gibi iyi değildi. Ancak elinden gelenin en iyisini yapabilirdi.</p>
<p>“Seni hissedebiliyorum, Eve,” diye bağırdı Doane. “Korkunu ve paniğini hissedebiliyorum. Av olmak berbat bir şey, değil mi? Nereye gidersen git, tam arkanda olacağım.</p>
<p>Eve paniklememişti ama av olmanın o ilkel korkusunu yaşıyor, bu çaresizlik hissinden nefret ediyordu.</p>
<p>Kahretsin, bir silahı olmasını diledi. Sopa olarak kullanabileceği bir dal bulmuştu ama tüfekle karşılaştırıldığında bir hiçti.</p>
<p>Ancak sürpriz bir saldın yaparsa işe yarardı fakat Doane ona bunu yapmayı düşünme fırsatını bile vermemişti.</p>
<p>“Zor bir gece mi geçiriyorsun? Hava dondurucu soğuklukta. Evde uzanırken seni düşünüyordum. O yüzden rahatımı bırakıp senin peşinden geldim. Seni hiç sorunsuz geri götüreceğimi sanıyordum. Bu kadar dayanabildiğine göre sandığımdan daha sert olmalısın.”</p>
<p>Zor olmuştu. Battaniyeye sannıp yapraklarla çevrelendiği halde soğuktu. Rüzgâr durmamıştı. Sadece birkaç dakika uyuyabilmişti. Bu da iyi bir şeydi çünkü Doane ona sürpriz yapmaya çalışırken uyumadığı için duyabilmişti.</p>
<p>“Senin bu gece peşine düşeceğimden korkuyor muydun? Ne zaman peşinde olacağımı, ne zaman hak ettiğim dinlenmeye çekileceğimi hiç bilemeyeceksin. O yüzden, asla derin uyuma, Eve.”</p>
<p>Ağacın hemen altındaydı.</p>
<p>Hareket etme. Nefes alma.</p>
<p>“Uyursan, seni yakalarım, Eve. Şu anda çok yorgun olmalısın.” Başını kaldırdı. “Beni duyuyor musun? Bu küçük avımızı sevdiğimi söylemeliyim. Seni koşturma fikri hoşuma gidiyor. Su kenannda yürüdüğünü fark ettim. Ayakların ıslanmış olmalı. Sabaha kadar buz keserler. O zaman koşman zor olacak, Eve.”</p>
<p>Biraz ilerledi. Kuzeydeki ağaçlara doğru gidiyordu. Hareket etme. Ses çıkarma.</p>
<p>“Kurumak için ateş de yakamazsın çünkü dumanı görürüm ya da kokusunu alırım. Gecenin geri kalanı için eve dönebilirim. Senin peşinden gelmeye devam da edebilirim. Bilemeyeceksin, değil mi? Sen de vazgeçip eve gelebilirsin. Hayatta kalma şansın daha yüksek olur.”</p>
<p>Asla bunu yapmayacaktı. Doane onu hemen öldürmezdi ama bu kesinlikle olacak şeydi.</p>
<p>“Ama bu küçük oyunumuzu seviyorum. Kevin’la geçirdiğimiz zamanları hatırlıyorum. Ormanda geçirdiğimiz haftaları severdim. Ona hiç daha yakın hissetmemiştim. Şu anda hissediyorum. Sen de onu hissediyor musun, Eve? Onun, etrafında olduğunu, beklediğini hissediyor musun?”</p>
<p>Eve, Kevin’ı asla düşünmüyordu. Doane’dan kaçmak dışında her şeyi aklından çıkarmıştı. Tüm zamanını alan bir işti bu. Joe’yle telefon görüşmesi yapmak için Doane’ın onu götürdüğü taşlı yolu bulmaya çalıştı ama yapamadı. Eve gidip oradan başlaması gerekiyordu. Ancak bu, aslan inine girmek gibi olurdu. Henüz yapamazdı. Doane’dan kaçmak ya da onu alt etmek için iyi bir plan yapana kadar gidemezdi.</p>
<p>“Güneşin doğmasına fazla kalmadı. Soğuğa ve karanlığa birkaç saat daha katlanacaksın...” Sesi uzaktan geliyordu. Eve ağaçlardan dolayı onu göremiyordu artık.</p>
<p>Aşağı inmek için çok erkendi. Doane’ın geri gelme ihtimaline karşı orada kalmalıydı. Dala yaslanıp ıslak sağ ayakkabısını ve çorabını çıkardı. Doane haklıydı. Ayakları üşü-müştü bile. Kanını hareket ettirmeliydi. Ayağını ve bileğini sertçe ovmaya başladı. Beş dakika sonra aynısını sol ayağına yaptı. İyi, kanı hızlanıyordu. Gece için yerleşince, tekrar masaj yapacaktı.</p>
<p>Ateş yakma şansı var mıydı?</p>
<p>Hayır, ateş acil durum önlemiydi. O gece yaptığı gibi elinde olanla yetinecekti.</p>
<p>Ve o daldan iyi bir silah yapmaya çalışacaktı.</p>
<p>Tekrar ağacın gövdesine yaslandı. Ona kırk dakika daha ver, sonra ağaçtan in ve çantayı sakladığın ağaca dön. Çantada hâzineleri vardı. O anda çantanın içindekilerin gerçekten hazine olduğunu düşünüyordu. Sadece battaniye bile ağırlığınca altına değerdi.</p>
<p>Ayrıca, E ve’in hayatını kurtarabilirdi. Çantanın peşinden gitmesi iyi olmuştu.</p>
<p><span style="font-style:italic;">Senden nefret ediyorum. Seni yakacağım.</span></p>
<p>Hemen hatırladıklarım sildi. Kevin, Doane’a yakın olabilirdi ama Eve’e değildi. Zihninde Doane ve Kevin’ı ayırt etmekte zorlanıyordu. Belki bu da Doane’m sorunuydu. Belki de bu düşünceleri onun zihnine Doane sokuyordu.</p>
<p><span style="font-style:italic;">Senden nefret ediyorum. Seni yakacağım.</span></p>
<p>Eve ürperdi; kelimeler ona uzanıp dokunuyor gibilerdi.</p>
<p>Aşağı inip harekete geçme zamanıydı. Kevin’m düşüncesinin yoluna çıkmasına izin veremezdi. Dikkatlice ağaçtan indi. Bir an durup ağaca yaslandı ve ormana bakındı.</p>
<p>Boynunu ovaladı. Tanrım, yorgun ve açtı.</p>
<p>Böğürtlenler. Böğürtlen ya da benzer şeyler bul. Joe ona göl kenarında yürüyüş yaparken, yenebilecek şeyleri anlatmıştı. Gücünü kaybetmemeliydi. Joe’nun yaptığı gibi, bir</p>
<p>tavşana tuzak kuramazdı. Kesinlikle onun yapabileceği bir şey değildi.</p>
<p>Tamam, belki yapabilirdi ama böğürtlen daha kolay olurdu.</p>
<p>Keşke karanlıkta çalıları görebilseydi. Gün doğana kadar beklemesi gerekebilirdi ya da Doane’ın eve gittiğinden emin olana kadar. Ama hiçbir şeyden emin olamazdı. O gece bu kanıtlanmıştı.</p>
<p>Harekete geç.</p>
<p>Dikkatli ol. Temkinli ol.</p>
<p><span style="font-style:italic;">Senden nefret ediyorum. Seni yakacağım.</span></p>
<p>Ah, evet, temkinli ol.</p>
<p>• * i</p>
<p><a id="bookmark7"></a><span style="font-weight:bold;">Uçurum</span></p>
<p>“Onu yakalayacağım, Kevin. Sabırlı ol.”</p>
<p>Doane uçurumun kenarında durmuş, Eve’in, oğlunun yenilenmiş kafatasını attığı yere bakıyordu.</p>
<p>Pislik kaltak. İçinde beliren ani öfkeyi kontrol edemiyordu. Kevin’ı geri istiyordu.</p>
<p>Dikkatle yaptığı tüm planlar Eve Duncan tarafından mahvedilmişti.</p>
<p>O gece Eve’e söylediklerine rağmen, artık av hoşuna gitmiyordu. Aldığı zevk sadece kısa süre devam etmişti. Durumun kontrolünü kaybettiğini anladığında bitmişti. Önünde sonunda onu yakalayacağından emindi ama Eve ormanda</p>
<p>onun sandığından çok daha hızlı ve zekiydi. Hatalar yapıyordu ama hâlâ sinir bozacak kadar iyiydi.</p>
<p>Ve av onun düşündüğünden daha uzun sürebilirdi. Zander Ta ilgili planları zarar görebilir ve bozulabilirdi. Hayır!</p>
<p>Zaman yarat. Planı ilerlet.</p>
<p>Ceketine uzanıp ceptelefonunu çıkardı. Terence Blick’i arayıp onu harekete geçirecekti. Bu işte yalnız değildi. Blick de Kevin’ı severdi ve onun öcünü almak için her şeyi yapardı. Blick telefonu hemen açtı. “Doane?”</p>
<p>“İşler sandığım kadar hızlı gitmeyecek, Blick. Senin işe girişip yardım etmene ihtiyacım olabilir.”</p>
<p>“Sorun nedir? Duncan’m elinde olduğunu söyledin.” “Öyleydi. Bir sorun oldu.”</p>
<p>“Öyleydi mi? Onun gitmesine izin mi verdin?” “Komik olma. Sadece geçici olarak geri çekiliyorum. Onu bulmam zaman alabilir. Senin güvenli eve gidip kutuyu alman gerek. Şimdiye kadar Venable tüm araştırmaları yapmış olmalı. Daha güvenlidir. Belki karşına bir ya da iki güvenlik çıkabilir.”</p>
<p>“Onun gitmesine izin vermemeliydin.” Blick’in ses tonu berbattı. “Kevin’ın istediği şeyi yapmadığım için bana bağırdın ama tüm hamleleri ben yapıyorum. Jane MacGuire’i vurdum, generali öldürdüm, şimdi de o kutuyu almak için güvenli eve gidip hayatımı riske atmamı istiyorsun. Bunu kendin yapacağını söylemiştin.”</p>
<p>“Yapacaktım da ama zamanım yok.” Öfkesini kontrol</p>
<p>ediyordu. “Her şeyin mükemmel olmasını istiyoruz, değil mi? Kutuyu al, sonra Zander’ı öldür. Onların Kevin’a yaptıklarını hatırla. Arkadaşın olduğunu söylemiştin. Sen arkadaşına böyle mi davranıyorsun? Bana onun için öleceğini söylemiştin. Şimdi senden planda küçük bir değişiklik istediğim için şikâyet ediyorsun.”</p>
<p>Sessizlik.</p>
<p>“Bunu yapacağım.”</p>
<p>“Yapacağını biliyordum. Fotoğraf çekmeyi unutma. Özledim.” Telefonu kapattı.</p>
<p>Orada durup uçuruma baktı. Öfkesini kontrol etmeye çalışıyordu.</p>
<p>Yanılmıştı. Bu işte yalnızdı.</p>
<p>“O sana layık değil, Kevin,” diye fısıldadı. “Yaşarken sana hizmet edecek kadar iyiydi ama bu işte eksik olduğunu kanıtladı. Bu iş bittiğinde, onu senin yanma gönderebilirim. Sana uyacak şekilde şekillendirirsin onu.”</p>
<p>Evet, cevap buydu. Bulduğu bu çözümü Kevin’m da onaylayacağını hissedebiliyordu. Kevin hayattayken, genellikle aynı şeyi düşünüyorlardı ama son zamanlarda zihinleri birbirine bağlantılı gibiydi.</p>
<p>“Seni bırakmaktan nefret ediyorum,” dedi Doane üzgün bir şekilde ve uçurumdan uzaklaştı. “Ama eve gidip biraz uyumam gerekiyor.” Yolda ilerlemeye başladı. “Eve Duncan sandığımdan daha güçlü. Av için hazır olmalıyım..</p>
<p><a id="bookmark8"></a><span style="font-weight:bold;">Üçüncü Bölüm</span></p>
<p><span style="font-weight:bold;">Lanier Gölü, Georgia</span></p>
<p>Comelia Otoyolu’ndan Eve Duncan’m göl evine giden yolu bulmaya çalışan Kendra, GPS’ine küfretti. Eve tanışmalarının üzerinden geçen yıllar boyunca onu sürekli evine davet ediyordu ama Kendra bu şartlar altında o eve gideceğini hiç düşünmemişti.</p>
<p>Saat gece yarısını geçmişti ama meşhur Georgia sıcağı ve nemi hâlâ ününe layık bir şekilde etkiliydi. Birkaç dakika önce bir yön levhasına bakmak için arabasının camını açmıştı ve klima sıcağı bastırmaya daha yeni başlıyordu. Yön aletine baktı. Tamamen kendini bırakmıştı. Bitmek tükenmek bilmeyen bir hesaplama yapıp duruyordu.</p>
<p>Fark etmez. Joe Quinn ona tarif vermişti ve Kendra evi tek başına bulabileceğinden emindi.</p>
<p>Peki ama karşısına ne çıkacaktı?</p>
<p>Her şeyi bırakıp ülkenin bir ucundan aramaya katılmak</p>
<p>için hızla yola çıkmıştı. Sanki Eve’in en büyük şansı kendi-siydi. Quinn’i ve yıllardır yardım ettiği birçok araştırmacıyı etkilemeyi başarmıştı ama ya kendisi için burada araştıracak bir şey yoksa? Yağmur yağdığını biliyordu. İpuçlarının çoğu silinmiş olmalıydı.</p>
<p>Ancak çamurlu kırsal kesimlerde bazı şeyleri silmek imkânsız olabilirdi.</p>
<p>Ve ne zamandan beri insanlann kendisi hakkında ne düşündüklerini önemsiyordu? Sadece Eve için oradaydı. Başka kimse için değil.</p>
<p>Eve.</p>
<p>Kendra kolay arkadaş edinemezdi ama Eve’le olan bağı güçlü ve gerçekti. Eve’in gücünden ve kızının öldürülmesini atlatmak için uzun süredir verdiği sessiz mücadeleden etkilenmişti. Bonnie artık huzur içinde uyuduğuna göre, Eve’in nasıl daha özgür hissettiğini anlayabiliyordu. Bu, bir anda görebildiği zaman hissettiği ani özgürlüğe benziyordu.</p>
<p>Kendra köşeyi dönüp bir dizi uzun çam ağacının yanından geçti. Orada, gölün yanında, Eve’in evi olduğuna emin olduğu ev görünüyordu. Evin önünde bir sürü araba dağınık şekilde park etmişti ve hepsinin ışıkları yanıyordu. Etraftaki gerginliği hissedebiliyordu.</p>
<p>Kendra kiraladığı arabayı park edip arabadan indi. Ön pencerelerden birinin perdesi hafifçe aralandı ve hemen sonra verandada tanıdık bir siluet belirdi. İnce, güçlü, tüm kaslan gergin ve tetikte. Quinn her zaman soğukkanlıydı ama o gece Kendra onun ne kadar gergin olduğunu hissediyordu. Kendra’nın keıı-dişine doğru gidişini izlerken gözlerini kısmıştı.</p>
<p>“Yarma kadar bekleyebilirdin,” dedi Joe Quinn. “Ama beklemediğine çok sevindim.”</p>
<p>“Seninki gibi bir telefon aldıktan sonra oturup öylece duracağımı mı sandın?” Verandanın merdivenlerini çıkıp Quinn’e hızlıca sarıldı. “Haber var mı?”</p>
<p>“Sadece General Tarther’ın vurularak öldürüldüğünü öğrendik. O da Doane’m listesindeydi. Doane’m adamı Blick Terence’dan şüpheleniyoruz ama henüz bir şey bulamadık. Jane’in arkadaşı Seth Caleb generali korumak için oralardaydı. Ondan bir şeyler duymayı bekliyoruz fakat şimdilik bir şey yok.”</p>
<p>“Bu önemli bir haber. Başka bir şey?”</p>
<p>“Gölden Doane’a ait bir arabayı çıkarmaya çalışıyoruz.” Gölün uç kısmını işaret etti. Bir sürü ışıkla aydınlatılan bölge, insan ve makine kaynıyordu. “Doane’m yakınlarda yaşayan bir çiftinin kamyonetini çaldığını düşünüyoruz. Sonra da kendi arabasını göle attı.”</p>
<p>“Neden böyle bir şey yapsın ki?”</p>
<p>“Hiçbir fikrim yok. O yüzden arabaya bakıp bir şey bulabilecek miyiz merak ediyorum.” Gergin bir şekilde ekledi. “Ancak araba Doane’ın kamyonetini çaldığı çiftçinin tabutu da olabilir. Adam kayıp.”</p>
<p>“Başka bir şey olmalı.” Kendra verandanın parmaklıklarına yaklaşıp gölde çalışan vince baktı. “Bir cesedi gömmek varken suda yok etmek çok karmaşık bir yöntem olur. Neden arabayı hâlâ çıkaramadınız?”</p>
<p>“Göl o bölgede çok derin. îlk önce arabanın orada oldu-</p>
<p>ğundan emin olmamız gerekti. Hiç giriş işareti yoktu.”</p>
<p>Kendra dönüp ona baktı. “O zaman neden oradan başladınız?”</p>
<p>Joe tereddüt etti. “Birisi bilgi verdi.”</p>
<p>“Birisi Doane’ın arabayı göle sürdüğünü mü görmüş?” “Öyle bir şey.”</p>
<p>“Kim?”</p>
<p>“Bu biraz zor, boş ver gitsin. Diyelim ki... kimliği bilinmiyor.”</p>
<p>“Hayır, boş vermeyeceğim.” Kendra kaşlarını çattı. “Çok fazla bilgi eksiğim var. Benden bir şeyler saklamana göz yumamam. Bir tanık bize çok zaman kazandırabilir. Başka ne buldunuz?”</p>
<p>“Hiçbir şey. Sadece tek atımlık bir şeydi. Bilgiyi veren kişiden başka bir şey alamadım.”</p>
<p>“Bırak ben onunla konuşayım.”</p>
<p>“Çoktan serbest bırakıldı.” Sertçe ekledi, “Boş ver. Yardım edebilme ihtimali olan birini bırakır mıydım hiç? Sonra sana kim olduğunu anlatırım.”</p>
<p>“Yine de ben...” Susup omuz silkti. “Bu kadar alıngan olmana gerek yok.”</p>
<p>“Evet, var.” Derin bir nefes aldı. “Sana bağırmak istemedim. Moralim bozuk. Bir süre Eve’in ciddi bir tehlike altında olmadığını düşünerek kendimizi kandırdık. Doane her şeyi çok sakin halletmişti. Hep mantıklı şeyler yapıyor gibiydi ama şimdi biliyoruz ki Eve’e ulaşmak için en az üç kişiyi öldürmeyi göze almış.”</p>
<p>“Eve zekidir. Bunlar Doane’m onu öldüreceği anlamına gelmez.”</p>
<p>“Eve’le işi bitene kadar.” Joe göl kenanndaki ışıldaklara baktı. “İşi bittikten sonra, Eve bir tanık olacak ve...”</p>
<p>“Sana söyledim. O zeki bir kadm. Ya kaçacaktır ya da biz onu bulana kadar yaşamanın bir yolunu bulacaktır.” “Ben de öyle düşünüyorum.” Konuşan kadm kapının yanında duruyordu. Öne doğru çıkıp elini uzattı. “Ben Jane MacGuire. Sen Kendra Michaels mısın?”</p>
<p>Kendra iki eliyle Jane’in elini sıktı. El sıkışmaktan çok, onu teselli eder gibiydi. Jane MacGuire o anda güç ve kırılganlık kanşımı gibiydi. Kendra içgüdüsel olarak anaç değildi ama o anda Jane’i koruyup kollamak gibi ani bir isteğe kapılmıştı. “Evet. Joe senin yaralandığını söyledi. Nasılsın?” “Çok güçlü bir tüfekle vurulmuş gibiyim.” Jane hafifçe gülümsedi. “Onun dışında iyi sayılırım.”</p>
<p>Kendra da ona gülümsedi. Jane gerçekten güzeldi. Eve’ inkiler gibi ela gözleri vardı. Kızıl kahve saçlara ve güzel yüz hatlarına sahipti. Eve ilgi çekici biriydi ama Jane’in ayrı bir parıltısı vardı. Jane evlatlık da olsa, bazı hareketleri Eve’e benziyordu. Anlamlı yürüyüşü, acı çekerken bile gülümseyip diğer insanların endişesini dindirmesi Eve’e benziyordu. Kendine özgü bir karakteri vardı ama Jane’in tepeden tırnağa Eve’in kızı olduğuna hiç şüphe yoktu.</p>
<p>Jane ona bir adım daha yaklaştı. “Eve senden bahsetti. Onu etkilemişsin. Buraya gelip bize yardım ettiğini bilse mutlu olurdu.”</p>
<p>“İki elim kanda da olsa gelirdim.”</p>
<p>“Mümkün olan tüm yardımlara ihtiyacımız var ama... sen bir müzik terapistisin, değil mi? Senin uzmanlığın ne?” Kendra iç çekti. İşte geliyordu. Kendra bundan kaçınabileceğim ummuştu. Özellikle de Eve’in kızından. Fakat Jane, Eve’e o kadar benziyordu ki bunu beklemesi gerekiyordu. İncele. Güvenme. Harekete geç. “Evet.”</p>
<p>“Yardım için ne yapabileceğini anlamakta zorluk çekiyorum. Joe’yla bazı amatör arama işleri yaptığını biliyorum ama seni bizim olayımızda değerli yapan şey ne?”</p>
<p>Joe, Jane’e doğru gitti. “Gelmesini ben istedim.”</p>
<p>Jane meydan okur gibi Kendra’nm gözlerine baktı. Yumuşak bir ses tonuyla konuşmaya başladı. “Zaten bir sürü kalabalık var.”</p>
<p>“Jane, sakın...” Joe durup hafifçe gülümsedi. “Neyse ne, buyur.”</p>
<p>Kendra başıyla onayladı. “Ah, niyetim o, Quinn. Sorun değil. Onun söylemek istediğini anlıyorum. İnan bana, aynı anda olaya karışan bir sürü araştırmacı yüzünden berbat edilen bir sürü olay yeri gördüm. Sen de yeterince görmüşsün-dür. Bir buçuk günde kaç tane farklı kanun adamı geldi buraya? On dokuz mu? On bir FBI, altı yerel polis, iki CIA, hemen hemen. On dört erkek ve beş kadın.”</p>
<p>Jane kaşlarını çatıp Joe’ya baktı. “Doğru mu?” “Nereden bileyim? Ama doğru gibi!”</p>
<p>Kendra ellerini cebine koyup yavaşça Jane’in etrafında dolaştı.</p>
<p>“Senin Georgia’da doğduğunu ya da en azından kendini bildin bileli burada yaşadığını biliyorum. Avrupa’da epey zaman geçirdin. Özellikle de Paris’te. Muhtemelen orada bir süre yaşadın ama son birkaç aydır Londra’da yaşıyordun.” Jane, Joe’ya baktı. “Sen ya da Eve söylemiş olabilir misiniz?”</p>
<p>“Olabilir ama sanmam.”</p>
<p>Kendra başını iki yana salladı. “Londra’da eski bir binada yaşadın. İki katlı bir apartman. Belki biraz daha yüksek.”</p>
<p>“Üç kat,” dedi Jane. “Ve kesinlikle benim ilgimi çektin.” “Çok güzel bir Gucci gözlüğün vardı ancak kaybettin. Onları çok seviyor olmalısın. Tekrar gidip aynısından almadan önce bir yerlerden çıkacağını umuyorsun ama epey zaman olmuş. Üç ay mı?”</p>
<p>Jane bir an düşündü. “İki.”</p>
<p>“O arada pahalı olmayan bir gözlük takmışsın. Senin için çok rahat değilmiş. Kaybettiklerine benziyormuş ama aynıları değilmiş. Değil mi?”</p>
<p>“Olamaz.” Jane gülümsedi. “Peki, bana Gucci gözlüklerimi nerede bulabileceğimi söyleyecek misin?”</p>
<p>“Oturma odandaki koltuğun altında, muhtemelen solda.” Jane gözlerini kocaman açtı. “Ciddi misin?”</p>
<p>“Hayır, bu şakaydı. Sen benim ne olduğumu sanıyorsun?” Jane başını iki yana salladı. “Hâlâ onu anlamaya çalışıyorum.”</p>
<p>“Ama sana en sevdiğin bilekliğin yirmilerde ya da otuzlarda yapıldığını söyleyebilirim. Muhtemelen gümüş ve Çek camından. İkinci en sevdiğin ise muhtemelen amber; etrafında mavi ve beyaz yıldız tozu deseni var. Altından dal şeklinde süsleri var.”</p>
<p>Jane içgüdüsel olarak boş sol bileğini tuttu. “Haklısın ama ikisini de yanımda getirmedim.”</p>
<p>“Eminim ki akimda daha önemli şeyler vardı. iPhone kullanıyorsun ve kendi araban yok. Londra’da ihtiyacın olmuyor. Eve bana senin ressam olduğunu söylemişti ancak senin son zamanlarda mikroskobik detay işi yaptığını söylememişti. Fotogerçekçilik olabilir mi?”</p>
<p>Jane şaşkınlık içinde ona bakıyordu. “Evet, sadece son birkaç haftadır deniyorum. Henüz kimseye işlerimi göstermedim.”</p>
<p>“Farklı dallara uzanıp yeni şeyler deneyen ressamlara hep hayranlık duyarım.”</p>
<p>Jane bir an konuşamadı, sonra yavaşça başıyla onayladı. “Hayranlık karşılıklı, Doktor Michaels.”</p>
<p>Kendra başını yana eğdi. “Kendra de.”</p>
<p>Joe gülümsedi. “Sana söylemedim mi, Jane?”</p>
<p>“Evet,” dedi Jane. Kendra’ya döndü. “Sana bunları binlerinin söylemediğine emin misin? Joe tam olarak emin değildi. Eve ya da Joe söylemiş olabilir mi?”</p>
<p>“Bana söylendi ama onlar söylemedi.”</p>
<p>“Kim peki?”</p>
<p>“Sen.” Kendra verandanın parmaklıklarına yaslandı. “Yıllarca kördüm. Kendi dünyamda yolumu bulabilmek için her şeyimi kullandım. Duyduğum, kokladığım, hissettiğini ve tattığım her şey çok önemliydi. Tıpkı açgözlü bir sünger gibi her şeyi emiyordum. Görme duygusu o kadar önemli bir lütuf ki ben hiçbir şeyi garanti olarak görmüyorum.”</p>
<p>“Orası belli,” dedi Jane. “Sana tüm bunları nasıl söyledim, peki?”</p>
<p>“Kıyafetlerin bana çok şey söyledi. Üç yıllık spor ayakkabılar ve hemen hemen onlarla yaşıt bol bir pantolon giyiniyorsun. Bu markalan pek çok şehirde ve hatta internetten bile alamazsın. Bunlar Fransa’da çok meşhurdur. Muhtemelen bunları satın aldığın zaman orada yaşıyordun.”</p>
<p>Jane başıyla onayladı. “Evet ama İngiltere’ye taşındığımı bildin.”</p>
<p>“Son birkaç ay içinde ayakkabı bağcıklannı değiştirmişsin. Bunlar polyester ve yuvarlak örgülüler. Uzun ve geniş bağcıklar. Fransa’dan değil de İngiltere’den oldukları belli. Ayakkabılarının arkasında ve önünde gri boya lekeleri var. Bazılan diğerlerinden daha yeni. Boyanmış merdiven kenarlarına sürekli vurduğun için olmuş. Muhtemelen basamaklar çok dar olduğundan kaçınılmaz bir şey bu. Yeni bir binada öyle olmazdı ve muhtemelen Fransa’da değil, İngiltere’de bir kuaföre gidiyorsun.”</p>
<p>Jane omuz hizasındaki kızıl kahve saçını geriye attı. “Ciddi misin? Saç tarzımın İngiliz olduğunu bilmiyordum.” “Değil, ama İngiliz şampuanı kullanıyorsun. Molton Brown marka Hint Karadutü.”</p>
<p>Jane’in ağzı açık kaldı. “Şen nasıl...”</p>
<p>“Çok ayırt edici bir koku.” Kendra burnuna dokundu.</p>
<p>“Kör olduğunda şampuanlar ve sabunlar, yanında kimin olduğuna dair oldukça güvenilir işaretler oluyorlar. Bazen de insanların nereden geldiğini anlıyorsun.”</p>
<p>“Evet, çok haklısın. Saçım ve kıyafetlerim için söylediklerine bakılırsa, sen tam bir moda takipçisisin.”</p>
<p>“Ben mi?” Kendra tişörtünün yakısını çekti. “Eski bir balıkçı yaka ama desenleri tanımlamakta iyiyim. Bir de şiveleri. Seni görmesem de Georgia’da büyüdüğünü, Paris’te yaşadığını ve son zamanlarda Londra’da olduğunu anlardım. Telaffuzundan çıkarabiliyorum. Seninle ilk konuştuğum anda kullandığın kelimeler de bunu kanıtladı.”</p>
<p>Jane burnunu büzüştürdü. “Umarım mutlu olmuşsundur. Konuşma şeklimin bilincine varmamı sağladın. Peki, ya gözlükler?”</p>
<p>Kendra yaklaşıp Jane’in gözlerinin kenarındaki çizgide parmağını gezdirdi. “Gucci gözlüklerini kaybetmeden önce çok takmışsın. Teninde hafif bir güneş yanığı izi oluşmuş. Belli belirsiz bir iz ama ben görebiliyorum. Gucci’nin pilot gözlüğü modeliymiş.”</p>
<p>Jane hafifçe ıslık çaldı. “Vay.”</p>
<p>“Ve yeni bir iz daha görüyorum. Diğeriyle neredeyse aynı olan başka bir pilot gözlüğünün izi. Ancak tenin kızarmış ve burnun tahriş olmuş. Kulaklarının arkası da öyle. Gözlüklerini değiştirdiğin için olan şeyler. O kadar uzun süre bunları takmana şaşırdım.”</p>
<p>“Ben de. Çok meşguldüm ve gidip yeni bir model bulmaya üşendim.”</p>
<p>“Ve bir kez sevdiğin bir şey bulunca, ona takılıp kalıyorsun. Kıyafetlerin kaliteli ama yıllarca giyiniyorsun.” “Evet.” Jane kolunu kaldırıp bileğine baktı. “Derim... bileklikleri oradan mı bildin?”</p>
<p>“Evet, daha sık güneş kremi kullanmalısın. Çok açık bir renk... dalgalı deseni olan bir cam gibi... çiçek deseni mi?” “Kelebek.”</p>
<p>“Ama çok Doğu Avrupa’ya özgü bir şey ve çok sanatsal.” “Ama diğerini de aynı şekilde detaylı anlattın.” Jane kaşlarını çattı. “Onu da sana bileğim söylemiş olamaz.” “Tam olarak söylemedi.” Kendra hafifçe gülümsedi. “Eve’in bilekliklerinde gördüğüm bir desenden uydurdum. Çok beğenmiştim ve Eve bana bilekliği senin kendisi için yaptığını söylemişti. O zaman gördüğümü düşününce, kendine de bir tane benzerini yaptığını çıkarmak zor olmadı. Boncukların ve desenin şekli aynı olduğu için, renginin de aynı olduğunu söyleyebilirdim.”</p>
<p>“İlk önce kendiminkini yapmıştım.”</p>
<p>“Pantolonunda hafif bir giyinme izi var. Demek ki İP-hone marka telefonunu hep ön sol cebine koyuyorsun. Bu da bana senin genellikle çanta kullanmadığını söylüyor. Daha büyük bir anahtar izi göremiyorum. Genelde o iz daha belirgin olur. Demek ki kendi araban yok.”</p>
<p>“Londra’da yok ama burada arıyorum.” Jane, Kendra’ nın yanında parmaklıklara yaslandı. “Tamam, yeni bir boyama tekniği denediğimi nereden bildin?”</p>
<p>“Son zamanlarda bir mercek kullanmaya başlamışsın.</p>
<p>Sağ gözüne koyuyorsun. Yerinde durması için gözünü sıkıyorsun. Gözünün üstünde ve altında çok hafif bir iz oluşmuş. Çizgiler oldukça yeni. Demek ki uzun zamandır yapmıyorsun. Bu da demek oluyor ki diğer işlerinden farklı bir detay işi yapıyorsun.”</p>
<p>Jane başıyla onayladı. “Eve’in neden bu kadar etkilendiğini anlayabiliyorum.”</p>
<p>“Tamam,” dedi Joe. “Benim öğrenmek istediğim, kanuni ziyaretçilerimizi nereden bildiğin.”</p>
<p>Kendra verandadaki çamurlu ayak izlerini göstererek, “En kolayı oydu,” dedi. “Her bir kurumun farklı ayakkabı seçimi vardır. Polisler üniforma ayakkabısı giyer. FBFdakiler daha çok kauçuk tabanlı sever. Görev başında değilse, CIA’ dekiler deri taban giyer. Her ayak izi bir şey söyler. Sadece okumayı bilmek gerek.”</p>
<p>Joe ayak izlerini inceledi. “Sanınm ben okuma yazma bilmiyorum.”</p>
<p>Kendra dönüp Jane’e baktı ve başını yana eğdi. “Yeter mi? Konsantre olursam, başka detaylar da görebilirim ama çok zaman kaybı olur.”</p>
<p>“Yeterli,” dedi Jane sessizce. “Umanın Doane hakkında da bu kadar bilgi bulabilirsin.”</p>
<p>“Ben de öyle umuyorum.” Kendra, Joe’ya döndü. “Nasıl yardım edebilirim? Ne biliyoruz? Nereden başlıyoruz?” “Ne biliyoruz? Kahretsin ki çok az şey. Senden Colorado Goldfork’taki güvenli eve bakmanı rica edeceğim. Doane orada yaşıyordu. Bakalım bir şey çıkacak mı? Venable’m</p>
<p>adamları hiçbir şey bulamadı.”</p>
<p>“Yani Doane, Eve’i kesinlikle o evde tutmuyor, değil mi?” “Hayır ama onu nerede tuttuğunu da bilmiyoruz. Eve beni aramayı başardı ama tam bağlantı olamadan kapandı. Venable şimdi sinyalin izini bulmaya çalışıyor.” Gergin bir şekilde ekledi. “Çalışmak yetmez. Bunu yapmak zorunda.” “Venable’ın adamlarından birinin gömüldüğü yerden bahsetmiştin.”</p>
<p>“Orayı da kontrol edebilirsin fakat adli ekipler çoktan incelediler.” Göle baktı. “Ancak araba çıkarılınca hemen arabaya bakmanı istiyorum. Doane’ın arabayı neden göle attığını bilmem gerek.”</p>
<p>“Arabanın içinde bir ceset olabileceğini söylemiştin. Bilgi verdi dediğin kişi o mu?”</p>
<p>“Bilgi veren kişi mi?” diye tekrar etti Jane. “Ah, Mar-garet.”</p>
<p>“Margaret kim?” diye sordu Kendra. “Ve bunu nereden bili...”</p>
<p>“O bilmedi,” dedi Joe. “Tam olarak değil ama bir cesedi yok etmek, arabayı yok etmekten daha kolaydır. Neden arabadan kurtuldu?”</p>
<p>“Margaret kim?” diye tekrar sordu Kendra.</p>
<p>“Bir arkadaş.” Göl kenarındaki vince bakan Joe gerildi. “Kaldırmaya hazırlanıyorlar. Hadi, Kendra. Gidip dışarı çıkarmalarını izleyelim.” Merdivenleri inmeye başladı. “Jane, sen burada kal. Bugün çok şey yaptın. Gölün etrafındaki o kadar yolu yürümene gerek yok.”</p>
<p>“Tabii ki var,” dedi Jane.</p>
<p>Kendra başını iki yana sallayıp Joe’nun peşinden merdivenleri inmeye başladı. “Yardım edemezsin, sadece izleyebilirsin. Senin gücünü asıl olaya saklaman gerek. Eve bana senin zeki olduğunu söylemişti. Şimdi, kanıtla bunu.”</p>
<p>Jane tereddüt etti. “Kahretsin, keşke yanılıyor olsaydın.” Yorgun bir şekilde verandadaki salıncağa çöktü. “Burada bekleyeceğim. Gelip bana neler olduğunu anlatın.”</p>
<p>“Anlatacağım.” Kendra aceleyle Joe’nun peşinden indi. Hızla evden ayrıldılar. Büyük bir çam ağacının gölgesine gelince, Kendra durdu. “Onun yanma geri git, Quinn.”</p>
<p>“Ne?”</p>
<p>“Jane iyi değil. Bizimle gelmek istedi. Evde kalmayı kabul etmesinin iyi bir nedeni olmalı.”</p>
<p>“Birkaç gün önce vuruldu. Doğal olarak tam performans gösteremiyor.”</p>
<p>“Ben yüzde ellinin de altında derdim. Çok acı çekiyor.” “Bana bir şey söylemedi.”</p>
<p>“Söyler miydi?”</p>
<p>Joe küfretti. “Muhtemelen söylemezdi. Taburcu olmadan hastaneden çıktı. Dinlenmiyor da. Sen de fark ettiysen, epey kötü olmalı... ben ne diyorum? Sen herkesten önce anlardın.”</p>
<p>“Çok açık. Jane göstermemeye çalışıyor ama ben bunu nefesinde ve adımlarında duyabiliyorum. Veranda parmaklıklarına yaslandığında, desteğe ihtiyacı vardı.” Durdu. “Kokusunu da alabiliyorum.”</p>
<p>“Kokusu mu?”</p>
<p>Enfeksiyon. Kendine ait bir kokusu vardır. İstediğin hemşireye sor. Yarası iltihaplı. Eminim Jane ateşler içindedir. Yanma geri git. Onu hastaneye götür de yardım alsın.”</p>
<p>“Gidiyorum.” Joe geri döndü. “İnatçı. Çok inatçı. Neden bana söylemedi ki?”</p>
<p>“Muhtemelen sizin hatanız. Onu sen ve Eve büyüttünüz. Büyük ihtimalle siz de öyle davranırdınız.”</p>
<p>“Benimle geliyor musun?”</p>
<p>“Hayır, ben bir yabancıyım. Jane güçsüz olduğunda beni görmek istemeyecektir. Ben gidip gölden çıkarılan arabaya bakacağım.” Gölün etrafından yürümeye başladı. “Bir şey bulursam ararım.”</p>
<p>“İyi olur,” dedi Joe ve verandanın merdivenlerini ikişer ikişer çıkmaya başladı. “Operasyonu Venable yönetiyor. Seni benim gönderdiğimi söyle.”</p>
<p>“Tepemde bir CIA ajanı istemem.”</p>
<p>“Kötü oldu. Bu işte hep birlikteyiz.” Sesi öfkeyle sertleşmişti. “Boşa dönüp duruyorum. Eve’e ulaşmanın bir yolunu bulmam gerek.”</p>
<ul><li><a href="main-1.xhtml">Vancouver</a></li><li><a href="main-2.xhtml">Rio Grande Ormanı Colorado</a></li><li><a href="main-3.xhtml">Dokuzuncu Bölüm</a></li><li><a href="main-4.xhtml">Gwinnett Hastanesi</a></li><li><a href="main-5.xhtml">On Dördüncü Bölüm</a></li><li><a href="main-6.xhtml">Rio Grande Ormanı Colorado</a></li></ul>
</body>
</html>