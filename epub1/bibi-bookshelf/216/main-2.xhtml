<?xml version="1.0" encoding="UTF-8"?>

<html xmlns="http://www.w3.org/1999/xhtml">
<head><meta http-equiv="content-type" content="text/html; charset=UTF-8"/><title></title><link rel="stylesheet" href="main.css" type="text/css"/>
</head>
<body>
<p><a id="bookmark0"></a><span style="font-weight:bold;">Rio Grande Ormanı Colorado</span></p>
<p>Tehdit. Tehlike.</p>
<p>Doane!</p>
<p>Eve gözlerini açıp uykusundan sıçrayarak uyandı!</p>
<p>Evet, Doane!</p>
<p>Ona doğru geliyordu. Ormanın içinden yavaşça süzülerek Eve’i hazırlıksız yakalamak istiyordu.</p>
<p><span style="font-weight:bold;font-style:italic;">Ve yakalamıştı</span> da. Eve birkaç saat uyuyup gücünü yeniden kazanmak için kendine izin vermişti.</p>
<p>Çok uzun süre uyumuştu.</p>
<p>On beş metreden daha uzakta olamazdı.</p>
<p>Koş!</p>
<p>Eve ayağa fırlayıp ok gibi koşmaya başladı.</p>
<p>Doane hemen arkasındaydı. Omzunu tutuyordu. “Ah, hayır, Eve. Seni yakaladım. Sen asla...”</p>
<p>Dirseğini geri itip Doane’ın midesine vurdu.</p>
<p>Doane homurdanıp acıyla iki büklüm oldu.</p>
<p>Eve’in omzunu tutan eli gevşedi.</p>
<p>Eve özgür kalıp koşmaya başladı.</p>
<p>Doane çok yakındı.</p>
<p>Eve onun sesini duyabiliyordu.</p>
<p><span style="font-weight:bold;font-style:italic;">Koşmaya devam et.</span></p>
<p>İlk birkaç saniye Eve çaresiz olsa da Doane onu yakalayamamıştı.</p>
<p>İçgüdü. Kendini koruma. Bonnie.</p>
<p>Doane’ı hissedip uyanmasına neden olan şey neyse, hayatını kurtarmıştı. Eve hatalar yapıyordu ama öğreniyordu da.</p>
<p>O anda çaresiz değildi. İsteği, azmi, vücut ve beden gücü vardı.</p>
<p>Ve Doane’ın kendisini yakalamasına izin veremezdi.</p>
<p>“Ne kadar dayanabileceğini sanıyorsun, Eve?” Arkasından bağıran Doane’m sesi alaycıydı. “Bu sabah seni neredeyse yakaladım, değil mi? Fakat senin hayatta kalmanı sağlayan hâzinelerini sakladığın çantayı aldım.”</p>
<p>Eve daha hızlı koşmaya başladı.</p>
<p>Kaybını düşünme lüksü yoktu. Çantasını ve battaniyesini bırakmak zorunda kalmıştı. Bir de ağaç dalından yaptığı mızrağını.</p>
<p>Onlar Eve’in hâzineleriydi. O mızrağı, Doane’m dikkatini dağıtmak ve mümkünse onun silahını almak için kullanmayı planlamıştı.</p>
<p>Ya da o pisliği öldürmek için bir karate çubuğu olarak kullanacaktı.</p>
<p>Bir insanı isteyerek öldürmeyi planlayacağı hiç aklına gelmemişti. Bu bir tür kendini savunma olmalıydı. En son çare olmalıydı.</p>
<p>Oysa o anda son çare bu gibi görünüyordu. Saatlerdir bir av olmak ve Doane’m onu öldüreceğini söyleyen sesi üstün gelmeye başlıyordu.</p>
<p><span style="font-weight:bold;">Doane’ın kendisini öldürmesine izin vermeyecekti.</span></p>
<p>Yakalanıp bazen tüm dünyasını dolduruyormuş hissi veren o korkunç kafatasıyla uğraşması için zorlanmayacaktı da.</p>
<p>Koşmaya devam et. İleride sarmaşıklarla kaplı bir geçit görüyordu. Belki de yoğun yaprakların arasında kaybolabilirdi.</p>
<p>Doane onun yavaşladığını, Eve’i yenmeye başladığını düşünüyordu.</p>
<p>Yanılıyordu. Onun tacizlerinin sonucu böyle de olabilirdi ama Eve de tam tersi bir etki yaratmıştı. Eve kendini daha güçlü hissediyordu. Bedeni daha çevik, kasları daha güçlü, hisleri daha keskindi. Yemek için bulduğu böğürtlenler ve bitkiler yeterli değildi ama yorgunluğunu almışlardı. En büyük düşmanı soğuk ve sabah düşen çiğdi. Onlara da katlanabilmişti. Ekstra kıyafeti ve battaniyesi olmadığı için buna katlanmak daha da zor olacaktı ama Eve atlatacaktı.</p>
<p>Böylece başka bir gün mü avlanacaktı?</p>
<p>Bir anda öfkelenip bu düşünceden sıyrıldı.</p>
<p>Asla.</p>
<p>Savunmadan çıkıp avcı olma zamanı gelmişti.</p>
<p>Başka bir dal bulacak, başka bir silah yapacak ve başka bir fırsat yakalayacaktı.</p>
<p>Doane’m kendisini yenmesine izin vermeyecekti.</p>
<p>Doane’ı öldürmesi gerekse bile.</p>
<p><a id="bookmark1"></a><span style="font-weight:bold;">Altıncı Bölüm</span></p>
<p><a id="bookmark2"></a><span style="font-weight:bold;">Goldfork, Colorado</span></p>
<p>Kendra bir banliyödeki küçük evin önüne geldiğinde, güneş batıyordu. Etraftaki tüm sokaklar benzer evlerden oluşmuşlardı. Denver Havaalanından Goldfork’a gelmesi neredeyse Atlanta’dan Denver’a uçuşu kadar sürmüştü. Kasaba Wyoming sınırına bir saat uzaklıktaki bir kırsal bölgedeydi. Sıradan bir kasaba gibi görünüyordu ve sokakta gördüğü insanlar da sıradan insanlardı. Güzel Colorado eyaletinde sıradan bir Amerikan kasabasıydı.</p>
<p>Joe’nun Doane ve güvenli bir evde beş yıl kalmasıyla ilgili anlattıklarına uyuyordu. Bir bukalemun gibi yaşadığı yerin ve komşularının rengine bürünmüş herkesi iyi bir insan ve komşu olduğuna inandırmıştı. Gerçekte bir psikopat Dİduğunu saklamıştı.</p>
<p>Doane’m evinin önünde genç ve üniformalı bir polis nemuru vardı. Sarı-beyaz polis arabasına yaslanmış bekliyordu. Kendra’ya son birkaç gündür diğer arabaların park yeri olduğu belli olan çakıl yolu işaret edince Kendra kiraladığı arabasını durdurup arabadan indi. Derin bir nefes alıp etrafındaki alçak ağaçlardan gelen türlü çiçeklerin kokusunu içine çekti.</p>
<p>“Yardım edebilir miyim?” Polis memuru kendisine doğru gitmişti.</p>
<p>“Ben Kendra Michaels. Geleceğim haber verilmişti.” “Evet, Hanımefendi. Rozetinizi ya da resmi kimliğinizi görebilir miyim?”</p>
<p>Kendra ona Kaliforniya ehliyetini gösterdi. “Sanırım en resmisi bu.”</p>
<p>Cebindeki bir not defterinden ismi kontrol etti. “Teşekkürler. Geleceğinizi söylemişlerdi.” Adam gülünce diğer dişlerinden bir ton daha kahverengi olan ön dişi göründü. “Ben, Memur Tim Rollins. Goldfork’tanım. Size elimden geldiğince yardımcı olmam söylendi.”</p>
<p>“Polis misiniz? Bunun bir FBI soruşturması olduğunu sanıyordum.”</p>
<p>“Öyle. Biz sadece olay yerinin korunması için yardım ve destek veriyoruz.”</p>
<p>“Buraya çok gelen oldu mu?”</p>
<p>“Evet, Hanımefendi. Neredeyse tüm adli uzmanlar, K-9 birimleri, bomba uzmanları... ne isterseniz.”</p>
<p>“Bir şey bulabildiler mi?”</p>
<p>“Sanmıyorum. Ajanlardan birinin, buraya gelmenin zaman kaybı olduğunu söylediğini duydum.”</p>
<p>“Sekiz saat yolculuktan sonra tam da duymak istediğim</p>
<p>şey”</p>
<p>“Belki siz daha iyisini yaparsınız.” Kendra’ya bir çift kanıt eldiveni ile iki tane galoş verdi. “Olay yerini muhafaza etmek için lütfen bunları kullanın.”</p>
<p>“Tabii.” Kendra gülümseyip galoşları ayağına geçirdi. “Kız mı erkek mi?”</p>
<p>“Efendim?”</p>
<p>“Bebeğiniz. Kız mı erkek mi?”</p>
<p>Adam cevaplamadan önce tereddüt etti. “Erkek. Beş aylık.”</p>
<p>“Tebrikler. Organik beslenmesine ne kadar dikkat edebiliyorsunuz?”</p>
<p>“O, karımın işi, benim değil.” Alnını kırıştırdı. “Nasıl bildiğinizi sorsam...”</p>
<p>“Kemer tokamzm üzerinde parlak turuncu bir leke ve organik Gerber’in bebek maması havuçlarının izi var. Yapay renklendirme, tatlandırma ya da ek nişasta, tuz yok. Bu da ona diğer yemeklerden daha değişik bir görüntü ve koku veriyor. Ve bu sabah kucağınızdayken sol omzunuza kusmuş.” Adam üniformasının omzuna baktı. “Ah, Hanımefendi. Hepsini sildiğimi sanmıştım.”</p>
<p>“Silmişsiniz. Göremiyorum.”</p>
<p>“O zaman nasıl...”</p>
<p>“Kokusunu alıyorum. Merak etmeyin. Diğer insanların alabildiğini sanmıyorum. Mamasını kusmuş ama bilmediğim bir marka.”</p>
<p>“Parent’s Choice.”</p>
<p>“Teşekkürler. Bunu hatırlayacağım.” Polise yaklaştığından beri kokuyu tanıyamadığı için aklı kurcalanıyordu. Sadece o nedenden bebekle ilgili soruları sormuştu. Genellikle öyle bir imkânı varsa, bir açıklama yapmamayı tercih ederdi.</p>
<p>Polis hafifçe gülümsedi. “Neden böyle bir şeyi hatırlayacaksınız ki?”</p>
<p>“Çünkü benim işim bu.”</p>
<p>Eldivenleri takıp taş kaldırımdan ön kapıya gitti. Ev kalın ağaçların arasındaydı. Sanki ağaçlar sadece bu iki katlı ev için oyulmuş gibiydiler. Kendra ön kapıyı açıp içeri girdi.</p>
<p>İlk izlenimi, tüm lambalar ve lamba armatürleri açık olduğu halde evin çok karanlık olduğuydu. Dışarıdaki gür yapraklar güneşin büyük kısmını engelliyordu. Koyu kahve duvarlar nedeniyle de ışık en az seviyede yansıyordu. Koyu renk yer döşemeleri de çok fazla aydınlığa izin vermiyordu.</p>
<p>Atlanta Havaalanı’nda Doane’ın dosyasının çoğunu okumuştu ve onun yalnız yaşadığını biliyordu. Aslında, dekorun ve kişisel eşyaların düzenlenmesinde bir kişiden fazlasının eli olduğu pek belli değildi.</p>
<p>Yarı açık pencereler ve hafif yan dönmüş eşyalar dışında her şey düzenli görünüyordu.</p>
<p><span style="font-weight:bold;font-style:italic;">Belki de fazla düzenli,</span> diye düşündü. Çekmecelere bakınca, orada gerçekten yaşayan adamı gösterecek tek bir mektup, yazı ya da eşya göremedi. Doane normalde de o şekilde mi yaşıyordu yoksa gitmeden arkasını temizlemiş miydi?</p>
<p>Dar tahta merdivenlerden üst kata çıktı. Üst katta iki yatak odası, bir banyo ve alt kata bakan çatı katı vardı. Belli ki Doane bu katı bir ofis olarak kullanıyordu. İçeride bir masa, dolap, yazıcı, fotokopi makinesi ve muhtemelen dizüstü bilgisayar için kullandığı bir stant vardı. Ya Doane’m kendisi, bilgisayarını götürmüştü ya da adli birimler laboratuvarda bilgisayarı inceliyorlardı.</p>
<p>Kendra büyük yatak odasına girdi. Odada sadece bir yatak, çekmeceler ve televizyon dolabı vardı. Televizyon dolabının ön kapağını açıp içine baktı.</p>
<p>Televizyon yoktu. Başka bir şey vardı.</p>
<p>Kendra kapıyı iyice açıp uzun uzun baktı. Televizyon yerine, gerçek bir tapmak vardı. Tam ortasında genç bir adamın kocaman bir portresi duruyordu. Kendra’nın gördüğü en soğuk gözlere sahip yakışıklı bir adamdı. Bu, Doane’m oğlu Kevin olmalıydı. Fotoğrafın Kevin’ın asker olduğu sırada çekildiği belliydi. Fotoğrafın etrafında gazete kupürleri, askeri nişanlar, bazıları liseye ait ödül sertifikalan vardı.</p>
<p>Kendra, Kevin’m parıldayan gülümsemesinden irkildiğini fark etti. Adamın çekici olması gereken mavi gözleri buz gibi bir küstahlıkla panldıyordu. Sadece Kevin’m yaptıkla-nm bildiği için böyle hissetmiyordu. Adamın yüzünde, ifadesinde bariz bir şeytanlık vardı.</p>
<p>Kendine gel.</p>
<p>Daha önce de kötü insanlarla yüz yüze gelmişti. Onlar da en korkunç şeyleri yapabilecek insanlardı. Neden bu gülümseme diğerlerinden daha etkileyici olacaktı ki?</p>
<p>Ama öyleydi. Kevin’m artık çocuklara ve ailelerine acı</p>
<p>çektiremeyeceğini, canlarını acıtamayacağmı düşününce büyük bir rahatlama hissetti.</p>
<p>Fakat babası, Eve’i esir tuttuğu sürece, Kevin’m korkunç mirası devam edecekti.</p>
<p>Olaydan uzaklaş. Etrafı tara. Analiz et.</p>
<p>Gözleri eşyalar üzerinde geziniyor, zihninde oluşmaya başlayan baba-oğul resmini tamamlayacak şeyler arıyordu. Kevin da babası gibi solak. En az üç kez Salt Lake City’de, iki kez bir hayalet kasabada tatil yapmışlar ve Kevin’m Amerikan yapımı bir arabadan başka hiçbir şeyi yokmuş. Doane marangozluk, çiftçilik ve araba tamirciliği yapmış. Oğlu ise amatör bir müzisyen, bir gitaristmiş. Muhtemelen kendi kendine çalmayı öğrenmiş ve ellerinin şekline bakılırsa çok da iyi değilmiş. Her ikisi de iyi avcılarmış ve iyi balık tutuyor-larmış. Ateşli silahlarla araları iyiymiş.</p>
<p>Karşısmdakileri bir süre daha inceledi. Orada başka şeyler de olmalıydı. Belki de fotoğrafların birinde, gazete haberlerinde ya da...</p>
<p>Dolabın kendisi. Muhtemelen Doane’ın kendisinin yaptığı bir şey olduğunu fark etti. Tarz ve yapı olarak Kevin’m evindeki mobilyalara benziyordu. Doane’m ona doğum gününde hediye ettiği kahve masasının tarzındaydı. Her ikisinde de Doane’m imzası vardı. İkisinin de köşeleri yuvarlak kesimdi.</p>
<p><span style="font-weight:bold;font-style:italic;">Bu dolap oldukça yeni görünüyor,</span> diye düşündü Kendra. Doane bunu nerede yapmıştı? Garajda bir çalışma alanı görmemişti. Bir yerlerde atölye mi kiralamıştı?</p>
<p>Dolabın kapağını kapattı. Artık Kevin’m yüzünü görmediği için mutluydu. Giysi dolabına baktı ve yerdeki tozda duran ayak izlerinden küçük bir çantanın alındığını hemen fark etti. Askıdaki kıyafetlere baktı. Birkaç askı boştu. Doane muhtemelen bir hafta kadar idare edecek kıyafet almıştı yanma.</p>
<p>Kendra odadan çıkıp merdivenleri inmeye başladı. Bu kez, evin arka tarafındaki uzun pencereleri incelemek için dura dura iniyordu.</p>
<p>Biraz ileride içinde alet edevat olan küçük bir baraka görünüyordu.</p>
<p>Doane’m ağaç işlerini nerede yaptığının cevabı onda olabilirdi. Merdivenlerin sonuna gelip hızla arka kapıdan çıktı. Geniş ve çitleri olmayan arka bahçeyi geçip barakaya yaklaştı. Evden göründüğünden daha büyüktü. Eğri büğrü bir yerden giriliyordu.</p>
<p>Kendra durdu. Barakanın kilidi yakın zamanda kırılmıştı ve kapısı hafif açıktı. FBI’m işi olabilir miydi? Muhtemeldi ama sanmıyordu. Kilidi kesmek daha kolay olurdu. FBI kilitli kapılan o şekilde açıyordu.</p>
<p>Kendra kapıyı açınca hava yüzünden eskiyen menteşeler gıcırdadı.</p>
<p>İçerideki elektrik düğmesini buldu, açtı ve...</p>
<p>Hiçbir şey olmadı. Elektrik yoktu ya da ampuller kmktı.</p>
<p>İyi. Kendra karanlıkta da rahattı. Bazen hâlâ karanlığı tercih ediyordu. Ayrıca yardım etmesi için telefon ekranının ışığı vardı.</p>
<p>Telefonunu çıkardı ama telefon sadece yakınını göste-</p>
<p>riyordu. Ayak seslerinin yaptığı ekodan içerisinin geniş olduğunu, birkaç parça eşyanın etrafa serpiştirildiğini anlayabiliyordu.</p>
<p>İleride. Sağda bir gölge vardı. Bir testere tezgâhı. Yanında ise kısa keresteler yığılıydı.</p>
<p>Gözlerini kısarak baktı ve askıda bir sürü bıçak olduğunu gördü.</p>
<p><span style="font-weight:bold;font-style:italic;">Köşede bir şey hareket etti.</span></p>
<p>Kendra hemen durdu.</p>
<p>Bir kemirgen mi? Hayır, daha büyüktü.</p>
<p>Nefes sesi... Yavaş ve ritmikti.</p>
<p>Bir hayvan değildi.</p>
<p>İnsandı.</p>
<p>Kendra telefonunu kapatıp hemen birkaç adım sağa</p>
<p>gitti.</p>
<p>Daha fazla hareket oldu. Ayak sesleri.</p>
<p>Ona doğru geliyorlardı.</p>
<p>Kendra bağırdı. “Kim var orada?”</p>
<p>Ayak sesleri yaklaştı.</p>
<p>Kendra durup büyük bir tahta takoz aldı. “Dur, yoksa kelleni uçururum.”</p>
<p>Ayak sesleri durdu ama sessiz ve kesik nefes daha yakındı.</p>
<p>Kendra takozu sıkıca tuttu. “Burada ne yapıyorsun? Sen de kimsin?”</p>
<p>Yumuşak bir kadın sesi geldi. “Kendra?”</p>
<p>Kendra öylece kaldı. Bu ses... Daha önce de duymuştu.</p>
<p>“Kendra Michaels?”</p>
<p>Kendra takozu indirdi. Bir an tereddüt etti ama sonra bir anda telefonunu çıkarıp ileri doğru tuttu.</p>
<p>“Tann aşkına, Margaret Douglas?”</p>
<p>Margaret başıyla onayladı.</p>
<p>Kendra nefesini toparlamaya çalışıyordu. İnanamayarak başını iki yana salladı ve telefonunu geri bıraktı. “Ama nasıl... neden?”</p>
<p>“Seninle aynı nedenden. Jane’e, o hastanedeyken kendisinin yapacaklarını yapacağıma dair söz verdim.” Margaret kıkırdadı. “Gerçekten de bir takozla kafamı uçurabileceğini mi sandın?”</p>
<p>“içeri giren kişi blöf yaparsam kaçar diye düşündüm.” “İşe yarardı sanırım.” iyice gülümsedi. “Keşke yüzünü görebilseydin. Senin kolay şaşırmayacağını düşünmüştüm. Bu konuda yanılmışım.”</p>
<p>“Hayır, aslında haklısın. Seni görünce ne kadar şok olduğumu düşün artık.”</p>
<p>“Sanırım bu da seni benim hakkımda her zamankinden daha şüpheci yapıyor.” Margaret barakanın uç köşesine gitti. “Telefonunu bu tarafa çevir, tamam mı? Şurada bir elektrik düğmesi var.”</p>
<p>Kendra telefonu o tarafa kaldırdı ve Margaret’in uzun çalışma tezgâhlarının arasından geçmesi için yolu aydınlattı. Margaret gidip elektrik düğmesini bularak tepedeki sabit flo-resan lambayı yaktı.</p>
<p>Kendra’ya döndü. “Sence de daha iyi olmadı mı? Sen</p>
<p>gelene kadar lamba yanıyordu. Polis ya da FBI ajanı olabileceğini düşündüm.”</p>
<p>“Doane’ın arabasının o gölde olduğunu nasıl bildiğinden hâlâ emin değilim ama kim olduğun ve nereden geldiğin konusunda yalan söylediğine dair bir iz göremedim.” Kuru bir sesle ekledi: “En azından henüz. Kimse sen Yaz Adası’ nda Jane’le tanışmadan önce nasıl biri olduğuna dair bir şey bilmiyor. Yani hâlâ şüphelerim var ama Joe Quinn aptal değildir. Sana net olmasa da güveniyor.”</p>
<p>“iyi.” Margaret başıyla onayladı. “Net olmayan bir güven bile hiç güvenmemesinden iyidir.”</p>
<p>“Quinn sana güveniyor, Jane sana güveniyor ama bende henüz hiç güven yok.”</p>
<p>“Sorun değil, üstesinden geliriz.”</p>
<p>“Pardon?”</p>
<p>“Şey, ikimizin de amacı aynı. Bana güvenip güvenmemen umurumda değil. Tüm bunları daha önce de yaşadım. Benim saçmaladığımı söyleyen o mantıklı aklına saygı duyuyorum. Bense bu saygıyı hak etmeden senden bekleye-mem.” Sırıttı. “Sonrasında bile bunu hissetmemek için deli gibi başka yollar arayacaksın.”</p>
<p>“Olabilir de. Bu hayvanlarla iletişim işi çok saçma ve muhtemelen düzmece.” Durdu. “Neden buraya geldin? Doane’m arabasını bulmana yardım eden arkadaşların seni buraya mı yönlendirdi?”</p>
<p>“Saçmalama. Sence bir hayvan bana yol tarifi verebilir</p>
<p>mi?”</p>
<p>“Sen söyle.”</p>
<p>“Zihinlerinde bir fotoğraf görebilirim, ama tüm varlıklar farklı görürler. Hatırladıkları şeyler de deneyimlerine bağlıdır. Her birini anlayabilmem çok uzun zamanımı aldı. Ve bir hayvan evlerin üzerindeki numaralara dikkat etmez. O yüzden, adres işi mümkün değil.”</p>
<p>Margaret o kadar aklı başında konuşuyordu ki Kendra ona yan yanya inandığını fark etti. İçtenlik, kibarlık ve o içsel ışıltısı kolay karşı koyulacak şeyler değillerdi. Zihnini temizlemek için başını iki yana salladı.</p>
<p>Ulu Tanrım, ne oyun ama.</p>
<p>Oyun muydu acaba? Margaret biraz kaçık mıydı? Margaret gözlerini kısarak Kendra’ya baktı. “İkinci aşamaya geçtin. Benim sahtekâr olduğumdan emin değilsin ama Delki biraz kaçık olabilir miyim?”</p>
<p>“Üçüncü aşama ne?”</p>
<p>“Belirsizlik, sonra tolerans.” Kendra’nm karşısında parıldıyordu. “Çünkü benden hoşlandın. Ve birlikte iyi bir denge oluşturabiliriz.”</p>
<p>“Birlikte hiçbir şey yapmayacağız.” Bir anda akima bir şey gelmiş gibi başını yana eğdi. “Dur bir dakika. Quinn’in bahsettiği koruma sen değilsin, değil mi?”</p>
<p>“Koruma mı? Ben mi?” Margaret kahkaha attı. “Daha önce hiç böyle yanlış anlaşılmamıştım.”</p>
<p>“Seni Quinn göndermedi mi?”</p>
<p>“Neden göndersin ki?”</p>
<p>“Benim yalnız olmamam gerektiği gibi tuhaf bir fikri var.” “Sana eşlik etmem için beni kesinlikle o seçmedi. Bu-</p>
<p>rada olduğumu kimse bilmiyor. Senin dışında.”</p>
<p>“Peki, neden buradasın?”</p>
<p>“Sana söyledim ya. Jane’in Eve’i bulmasına yardım etmek istiyorum. Tüm bunlar başladığında adada onun yanındaydım ve Eve için ne kadar korktuğunu gördüm. Benim yerime kurşuna hedef olmasını ancak bu şekilde ödeyebilirim. Georgia’da onun için yapabileceğim bir şey yoktu, buraya gelmeye karar verdim.”</p>
<p>“Birdenbire.”</p>
<p>Margaret başıyla onayladı.</p>
<p>“Bu kadar kısa sürede yapmak için pahalı bir seyahat</p>
<p>bu.”</p>
<p>Margaret bir an için sessiz kaldı. “Şey, Jane’in aldırmayacağını düşündüm.”</p>
<p>“Neye aldırmayacağını?”</p>
<p>“Bu hoşuna gitmeyecek.”</p>
<p>“Neye aldırmadığını?”</p>
<p>“Hastanede onu ziyaret ettiğimde çekmecesinden onun kimliğini ve kredi kartını aldım. Bunlara hastanede ihtiyacı olmayacağını biliyordum.”</p>
<p>“Ondan çaldın mı?”</p>
<p>“Ödünç aldım. Bir sonraki görüşümde ona geri vereceğim. Buraya gelebilmek için başka bir yol bulacak vaktim yoktu. Sorsaydım Jane izin vermeyebilirdi.” Basit bir şekilde ekledi: “Ve onun için gitmem gerekiyordu. Bir şey yapılma-saydı, hastanede endişelenip duracaktı.”</p>
<p>“Uçağa nasıl bindin? Jane’e hiç benzemiyorsun/’</p>
<p>“Kimliği yeni değildi ve arkadan bağladığımda saçlarım daha koyu renk duruyor. Güvenlik görevlisi kimliğime bakarken onunla sohbet edip durdum. İnsanların dikkatini dağıtma konusunda iyiyimdir.”</p>
<p>“Bunun doğru olduğunu görebiliyorum. Para da çaldın</p>
<p>mı?”</p>
<p>“Tabii ki hayır. Biraz param var. Olduğum yerde para kazanmanın bir yolunu hep bulurum. Sadece buraya gelmek için bir yol bulmam gerekiyordu.”</p>
<p>Kendra dehşete düşmesi gerektiğini biliyordu ama tuhaf bir şekilde Margaret’ten büyülenmesine engel olamıyordu. Bir dansçının kıvraklığı ve zarafetiyle geçiyordu hayatın içinden. Tenini ve etrafını rahatlatan bir akıcılığı var gibiydi.</p>
<p>Kendra sadece büyülenmekle kalmamış, Margaret Do-uglas’a karşı delice bir koruma hissine kapılmıştı. “Kendine para sağlamak için bir-iki banka soymayı mı planlıyordun?” “Hayır, tabii ki. Ben çok dürüstümdür. Sadece bazen bir özelliğini diğeriyle dengelemen gerekiyor. Ayrıca, para kazanmanın bir sürü yolu var. Ben bunu her zaman başarıyorum. Çok yetenekliy imdir.”</p>
<p>“Tuhaf bir kasabada bunu nasıl yapmayı planladığını duymak için sabırsızlanıyorum ve...”</p>
<p>“Artık paraya ihtiyacım yok. Onu sonra düşünürüm.” Kendra başını iki yana salladı. Kızın nasıl hayatta kalacağı konusunda endişelenmeyi kes. Onu ilgilendirmiyordu. “Atlanta’dan ne zaman ayrıldın?”</p>
<p>“Bu sabah ilk uçakla. Birkaç saattir buradayım. Polis</p>
<p>memurunun beni içeri almayacağını düşünerek bahçede ve burada dolaştım.”</p>
<p>“Yararlı oldu mu bari?”</p>
<p>“Sanırım.” Barakaya baktı. “Burada bir şeyler olabilir. Doane’m burada yalnız yaşadığını biliyorum. O, öfkeli ve gergin bir adam. Komşularının yanmdayken bunu saklamış olabilir ama öfkesi hep vardı. Burada mobilyalarla çalıştıktan sonra sakinleşiyordu. Yan evdeki çocuk dışında hiç misafiri olmazdı ama genellikle tepedeki küçük yoldan onu ve evini izleyen biri olurdu.”</p>
<p>“Bunları sana birisi söylemiş olmalı.” Kendra bunları söylediği anda, insanların onun nasıl çıkarım yaptığını anlamadıklarında söyledikleri şeylerin aynısını tekrarladığını fark etti. Fakat bu farklıydı.</p>
<p>Margaret gülümsedi. “Birisi değil ama bir şey diyebilirsin. Tepedeki kuşlardan bunları öğrenebildim. Kuşlar duygusal durumlara karşı aşın derecede hassas ve yerleşiktirler. Aynı yerde yıllarca kalabilirler. Davranış şekillerini tanırlar.”</p>
<p>Kendra başıyla onayladı. Margaret oldukça sakin bir dille açıklıyordu. Tıpkı Kendra’nın olaylan anlattığı gibi net bir ifade kullanıyordu. Margaret’e öncekinden daha fazla inanmıyordu ama Kendra ona inanmak istediğini fark edince şaşırdı. “Ben... anladım.” Hafif bir alayla sordu, “Peki, bu kuş-lann Doane’ı nerede bulacağımıza dair bir fikirleri var mı?” “Korkarım ki yok.” Kıkırdadı. “Kuş beyinli denmesinin bir nedeni var. Onlardan sadece Doane’ı izleyen adamı anlayabildim. Adam muhtemelen Venable’m ajanıydı. Gerisini Carlie’den öğrendim.”</p>
<p>“Carlie?”</p>
<p>“Carlie bir Alman kurdu. Yan evde yaşayan Ron isimli genç çocuğun köpeği. Çocuk sık sık gelip Doane’a araba tamirinde yardım edermiş. Çoğu zaman Carlie de onlarla gelip çocuğun yanında dururmuş.” Omuz silkti. “Çocuk yanlanndayken Doane, köpeğe iyi davranırmış ama Carlie tek başına bahçeye girdiğinde Doane farklı olurmuş. Bağırıp onu kovalarmış.” “Yani Doane köpeğe bile rol mü yapıyormuş?” “Hayvanlarını seven insanlar, onlara soğuk davranan birini hep hatırlarlar. Doane harekete hazır olana kadar şüphe çekecek bir şey yapmak istememiştir. Bu oyunundaki her adımda zekice davranmış. Sahnedeyken mükemmel ve örnek alınacak bir komşu, örnek bir vatandaş, iyi bir adammış.”</p>
<p>“Ama Carlie onunla ilgili kötü şeyler söylemiş.” “Sadece etrafta kimse yokken öyle yapıyormuş. Carlie’ nin kafası karışmış. Doane onu huzursuz ediyormuş.” Margaret kaşlarını çattı. “O yüzden Doane’ı arka kapıdan izliyormuş. Doane bu barakada çok vakit geçiriyormuş.”</p>
<p>“Ziyaretçisi olmuş mu hiç?” Ne yapıyordu böyle? Kendra yorgun bir halde düşündü. Margaret’in oyununu oynuyor ve sanki tamamen mantıklıymış gibi davranıyordu. “Boş ver. Sormadım say.”</p>
<p>“Zor olduğunu biliyorum,” dedi Margaret anlayışlı bir şekilde. “Etrafındaki varlıklara bakmanın yepyeni bir yolu bu. Ve biliyorsun ki bana inanmaya başlarsan, onlara bir daha asla aynı şekilde bakamayacaksın. Bazı insanlar için bu daha korkunç bir şey.”</p>
<p>“Bu konuda endişeleneceğimi sanmıyorum.”</p>
<p>“Belki de. Bilemezsin. Sorunun cevabına gelince, kimse barakaya gelmiyormuş ama bazen Doane buradan çıkıp saatlerce ormanda kayboluyormuş.” Düşünceli bir şekilde devam etti. “Belki de orada Doane’ı arabayla bekleyen biri vardı.” “Blick mi?”</p>
<p>“Blick onun suç ortağıydı ve rahatça hareket edebiliyordu. Mantıklı. Ya da Blick, Doane’a başka bir araba temin etmişti. Doane ormandan alıp kendisi kullanabiliyordu.” “Yani Doane ormana gitmek daha kolay olduğu için buraya geliyor olabilir.” Omuz silkti. “Hepsi tahmin ve senin Alman kurdunun söylediklerine inanacak halim yok.”</p>
<p>“Neden olmasın? O, insanların çoğundan daha onurlu. Savaş baltalarım çıkarma.” Elini kaldırdı. “Sen sordun, ben cevap verdim. Şimdi seni rahatsız edecek şeylerden uzaklaşalım. Olayları anlamak için daha kabul edilir bir yol bulmaya çalışacaksın.” Etrafı işaret etti. “Başla, hadi.”</p>
<p>Kendra kuru bir sesle, “Senin iznine ihtiyacım yok, Margaret,” dedi ve barakaya bakmak için döndü. Nesnelerin çoğu hâlâ gölgelerin altındaydı ama bir düzine paslanmaz çelikten yuvarlak bıçağın yansıması duvara vuruyordu. İçeride ağaç işleme aletleri vardı. Bir testere tezgâhı, torna tezgâhı ve Kendra’nın bilmediği birkaç alet daha göze çarpıyordu. Kendra makinelerin yapılarım kontrol etti ama hiçbiri Doane’m arabasında gördüklerine uymuyordu.</p>
<p>“Doane son birkaç haftadır burada çalışıyormuş.” Kendra yeri işaret etti ve elini yerdeki yoğun testere tozunun üzerindeki büyük ayak izlerinde gezdirdi.</p>
<p>“Fakat sanırım son birkaç günde buraya başkaları girip araştırma yapmıştır,” dedi Margaret.</p>
<p>“Yapmışlar. Onların ayak izlerini de görebilirsin ama onlar Doane’m dolabında gördüğüm botların numarasıyla uyuşmuyor. Ve bu tozlar yeni kesilmiş bir kiraz kerestesinin. Çok keskin bir kokusu vardır. Anlıyor musun?”</p>
<p>Margaret başıyla onayladı. “Tüm baraka öyle kokuyor.” “Demek ki bir haftadan daha önce kesilmiş olamaz.” Kendra küçük bir torna tezgâhının üzerinde duran aletlerin yanma gidip üzerindeki dallı budaklı metal levhalara dokundu.</p>
<p>Margaret bir tanesini aldı. “Bunlar ne?”</p>
<p>“Torna için örnek onlar. Dekoratif ağaç kesimi için kullanılır. Senin tuttuğundan bir yonca yapılır.”</p>
<p>Margaret gözlerini kısarak baktı. “Yoncaya benzemiyor.” “Hayır, ama üzerindeki iğneler sayesinde ağacı sorunsuzca hareket ettirerek istediğin şekli veriyorsun.” Kendra elini diğer aletlerin üzerinde gezdirdi. “Bunların her biri farklı bir desen çıkarıyor. Kör olduğum zamanlarda, ellerimi böyle oymalar üzerinde gezdirmeyi, muhteşem detayları ve desenleri hissetmeyi çok severdim. Hâlâ da bir işçiliğin kalitesini anlamak için bunun en iyi yol olduğunu düşünüyorum. Bir işçiliğe bakarak o işin güzelliğini takdir edebilirsin ama ancak onu hissederek oymaların etkisini anlayabilirsin.” Tornaya baktı. Üzerinde bir plaka takılıydı. “Bu onun son işi olmalı.”</p>
<p>Margaret eğilip baktı. “Ne modeli?”</p>
<p>Kendra bir süre inceleyip daha yakından bakmak için diz çöktü. “Söylemesi zor. Bir geometrik desen. Şey gibi...” Durup dondu.</p>
<p>Daha önce gördüğü bir desendi.</p>
<p>Doane’m yatak odasındaki dolap değildi. Başka bir şeydi...</p>
<p>Tabii ya.</p>
<p>Kendra doğrulup hızla kapıya gitti.</p>
<p>“Nereye gidiyorsun?” Margaret şaşırmış bir şekilde sordu.</p>
<p>Kendra cevap vermedi.</p>
<p>“Ben de seninle gelebilir miyim?”</p>
<p>Kendra yanında kimseyi istemiyordu. Kız muhtemelen eline dolaşacaktı.</p>
<p>Ancak onu burada yalnız bırakmak da istemiyordu. Yine o kahrolası koruma hissine yakalanmıştı.</p>
<p>“Tamam, gel.” Kapıyı hızla açtı. “Çabuk ol. Hemen.”</p>
<p><a id="bookmark3"></a><span style="font-weight:bold;">Yedinci Bölüm</span></p>
<p><a id="bookmark4"></a><span style="font-weight:bold;">Gwinnett Hastanesi</span></p>
<p>Jane, “Güney Utah hakkındaki <span style="font-weight:bold;font-style:italic;">National Geo</span> makalelerini buldun mu?” diye sordu. Caleb odaya yeni girmişti. “Ben Wyoming’de bir şey bulamadım.”</p>
<p>“Henüz bakamadım. Doktorunu odayı bir çalışma odasına çevirmene izin vermezse tekrar kötüleşeceğine ikna etmeye çalışıyordum.” Oturup tekrar bilgisayarını açtı. “Hemen bakıyorum. Colorado’yu denedin mi? Doane’in güvenli evi oradaymış.”</p>
<p>“Goldfork civarındaki bölgelerin çoğunu taradım. Benzer bir şey bulamadım.” Eve’i gördüğü rüyasından akimda kalanları detaylı şekilde çizmişti. Fotoğraflara baktı. “Zaten hiçbir şey tanıdık gelmiyor, kahretsin. Dağlardaki herhangi bir yol, herhangi bir manzara olabilir. Başka bir eyalet deneyeyim dedim. Şansımın yaver gideceğini umuyorum.” Kaşlarını çattı. “Şu yolun yanındaki ağaç biraz değişik. Türü ne?”</p>
<p>“Bilmiyorum.” Ceptelefonuyla fotoğraf çekti. “Araştıracağım.”</p>
<p>“Acele eder misin? Önemli olabilir. Bu...” Sustu. “Hiçbir şey ifade etmeyebilir de. Özür dilerim, Caleb. Sen çok iyiydin ve çok... sabırlıydın. Benim için bunu yapmak zorunda olmadığını biliyorum.”</p>
<p>“Hevesin kırılıyor olmalı.” Caleb gülümsedi. “Yoksa bu kadar kibar olmazdın. Bunu yapmam gerektiğini biliyorsun. Sadece Eve’e yardım etmek istediğimden değil, bunun beni bir düşman değil müttefik olarak görmeni sağlayabileceğini düşündüğümden.”</p>
<p>“Seni hiçbir zaman düşman olarak görmedim. Ben sadece, asla...”</p>
<p>“Bunu kelimelerle ifade etmek zorunda değilsin. Seni suçlamıyorum.” Bilgisayar ekranına baktı. “Görmek istediğinden fazlasını görüyorsun. Bu da benim işimi zorlaştırıyor. Senden uzak durmalıyım. Sana zarar verebilirim ve senin de bana zarar verebileceğini düşünmeye başladım.” Başını kaldırıp gülümsedi. “Fakat o kadar bencilce olmayan şeyler yapmak için fazla kötüyüm. Sadece seni uyarmak istedim.” Jane gözlerini Caleb’den uzaklaştırdı. “Utah. Bana Utah fotoğrafları göster.”</p>
<p>“On dakika.” Tekrar bilgisayar ekranına baktı. “Yeri belirledim ve...”</p>
<p>“Bana neden söylemedin, Jane?” diye sordu Mark Trevor. Jane gözlerini hemen kapıya çevirdi. “Merhaba, Trevor. Neden söyleyecektim ki? Çevremde zaten yapmam gereken</p>
<p>şeylere karışan bir sürü insan var.”</p>
<p>“Göl evine gidip senin tekrar hastaneye geldiğini Ve-nable’dan mı öğrenmem gerekiyordu?” Yatağa doğru gitti. “İyileşene kadar San Juan’daki hastanede kalmalıydın.” Ca-leb’e baktı. “Merhaba, Caleb. Onu hastaneye daha erken getirmeliydin. O zaman bu durumda olmazdı.”</p>
<p>“Seninle tartışmayacağım bile.” Caleb ayağa kalktı. “İkimiz de biliyoruz ki Jane’in tam da bana ihtiyacı olduğu anda orada olduğum için şanslıydım.” Durdu. “Sen değildin.”</p>
<p>“Şimdi buradayım. Dün gece burada onunla kaldığın belli. Bu gece de kalmana gerek yok. Ben ona bakarım.” Kıvılcımlar. Şimşekler. Düşmanlık.</p>
<p>Jane’de hiçbiri yoktu. “Gece benimle kimse kalmadı. Ve senden gelmeni ben istemedim, Trevor. Senin seçimindi. Yoluma çıkmana izin vermeyeceğim.” Caleb’e baktı. “Ve sen bana Utah fotoğraflarının sözünü verdin.”</p>
<p>Trevor konuşmak için ağzını açtı, sonra omuz silkti. “Her neyse. Yapmak istediğim son şey yoluna çıkmak. Tabii neden bahsettiğini bilirsem.” Yataktaki açık çizim defterine baktı. “Bu nedir?”</p>
<p>“Rüyayla ilgili işler,” dedi Caleb. “Jane dün gece rüyasında Eve’i gördü. Cira’yı gördüğü rüyalarına çok benzediğini söyledi.” Dudaklarını büzdü. “Sanınm o dönemde sen de onunlaymışsın. Başka bir şey söylememe gerek yok. Muhtemelen benden fazlasını biliyörsündür.”</p>
<p>“Evet, biliyorum. Canını yaktı mı?”</p>
<p>“Evet ama atlatmaya çalışıyorum.”</p>
<p>Trevor tekrar deftere baktı. “Çok detaylı. Cira’yı ararken yaptığın gibi belli işaretleri ve alanları arıyorsun. Şansın var mı?”</p>
<p>“Henüz yok. Rockies’te bir yerlerde. Tek bildiğim bu.” Yüzünü buruşturdu. “Sanırım bildiğim tek şey bu. Hiçbir şey bilmiyorum. Çoğu zaman Cira’yla ilgili rüyalarımın gerçeği yansıttığından emin olamıyordum. Gerçek olsalar da sadece ona özgü olmadığını kim garanti edebilir? Eve’i görene kadar Cira’ya özgü olduğunu düşünüyordum. Belki de bu sadece bir hayaldir.”</p>
<p>“Hey, öyle olmadığını sana söyleyemem.” Trevor, Jane’in elini tuttu. “Ama Cira’yı ararken sana çok özel bir şey oldu. Kimse benden daha pragmatik değildir ve sen beni bile uçurdun.” Jane’in gözlerine bakıyordu. “Bunu daha önce de yapmıştın aslında. Fakat Cira senin için de benim için de gerçekti.” Gülümsedi. “Hayal kurmakta yanlış bir şey yok. Ben de son zamanlarda hep hayal kuruyorum.”</p>
<p>Jane gözlerini ondan alamıyordu. Trevor büyüleyici şekilde yakışıklı olduğundan değil; Jane buna yıllar içinde alışmıştı ama onda değişik bir şey vardı. Trevor, Jane’in en kırılgan zamanında sevgilisi olmuştu ve Jane onun yüzündeki tüm ifadeleri bildiğini düşünürdü. Ancak onda tutkuyla alakası olmayan bir arzu vardı. Bu başka bir şeydi, daha derindi...</p>
<p>“Ah, evet,” dedi yumuşak bir sesle. “Benim için birlikte geçirdiğimiz zamandan daha gerçek bir şey yok. Şu anda hissettiğim şey dışında.” Jane’in elini dudaklarına götürüp av-cunu öptü. “Bunu hissediyor musun, Jane?”</p>
<p>Jane ne hissettiğini bilemiyordu. Bir anda nefesi kesildi ve kendini bir uçurumdan aşağı bakıyormuş gibi hissetti. Hayır, aşağı değil, ufka bakıyordu. Trevor’la ilgili tüm duyguları hissettiğini düşünürdü ama hiç böyle hissetmemişti. Tuhaf ve ürkütücüydü. Elini çekti. “Bizim ilişkimiz yürümedi. Tekrar hayatıma girmeni sana ben söylemedim, Trevor.” Bilgisayarına baktı. “Şu an benim için gerçek olan tek şey ise muhtemelen hiçbir mantıklı yanı olmayan bir şeyden mantıklı bir şeyler çıkarmak.”</p>
<p>Trevor bir an konuşmadı. “Tamam, konuyu kapatacağım.” Tekrar çizimlere baktı. “Benden ne yapmamı istediğini söyle. En yakın kütüphaneye gidip bu bölgeyi andıran tüm belgelerini inceleyebilirim. Ya da bilgisayarı açarım ve...” “Sana ihtiyacımız yok, Trevor,” dedi Caleb.</p>
<p>Jane keskin bir şekilde nefes alıp Caleb’e baktı. Karanlık. Ateş. Güç.</p>
<p>“Senin bana ihtiyacın olmayabilir ama Jane’in var,” dedi Trevor ipeksi bir sesle. “Ona sor.”</p>
<p>“Geri bas, Caleb,” dedi Jane. “Mümkün olan tüm yardıma ihtiyacım var ve Trevor bana daha önce de yardım etti.” “Cira ve sevgilisi Anthony konusunda,” dedi Caleb. “Doğru, sizin daha önce iki konuda deneyiminiz var. Bununla yarışması zor ama imkânsız değil.” Trevor’m gözlerine baktı. “Her durumda, kal ve bakalım işler nasıl gelişecek. İlginç olabilir.”</p>
<p>“İzin verdiğin için minnettarım,” dedi Trevor alaycı bir</p>
<p>tavırla. “Kütüphane mi bilgisayar mı, Jane?”</p>
<p>Işık. Karanlık. Jane, iki adama bakınca, Caleb’in ve Tre-vor’m nasıl da zıt uçlar olduklarını düşündüğünü hatırladı. Onlara bakınca, bu çatışmayı daha net gördü. İkisi de kontrollü ve olgundu ama bu, onların rahatsız edici titreşimler yaymalarını engellemiyordu. Elinde olsa, ikisini asla aynı odada istemezdi.</p>
<p>“Kütüphane. Çevrimiçi veritabanına girmemiş eski kitaplara bakabilirsin. Ben Cira’yı ararken, birkaçına rastlamıştım.”</p>
<p>“Doğru, rastlamıştın.” Çizimlerden birkaçını alıp kapıya gitti. “Söyleyecek bir şey bulduğum anda döneceğim. Sen sıkı bir gerçekçisin ve Eve’le ilgili rüyana dair gerçek bir şey bulabileceğini sana garanti edemem.” Başını çevirip baktı. “Ama ben gerçeğim, Jane. <span style="font-weight:bold;font-style:italic;">Hissettiğim</span> şey gerçek. Buna güvenebilirsin.”</p>
<p>Kapıyı arkasından kapadı.</p>
<p>“Bir röntgenci hissediyor gibiyim,” dedi Caleb. “Tabii eminim ki röntgenciler bu kadar rahatsız edici değillerdir, onlardaki sadece şehvettir.” Başını yana eğdi. “Gerçi burada o da vardı.”</p>
<p>“Odadan çıkabilirdin.”</p>
<p>“Hayır, çıkamazdım. Trevor’ın üzerinde cesaretini kıracak bir etki bırakmak istedim. Uzun mesafeden bunu yapamazdım.” Omuz silkti. “Yine de çok etkisi olmadı. Adam bir şey istediğinde, karşısına kimin çıktığının önemi yok. Hiç umurunda değil. Benim de değil. Birbirimize çok benziyoruz.”</p>
<p>“Tek benzeyen yönünüz bu olmalı,” dedi kuru bir sesle. “Ben sizin tam zıt uçlarda olduğunuzu düşünüyordum.” “Haklısın da. Zorlu biri ama benim asla sahip olamayacağım bir şey var onda.”</p>
<p>“Ne?”</p>
<p>“Bilmiyorum. Centilmenlik mi? Ulu Tannm, ne demode bir fikir. Yumuşaklık mı? Altın çocuktan ne beklersen o işte.” “O, yumuşak değil, Caleb.”</p>
<p>“O zaman adını sen koy. Ondan bahsetmekten sıkıldım. Trevor’ı yollaman iyi oldu.”</p>
<p>“O kendini yolladı.”</p>
<p>“Çünkü sana alan veriyor. Benim gibi bir adam senin yakınında olsa, ben bunu yapmazdım.” Gülümsedi. “Ama tabii ben altın çocuk değilim.” Başını yana eğdi. “Yine de sadece... bazen medeni olabileceğimi göstermek için bu gece yerimi ona bırakabilirdim.” Gülümsemesi kayboldu. “Ancak daha önce bilmediğim bir şeyi fark ettim. Trevor benim hayal ettiğimden daha tehlikeli. Bunu sen de hissettin, değil mi?”</p>
<p>Jane uçurumun kenarında durmuş, aşağı mı düşeceğini, yoksa ufka doğru mu sürükleneceğini bilemiyordu.</p>
<p>“Onunla ilgili konuşmak istemediğini söylemiştin. Utah işini bitirdin mi?”</p>
<p>“Sen de kesinlikle ondan bahsetmek istemiyorsun ve bu da tehlikeli bir şey.” Caleb bilgisayar ekranına baktı. “Bir dakika içinde Utah Ta ilgili sonuçlara ulaşacağım. Kayak bölgelerindeki ormanları kontrol ediyorum...”</p>
<p><span style="font-weight:bold;">Rio Grande Ormanı</span></p>
<p><span style="font-weight:bold;">Colorado</span></p>
<p>Doane, Eve’i <span style="font-weight:bold;font-style:italic;">öldürmemişti.</span></p>
<p>Zander bir an izlere baktı ve söyledikleri hikâyeyi okudu. Küçük ve sık izler önce yürümüş, sonra koşmuşlardı. Tıpkı avcının yakında olduğunu hisseden bir av gibi. Daha büyük adımlar atan daha büyük botlar ise acele etmeden avantajda olduğunu ve yok edeceğini düşünerek yürümüştü. <span style="font-weight:bold;font-style:italic;">Kendini çok zorlamıyor bile olabilir,</span> diye düşündü Zander. Eve’i yakalayıp öldürmeden önce onunla oynuyor olabilir.</p>
<p>Ya da Eve onun sandığından daha iyi çıktı ve ormanda kayboldu. Doane’ı hafiften yoruyor olabilir.</p>
<p>Her iki ihtimalde de Eve özgürdü ve Zander’ın memnun olacağı türden biriydi. Eve onun karşısına çıkabilirdi.</p>
<p>Ya da Zander onu, istediğini elde etmek için kullanabilirdi.</p>
<p>Neden olmasın? Bir parça ilahi adalet değil miydi bu?</p>
<p>Doane, Eve’i yem olarak kullanabilmeyi umuyordu. O yüzden Zander’ı arayıp Eve’le konuşturmuştu. Doane kendi oğlu konusunda takıntılı olduğundan, bir babanın çocuğuna karşı hiçbir şey hissetmemesini anlayamıyordu. Şimdi ise Doane yemini kaybetmişti ve çaresizce tekrar yakalamaya çalışıyordu.</p>
<p>Zander, Eve’in dar ayak izlerine bir kez daha baktı.</p>
<p>Daha önce ayak izlerini gizlemeye çalıştıysa da, sonrasında bunu bırakmıştı. Belki de Doane’m çok iyi iz sürdüğünü fark etmişti ve zamanını boşa harcamak istemiyordu. Ya da belki de Eve yorgunlukla savaşıyordu ve diğer savaştan vazgeçmişti. Zander, Eve hakkında bildiklerini düşünerek ilk seçeneğe daha çok ihtimal veriyordu. Eve ne kadar yorgun olursa olsun asla vazgeçmezdi. Ancak gerçekten yorulmuş olmalıydı. Son birkaç saatte Eve’in kaçış yolunun üzerinden geçti. Orman konusunda tecrübesi olmadığı, sadece hislerine ve aklına güvendiği belliydi. Doane’dan bu kadar uzun süre kaçabildiğine göre, hem hisleri hem de zekâ seviyesi epey yüksek olmalıydı. Zander, Eve’in avın özellikle de bu kısmında tuzağa düşmemesini umuyordu.</p>
<p>Tuzağı için bir avı olmazsa, Zander’m tüm yeni planları bozulurdu.</p>
<p>Dayan, Eve. Onu uzağında tut. Son beş milde seni üç kez kaybetmiş. O çok iyi bir avcıdır ama benim kadar değil. Ben seni kaybetmeyeceğim.</p>
<p>Ayağa kalktı ve Doane’m izlerine aldırmadan Eve’in izlerini takip etmeye başladı.</p>
<p><a id="bookmark5"></a><span style="font-weight:bold;">Rio Grande Ormanı Colorado</span></p>
<p>Soğuk.</p>
<p>Hareket etmeye devam et.</p>
<p>İki saat önce karanlık çökmüştü ve havanın derecesi çok</p>
<p>tan düşmüştü. Eve bundan çok daha soğuk olacağını da biliyordu.</p>
<p>Son iki saatte Doane’m izine rastlamamıştı. Bir süreliğine sıcak ve rahat evine dönmüş olabilirdi. Rutini buydu. Ava çık, Eve’i yor ve sonra geri gidip dinlen.</p>
<p>Sıcaklık ve rahatı düşününce Eve daha da sinirlendi.</p>
<p>İçini serin tut.</p>
<p>Serin mi? Her düşüncesinin havayla alakalı olduğunu düşündü.</p>
<p>Hareket etmeye devam et.</p>
<p>Kanını hareket halinde tut.</p>
<p>Doane’m fabrikadan ormana gitmek için kullanması gerektiğini bildiği yola doğru gitti. Doane’ı pusuya düşürmek için en iyi yer orasıydı ve Eve kararını vermişti. Hâlâ gücü varken Doane’dan kurtulmalıydı. Elinde silahı yoktu ama işe yarayacak bir dalı vardı. Bitkilerin arasına saklanıp onu şaşırtacaktı. Sonrasını halletmek içinse Joe’nun kendisine öğrettiği karate hareketlerine güveniyordu.</p>
<p>Kendini öldürtür müydü?</p>
<p>Bunu düşünme. İçgüdülerinin sana söylediğini yap.</p>
<p>Hareket etmeye devam et. Geceyi geçirmek için kendine bir barınak yapmadan önce yola elinden geldiğince yaklaşmak istemiyordu.</p>
<p>Ayakları ağır ve kaskatı kesilmiş bir haldeydi. Durduğu zaman, kan akışı çiğden dolayı kesilmesin diye ayaklarını ovması gerekiyordu.</p>
<p>Koş.</p>
<p>Ayağının altındaki çalılar çatırdıyordu ve uzakta bir baykuşun öttüğünü duymuştu. Eve bu yabani seslere alışmıştı. Artık onu rahatsız etmiyorlardı. Bilinmeyen şeyler onun kalbini hızla attırıp kanını donduruyorlardı.</p>
<p>Donmak. Yine havayla ilgili bir kelime. Durabileceği bir yer bulmalıydı ve...”</p>
<p><span style="font-weight:bold;font-style:italic;">Birisi onu izliyordu.</span></p>
<p>Adımlarını hızlandırdı.</p>
<p>Kalp atışları da hızlanmıştı.</p>
<p>Hayal mi ediyordu?</p>
<p>Belki.</p>
<p>Belki de Doane’m avı geçici olarak bıraktığı konusunda yanılmıştı. Belki de daha önce yaptığı gibi Eve’i kandırmıştı. Eve’e işkence etmekten zevk alıyordu.</p>
<p>Belki de birisi değildi, bir şeydi. Çalıların içinde bir hayvan ya da...</p>
<p>İnsan ya da hayvan. Her neyse, oradaydı. Eve hissedebiliyordu.</p>
<p>Başını çevirip geri baktı. Karanlıkta bir şey göremiyor-du. Şekle bakma. Harekete bak.</p>
<p>Arkasında bir şey yoktu.</p>
<p><span style="font-weight:bold;font-style:italic;">Çünkü ilerideydi.</span></p>
<p>Karanlık etrafını sarmıştı!</p>
<p>Eve’i sıkıca tutmuş, onu aşağı çekiyor, canını alıyordu.</p>
<p>Canını alıyordu.</p>
<p><span style="font-weight:bold;">Gwinnett Hastanesi Jane çığlık attı.</span></p>
<p>“Ne oldu?” Trevor koridordan odaya koştu. Elektrik düğmesine basıp odayı ışığa boğdu. “İyi misin? Ne...” Yatağın yanma oturup Jane’i kollarına aldı. “Canın mı yandı?” “Evet.” Kesik kesik nefes aldı. Kalbi o kadar hızlı atıyordu ki canı yanıyordu. “Onun için acı çekiyorum. Onun canını acıttı.”</p>
<p>“Rüya mı? Eve mi?”</p>
<p>“Rüya gibi değildi.” Yüzünü Trevor’ın göğsüne gömdü. “Çok gerçekti. Eve çok yorgundu ve üşüyordu. Sonra o geldi. Eve onun kendisini eve gittiği konusunda kandırdığını düşündü. Adam onu yere itti. Eve adam kendisini öldürecek mi bilemiyordu ve...”</p>
<p>“Hşşt.” Eliyle Jane’in sırtını ovalıyordu. “Düşün. Adam onu öldürdü mü?”</p>
<p>“Bilmiyorum,” diye fısıldadı. Titremesine engel olamıyordu. “Öldürmediyse de, sanırım Eve bilincini kaybetti. Her şey karardı.”</p>
<p>“O zaman olumlu düşünmek zorundasın.”</p>
<p>“Bana böyle saçmalıklardan bahsetme.” Trevor’ı itti. “Düşünemem. Bilmem gerekiyor. Ve ben bilmiyorum.” Yatakta doğruldu. “Tek bildiğim bunun rüya olamayacak kadar gerçek olduğu, Trevor. Sıradan bir rüya değildi,Eve’di.” “Tamam, Eve’di.” Trevor da yatağa oturdu. “Cira'vı</p>
<p>gördüğün zamanki gibi miydi?”</p>
<p>“Hayır. Evet. Gerçekti ama daha kötüydü. Eve olduğu için çok kötüydü.”</p>
<p>“Ve sen onun ölmüş olabileceğini düşünüyorsun.”</p>
<p>“Eve öyle olduğunu düşündü.” Jane gözlerini kapattı. “Hayır, sanırım ölmüş olsa bilirdim. Boşluğu hissederdim.” Gözlerini açtı. “Bunu düşünmeye devam etmeliyim çünkü onu bulmak için çabalamaya devam etmem gerek. Resim defterimi getir.”</p>
<p>“Ulu Tanrım, ellerin hâlâ titriyor.” Resim defterini uzattı. “Nasıl kalem tutacaksın?”</p>
<p>“Duracak. Durduracağım. Her şeyi zihnimde tazeyken çizmeliyim.” Gözlerine baktı. “Daha önce Eve’e uzanabildi-ğime yarım yamalak inanıyordum. Beni bilirsin. Dokunamadığım şeye inanamam ama bu rüya aynıydı. Aynı yer, aynı düşünceler vardı. Eve giden yolu bile düşünüyordu.” Kaşlarını çattı. “Hayır, bu kez fabrika dedi.”</p>
<p>“Ormanın ortasında bir fabrika mı?”</p>
<p>“Evet, kulağa delice geldiğini biliyorum fakat Eve’in aklındaki şey aynıydı. İlk rüyada biraz şok olduğum ve böyle bir şey beklemediğim için her şey karmakarışıktı...” Başını iki yana salladı. “Ama sanırım bu rüya diğerinin devamıydı. Cira’nın rüyalarını hatırlıyor musun? Bir hikâye gibi ardı ardına geliyordu.” Şakaklarını ovdu. “Tabii Cira’nın hikâyesi ben doğmadan iki bin yıl önce yaşanmıştı. Bu hikâye şu anda olabilir. Ben deliriyor muyum, Trevor? Eve’i bulmayı çok istediğim için mi buna tutunuyorum?”</p>
<p>“Öyleyse, ben de seninle tutunacağım.” Gülümsedi.</p>
<p>“Hem de sıkıca tutunacağım. Bence sen yaptığın şeye yandan fazla inanıyorsun. Hepimizi bu orman bölgesini aramaya itecek kadar kendinden emindin.”</p>
<p>“Ama henüz elimizde bir sonuç yok. Eve’in etrafındaki şeylerden ileri gitmeliyim. Eve’le alakalı olan başka şeylere önem vermeye korktum ama tüm yolları denemem gerekiyor.” Nefesini tuttu. “Onun kesinlikle Doane’dan kaçtığını düşünüyorum. Ancak Doane onun peşinde ve Eve’e yardım edecek kimse yok ama onun özgür olduğunu bilmek de güzel.” Dudaklarını ıslattı. “Tabii bu gece adam onu yakalayıp öldürmediyse.”</p>
<p>“Onu yakaladıysa da, şimdiye kadar düşündüklerimizden daha kötü olamaz.” Jane’in elini tuttu. “Diğer seçeneği zaten eledik. Sen öyle bir şey olsa bilirdim diyorsun.”</p>
<p>Ulu Tanrım, bileceğini umuyordu. “Doğru. O seçeneği çıkardım.” Resim çizmeye başladı. “Sessiz ol, Trevor. Eve’in düşündüğü her şeyi hatırlamam gerekiyor. Peşinde neyin ya da kimin olduğunu bile bilmiyordu. Kendisini aşağı çeken şeye dair güç ve karanlıktan başka bir şey düşündü mü hatırlamaya çalışıyorum.”</p>
<p>“Güç ve karanlık,” diye şüpheyle tekrar etti Trevor ve yataktan kalktı. “Şeytani bir şey gibi.”</p>
<p>“Doane’ın tanımı bu.” Defterin üzerinde gezinen elinin titremesini kesti. Zayıflığa teslim olma. Eve soğuğa ve berbat bir yalnızlığa teslim olmamıştı.”</p>
<p>“Sağır edici bir çığlıktı. Birazdan bir hemşire gelip uyumadığın için sana kızabilir.”</p>
<p>“O zaman sen onunla ilgilenirsin. Ne de olsa sen karşı</p>
<p>koyulmazsın. Kime istersen sor.”</p>
<p>“Alay mı ediyorsun?”</p>
<p>“Hayır, gerekli olduğunda kullandığın özelliklerinden biri bu. Karakterinin bir parçası. Seninle ilk tanıştığımda, sadece bundan ibaret olduğunu sanmıştım ama hâlâ başımı döndürüyorsun.”</p>
<p>“O zamanlar sadece on yedi yaşmdaydın. Bir ergen kızı avlamamak için kendime karşı büyük bir savaş veriyordum. Senden uzaklaşmam zordu.”</p>
<p>“Ama geri geldin.”</p>
<p>“Sen daha büyüktün ve ben...”</p>
<p>“Boş ver. Birlikte olduğumuz zamanları konuşmak istemiyorum. O iş bitti.” Kendini bu hatıralarına doğru sürüklenirken buldu çünkü onlar Cira’nm hikâyesinin bir parçasıydı-lar. Bir de Trevor aynı odada ve yakınında olunca, hatıraları akima üşüşmüştü. “Hemşireyi benden uzak tut. Kendre Michaels’ı aramak istiyorum.”</p>
<p>“Venable bana ondan bahsetti. Sinir bozucu biri gibi.” “Çok keskin biri. Joe beni arayıp onun Goldfork’ta olduğunu söyledi. Onunla konuşmam...”</p>
<p>“Uyanmış ne yapıyorsunuz, Bayan MacGuire?” Kırmızı ekoseli bir ceket giyinmiş hemşire kaşlarını çatmış bir halde kapıda belirdi. Yaka kartında J. RUDIN yazıyordu. “Ağrıke-siciye mi ihtiyacınız var? Ağnnız mı var?”</p>
<p>“Hayır, ağrım yok. Ben sadece...”</p>
<p>“Ama bir sorunu var.” Trevor hemşireye doğru gitti. “Geldiğinize sevindim.” Gülümsedi. “Size birkaç soru soracaktım, Hemşire Rudin. Jane ilaçları sevmez ama duygusal</p>
<p><span style="font-weight:bold;">ve psikolojik sorunlar çok berbat şeyler olabilirler, değil mi? Konuşmak için koridora çıkalım mı?”</span></p>
<p>“Siz kimsiniz? Onun...” Sonra Trevor’a gülümsedi. Jane kızların her zaman Trevor’a gülümsediklerini düşündü. “Yardımcı olmaktan memnuniyet duyarım,” dedi hemşire. “Önce işin kaynağına bakalım.”</p>
<p>“Size güvenebileceğimi biliyordum.” Trevor, hemşireyi odadan çıkardı.</p>
<p><span style="font-weight:bold;font-style:italic;">Karşı koyulamaz,</span> diye düşündü Jane. Asla üstünlük taslamıyor, sadece dünyadaki en önemli insan gibi hissetmeni sağlıyor. Böyle bir yıldız çekimine karşı koymak çok zordu. Jane bunu asla yapamamıştı.</p>
<p>Jane bunu fark ettiğinde, kendini ona teslim etmeye çok yakındı. Bu onu çok korkutmuştu ve Jane, Trevor’dan kaçmıştı. Jane bir korkusu olabileceğini şimdiye kadar asla ka-bullenmemişti. Jane, birine tamamen güvenmediği müddetçe güvendeydi.</p>
<p>Ancak Eve konusunda bir seçeneği yoktu. Çocukken kendini Eve’e adamıştı ve korkusu her saniye artıyordu. Trevor konusunda hâlâ seçeneği vardı ve onu gönderip kendini bu konuda güvene alabilirdi.</p>
<p>Ruhunu yeterince araştırmıştı. Yapması gereken tek araştırma Eve Te ilgili olandı.</p>
<p>Eve hayattaydı ve iyiydi. Kendi kendine öfkeyle bunları söyledi. Başka bir şeye asla inanmayacaktı.</p>
<p>Kendra. Kendra’nın numarasını tuşlarken içinden telefonun sesli mesaja düşeceğini umuyordu. Onu aramasındaki tuhaf nedeni açıklamak hiç...</p>
<p>“Jane?” Kendra ikinci çalışında telefonu açtı. “İyi misin? Neredesin?”</p>
<p>“Hâlâ hastanedeyim. Gittikçe iyileşiyorum. Buradan çıkmayı sabırsızlıkla bekliyorum. Hastanelerden bıktım.” “Sanırım bir rapor istiyorsun. Seni hayal kırıklığına uğratacağım için üzgünüm ama henüz anlatacak bir şeyim yok.” Bir anda sesi telaşlı geldi. “Bak, şu an bir işim var. Biter bitmez sana döneceğim.”</p>
<p>“Hayal kırıklığına uğradım. Sadece bir dakikanı alacağım.” Durup sonra devam etti. “Sana çizdiğim birkaç resmi göndereceğim. Çizdiğim yerin tam olarak nerede olduğunu bulmaya çalışıyorum. Dağlarda bir yerde gibi görünüyor. Ormanlık alanda. Tek bulabildiğim bu.”</p>
<p>“Sen ne diyorsun?”</p>
<p>“Sadece incele ve bak bakalım gördüğün bir yerden hatırlıyor musun?”</p>
<p>“Peki, bunu neden yapıyorum?”</p>
<p>“Çünkü Eve’in orada olabileceğini sanıyorum. Sanırım o, Doane’dan kaçtı ve...” Jane durdu. Kendra’nm şüphelerini hissedebiliyordu ve onu suçlayamazdı. “Ben de bunu neden yapman gerektiğini bilmiyorum ama yap şunu, olur mu?” “Jane, hâlâ ateşin var mı?”</p>
<p>“Hayır, kahretsin, dinle. Ve bir ev var. Eve oranın bir fabrika olduğunu düşünüyor. Sanırım ormanın ortasında bir fabrika sana bir şeyler çağrıştırır.”</p>
<p>“Hepsi bu mu?”</p>
<p>“Eve’in fazla zamanı olmadığını düşünmem dışında, evet. Ona bir şey oldu.” İçinden bir ses telefonu kapatmasını</p>
<p>söylüyordu. Söylemesi gereken her şeyi söylemişti.</p>
<p>Ve Kendra’mn onun tamamen aklını kaybettiğini düşünmediğini umuyordu. “Söylediklerimi yabana atma. Lütfen. Sadece akimda olsunlar ve düşün. Şimdi kapatıyorum. Meşgul olduğunu söylemiştin. Hoşça kal, Kendra.”</p>
<p>“Bekle. Meşgulüm ama beni böyle bırakamazsın. Nasıl? Nereden öğrendin bunları?”</p>
<p>Jane, Kendra’mn bu soruyu sormasından korkuyordu. Kendisinin de aynı durumda olsa aynı şeyi yapacağını biliyordu. “Senin kabul edebileceğin bir şekilde öğrenmedim ama buna tutunmak zorundayım çünkü elimde başka bir şey yok.” Durup kendini konuşmaya zorladı. “Bir rüya, Kendra. Sadece bir rüya.” Telefonu kapattı.</p>
<p>Kendra’nın geri arayacağını düşündü ama aramadı. Kendra muhtemelen onunla dalga geçiyordu. Ya da Joe’yu arayıp Jane’in kafayı yediğini söylüyordu. Belki bu durumda Kendra mantığını ve aklını bir kenara bırakıp Jane’in söylediklerini bir parça düşünebilirdi.</p>
<p>Evet, kesin. Hiç de olası değildi bu.</p>
<p>Yine de Kendra’nm zihnine meyve verebilecek tohumlar ekmişti.</p>
<p>Ve Jane ona ilgilenmesi için birkaç şey daha göndenneyi ihmal etmeyecekti.</p>
<p>Telefonunu çıkarıp çizdiklerinin fotoğrafını çekti. Sonra Kendra’nm telefonuna gönderdi.</p>
<p>Tanıdık ıslık sesini duydu. “Uğraş bunlarla,” diye mırıldandı. “Keşke ben orada olup kendim uğraşsaydım.”</p>
<p>“Ama değilsin,” dedi Trevor odaya girerken. “Ve o hemşire içeri gelip uyuyana kadar seninle kalmak istedi. Sana iğne yapacaktı.”</p>
<p>“Ve sen hallettin.” Tekrar çizmeye başladı. “Hiç şansı yoktu.”</p>
<p>“Tabii ki vardı. Hepimizin bir şansı vardır. Biz sadece seçimler yaparız.” Sandalyeye oturdu. “Kendra sana inanmayı seçti mi?”</p>
<p>“Muhtemelen seçmedi. Ancak o benimle tartışamadan telefonu kapattım. Sadece onun hakkında yanılmadığımı umuyorum. O kendisine mantıklı gelmese bile hiçbir bilgiyi tamamen bir kenara itmez. Onun her şeyi depoladığına ve ihtiyacı olduğunda kullandığına inanıyorum.”</p>
<p>“Etkileyici. Takdir ettim. Çoğumuz sadece bizim için önemli olan şeyleri depoluyoruz.” Sandalyesine yaslanıp Jane’in çizimlerini izledi. “Eve sen çocukken hayatına girdiğinden beri, Eve’le ilgili her şeyi depoluyorsun. Benimle ilgili depoladığın şeyler var mı?”</p>
<p>Tutku. Sıcaklık. Kahkaha. Altın bir adamla geçirilen altın saatler.</p>
<p>“Bazı şeyler var.”</p>
<p>“Fakat benim depolayıp saklamanı istediğim şeyler değil.” Gülümsedi. “Yine de idare eder. Seks de iyidir. Seks harikadır. Hem de güçlüdür. Seth Caleb konusunda bazı gözlemlerim var. O söz konusu olduğunda sen çok erotik hissediyorsun. Sende bu hissi uyandırıyor.”</p>
<p>Jane cevap vermedi.</p>
<p>“Ama ben bununla başa çıkabilirim, Jane. Sadece birlikte nelere sahip olduğumuzu sana göstermem gerekiyor.”</p>
<p>Bilgisayarını aldı. “Şimdi işe geri dönelim. Dünkü kütüphane işi iyi gitmedi. Park hizmetlerinde çalışan orman mühendisi birkaç arkadaşıma senin çizimlerini göndereceğim. Belki bir şeyler çıkar.”</p>
<p>“Orman mühendisi mi? Senin tanımadığın birileri var mı, Trevor?”</p>
<p>“Ben dolu dolu bir hayat yaşadım. İnsanlar da bu dolu hayatın bir parçası. Çoğunu severim de. Sevmediklerimi ise dikkate almamamın ve onlardan kurtulmanın bir yolunu bulurum.” Başını kaldırıp gülümsedi. “Bir de çok sevdiğim ve özel bir yerde sakladıklarım var.” Jane’in cevap vermesini beklemeden bilgisayarına döndü. “Karısıyla yatakta geçirdiği zamandan fazlasını ormanda geçiren çok zeki bir adam var. Adı Joseph Hansen. Karısı pek beğenmese de ders verdiği üniversite çok beğenilir. Bakalım o senin çizdiğin yerlerle ilgili bir şey bulabilecek mi?”</p>
<p><span style="font-weight:bold;">ı</span></p>
<p><span style="font-weight:bold;">Rio Grande Ormanı</span></p>
<p><span style="font-weight:bold;">Colorado</span></p>
<p>Alevler. Turuncu ve mavi yanıyorlar.</p>
<p>Ormanın sakinliğinde çatırdayan dallar.</p>
<p>Orman...</p>
<p>Eve gerildi. Bakışlarını yanan kamp ateşinden alıp etraftaki açıklığı taradı.</p>
<p>Sıkıca bağlanmıştı.</p>
<p>Acı çekiyor, nefes alamıyordu. Ölmüştü.</p>
<p>Hayır, ölmemişti, karanlıktı. Birisi onu bayıltmıştı.</p>
<p>Doane yapmıştı. Doane neredeydi?</p>
<p>Oturmaya çalıştı.</p>
<p>Zorlanıyordu. Elleri bağlanmıştı.</p>
<p>Yine Doane’a yakalanmıştı, kahretsin.</p>
<p>Nerede...</p>
<p>“Merhaba, Eve.”</p>
<p>Arkasmdaydı. Hayır, gözucuyla Doane’m ateşe doğru geldiğini görebiliyordu.</p>
<p>Kaskatı kesildi ve nefes alamadı.</p>
<p>Doane değildi!</p>
<p>Kaslı ve atletik bir yapısı vardı. Pantolonundan yün ceketine kadar, tamamen siyah giyinmişti. Kısacık kesilmiş beyaz saçları, keskin ve ince saçlı bir yüzü, koyu renk gözleri vardı. Yaşı altmış mı? Söylemesi zordu. Daha genç bir adam gibi hareket ediyordu.”</p>
<p>“Tahminimden daha çabuk kendine geldin.” Ateşin diğer tarafına gidip yere oturdu. “Sadece bileklerini bağlamama ve ateş yakmama yetecek kadar baygın kalmanı istemiştim ama işlerimi ucu ucuna yetiştirdim.”</p>
<p>“Sen kimsin?”</p>
<p>“Beklediğin kişi değil miyim? Ama ağaçların arkasından seni izlediğimi biliyordun, değil mi?”</p>
<p>“Evet.”</p>
<p>“Fakat ben hiç ses yapmadım. Uzun zamandır bu işi yapıyorum ve hiç hata yapmam.”</p>
<p>“Bu kez de yapmadın. Sadece orada olduğunu biliyordum.”</p>
<p>“İçgüdü. Harika bir şeydir. Doane peşindeyken seni ha</p>
<p>yatta ve özgür tutan şey buydu muhtemelen. İzlerinden bazı hatalar yaptığını anladım ama içgüdüler birçok hatayı örter.” “Sen kimsin? Ve beni, Doane’ı nereden tanıyorsun?” Adam gülümsedi. “Düşün. Sence kim olabilirim?” “Ben tahmin oyunlarını sevmem.” Adama baktı. Havalı. Güvenli. İfadesinde sadece alay ve merak vardı. “Ve bu şekilde bağlı olmak da hoşuma gitmiyor.” Uzanıp boynuna dokundu. “Karate. Şahdamarıma bastırıp beni bayılttın. Bunu da sevmedim.”</p>
<p>“Zorlu bir rakip olabileceğini düşündüm. Seni bayıltıp kalıcı hasarlardan korundum.”</p>
<p>“Sen de Doane’ın adamlarından mısın?”</p>
<p>“Bir Blick daha mı? Çok küçük düşürücü.”</p>
<p>Eve bakışlarını adamdan alıp ateşe çevirdi. “Doane’ın adamı değilsen, ateşi söndürmelisin. Duman, Doane’ı koşarak buraya getirir.”</p>
<p>Adam gülümsedi. “Ama bu benim umurumda değil, Eve.”</p>
<p>Eve o anda adamın kim olduğunu anladı.</p>
<p><a id="bookmark6"></a><span style="font-weight:bold;">Sekizinci Bölüm</span></p>
<p>Eve’in gözleri kocaman açılıp şoktan kaskatı kesildi. “Ah, parçaları birleştirdin.” Bir çubuk alıp uzandı ve ateşi karıştırdı. “Daha hızlı yapmalıydın. Ne de olsa, senin durumunda fazla seçenek yok.”</p>
<p>“Beklediğim sen değildin ama şimdi sesinden tanıdım.” Eve dudaklarını ıslatıp adamın yüzüne baktı. “Sen Lee Zan-der’sm.”</p>
<p>“Evet.”</p>
<p>“Doane’a bu tuzağa adım atmayacağını söylemiştin.” “Atmıyorum da. Onu kendi tuzağıma getireceğim. Onun yaklaşmasını ve oyununu oynamasını beklemenin sıkıcı olacağını düşündüm. Hızlı bitmesi daha iyi.”</p>
<p>“Yani sen onun peşinden geldin.”</p>
<p>Zander gülümsedi. “Ve oyunun ilginç bir hal aldığını gördüm. Ondan kaçmayı nasıl başardın?”</p>
<p>“Gerçekten umurunda değil.” Bileklerindeki iplere baktı. “Ve benim sana zarar vermemden de endişe etmiyordun. Beni kaplana sunulacak bir oğlak gibi sarmaladın.”</p>
<p>Zander kıkırdadı. “Kendine haksızlık ediyorsun. Senin oğlağa benzer yanın yok, Eve. Ve Doane kaplan değil. O, doğası gereği daha çok bir sürüngene benziyor.”</p>
<p>Hayır. Eve, kaplana benzeyenin Zander olduğunu düşündü. Nadir bulunan beyaz bir kaplandı. İnce, güçlü ve ölümcül. Rahat, neredeyse ağır kanlı bir görüntüsü olmasına rağmen Eve onun bu halinin bir saniyede değişebileceğini biliyordu. “Her neyse. Doane’ı getirmek için beni yem olarak kullanıyorsun.”</p>
<p>“O beni tuzağına çekmek için seni kullanıyordu. Yemi çalıp kendi kapanımı kurmanın uygun olacağını düşündüm. Benim mizah duyguma iyi geldi.”</p>
<p>“Bu durumda bir mizahi yan görmediğim için beni affet,” dedi Eve alaycı bir tavırla. “Ben sadece bir parça et üzerine kavga eden iki pislik görüyorum. Neden beni rahat bırakıp birbirinizin peşine düşmüyorsunuz?” Ateşi işaret etti. “O ateşi Doane koşarak buraya gelsin diye sen yaktın. Bir yem olarak bana ihtiyacın var mı?”</p>
<p>“Emin değilim.” Başını yana eğdi. “O zamanlar iyi bir fikir gibi görünmüştü. İhtimalleri düşüneceğim. Burada oturup sana bakarken, yaptıklarımın başka bir nedeni olabilir mi diye düşünüyordum.” Omuz silkti. “Bunu kabul etmesi benim için zor. Genelde kararımı verip doğrudan hedefe giderim. Asla ikinci kez kendimi sorgulamam.”</p>
<p>“Senin için ne hoş,” dedi Eve alay eder gibi. “Hep mükemmel olduğunu düşünmek harika olmalı.”</p>
<p>“Mükemmel mi? Kimsenin bu kelimeyi benim için kullanacağım sanmam.” Durup düşündü. “ Sadece işimi yaparken bu sözcüğe yaklaşıyorum.”</p>
<p>“Cinayet yani,” dedi sertçe. “Doane gibi.”</p>
<p>“Doane seni bir yem gibi sallandırırken, telefonda bunları konuşmuştuk. Ben Doane ya da oğlu gibi değilim. Çocukları öldürmem. Üstelik hem Doane hem de oğlu benim yanımda amatörlerdi.”</p>
<p>“Cinayet,” diye tekrar etti Eve.</p>
<p>Zander başıyla onayladı. “Ama onlar bir ağıl kasabıyken, ben daha çok Rönesans katilleri gibiyim.”</p>
<p>“Can almak. Temele inersen, önemli olan tek şey bu.” Eve durdu. “Beni öldürecek misin?”</p>
<p>“Hedef sen değilsin.”</p>
<p>“Ama Doane buraya gelmeden beni bırakmazsan, ben tanık olacağım.” Dudaklarını büzdü. “Bir Rönesans katili tanık bırakmak istemezdi, değil mi? Yoksa zekice ya da etkili hareket etmiş olmazdı.”</p>
<p>“Benimle dalga mı geçiyorsun?” Gözlerini kısarak baktı. “Benden hiç korkmuyorsun, değil mi?”</p>
<p>“Neden korkayım? Beni öldürürsün ya da öldürmezsin. Senden kaçabilirsem ya da seni alt edebilirsem yaparım. Ancak iki paralık bir katilin beni korkutması için bir neden yok.” “İnsanların çoğu ölümle yüzleşince korkar,” dedi düşünceli bir şekilde. “Senin korkmaman ilginç. Seninle telefonda konuşurken de aynı şeyi hissetmiştim. Neden korkmuyorsun?”</p>
<p>“Sana söyledim.” Zander’m gözlerine baktı. “İzin ver,</p>
<p>gideyim. Ortadan kaybolurum. Tanık olmam. Doane’m ölmesi umurumda değil. Ben de bunu yapmayı düşünüyordum.”</p>
<p>“Öyle mi?” Kaşlarını kaldırdı. “Ama senin işin şefkat üzerine. Bunu yapmayı sadece düşünüyor muydun?”</p>
<p>Eve cevap vermedi. “Bırak gideyim.”</p>
<p>“Fakat arkamdan dolaşıp bana saldırabilirsin.” Sesinde hafif bir alay vardı. “Bu ihtimal her zaman var. Düşmanca içgüdülerin var gibi.”</p>
<p>“Çok eğleniyorsun, değil mi? Benim tek istediğim evime ve hayatıma gitmek. Sen umurumda değilsin. Benim için bir şey ifade etmiyorsun.” Bileklerini uzattı. “Sadece bu ipleri çözmeni istiyorum, ki Doane buraya geldiğinde bir şansım olsun. Onun ya da Kevin’m beni öldürmesine izin vermeyeceğim. Gitmeme izin vermeyeceksen, onunla savaşa-bilmem için iplerimi çöz. Seni onu öldürme zahmetinden kurtarabilirim.”</p>
<p>“Sorun değil. Onu öldürmek benim için iş değil ama Ke-vin’dan bahsetmene şaşırdım. İkimiz de onun beş yıl önce öldüğünü biliyoruz.”</p>
<p>“Dilim sürçtü.”</p>
<p>“Öyle mi?” Eve’in yüzünü inceledi. “Ben... öyle olduğunu sanmıyorum.”</p>
<p>“Ne istersen öyle san.”</p>
<p>“Hep öyle yaparım zaten,” dedi. “Aç mısın?”</p>
<p>“Hayır.”</p>
<p>“En son ne zaman yedin?”</p>
<p>“Hatırlamıyorum.”</p>
<p>“Ne yedin?”</p>
<p>“Böğürtlen.”</p>
<p>“Çok da besleyici değil.” Ceketinden deri bir çanta çıkardı. “Biraz kurutulmuş biftek ister misin?”</p>
<p>“Benim son yemeğim mi bu?”</p>
<p>“Hayır, sadece tekrar kaçman gerekirse seni ayakta tutacak bir şey.”</p>
<p>“Ama beni burada çok iyi bağlamışsın.”</p>
<p>“Doğru.” Ayağa kalkıp ateşin etrafında dolaştı. “Ama tutuklulara bir parça yemek yedirmek diplomatik olarak doğru bir harekettir. Ben hep Ceneviz Anlaşması’na uyarım.” Eve’in önünde diz çöktü. “Sana yedireyim mi? Kendin halledebilir misin?”</p>
<p>“Ben yerim.” Bağlı elleriyle bir parça et alıp dudaklarına götürdü.</p>
<p>“Bu ne güven böyle. Ya zehirliyse?” Parmaklarını şaklattı. “Doğru ya, sen korkmuyordun.”</p>
<p>“Ben kendimde değilken beni öldürebilirdin. Neden beni zehirleyesin ki?” Eti hemen yedi. “Haklısın, böğürtlenler besleyici değil. Bana fazladan güç verecek her şey iyidir.” Zander’a baktı. “Sen bile, Zander. Hayır, sen sadece katlanılabilir bir şeysin.”</p>
<p>Zander yere oturup Eve’in eti yemesini izledi. “Son birkaç günün zor geçtiği belli. Kir içindesin ve yaralanmışsın.” Uzanıp saçma dokundu. “Saçların ot yığını gibi.”</p>
<p>Eve gerildi. “Bana dokunma.”</p>
<p>“Namusunu mu düşünüyorsun?” Gözlerini kısarak Eve’ in yüzüne baktı. “Hayır, o değil. Biliyorsun, değil mi? Sana söyledi.”</p>
<p>Eve cevap vermedi.</p>
<p>“Söyleyip söylemeyeceğini merak ediyordum,” diye mırıldandı Zander. “Büyük sürprize saklar sanıyordum. Ne zaman anlattı?”</p>
<p>“Kevin’ın kafatasını uçurumdan attığımda.”</p>
<p>“Ne?” Zander kahkaha atmaya başladı. “Ne yaptın? Şahane bir şey.”</p>
<p>“O, delinin biri. Hepsi yalan.” Bakışlarını kaçırdı. “Kendi çektiği acıyı yaşatarak seni cezalandırmak istedi ve bu saçmalığı uydurdu.”</p>
<p>“Çok mantıklısın.”</p>
<p>“Herkesi dahil ettiği bu deliliğin tek mantıklı açıklaması</p>
<p>bu.”</p>
<p>“Bir açıklaması daha var.”</p>
<p>“Hayır, yok.”</p>
<p>“Katılmıyorum. Daha basit bir açıklama var.” Gülümsedi. “Benim senin baban olduğum, Eve.”</p>
<p>Eve derin bir nefes aldı. “Hayır,” dedi düz bir sesle. “Benim babam yok.”</p>
<p>“Korkarım bu imkânsız. Sandra, Meryem Ana değildi.” “Annemden bahsetme,” dedi öfkeyle. “Buna hakkın yok. Hepsi yalan.”</p>
<p>“Hemen savunmaya geçme.” Omuz silkti. “Ben dürüstlük yapıyorum. Annene saldırmıyorum. Sandra’yla ilk tanıştığımda, çok genç, güzel ve hayattaki her şeye karşı açtı. Kötü bir şey değil bu. İnsanlık hali.” Durdu. “Ama senin çocukluğun hakkında duyduklarıma bakınca, onu savunmanı hak etmiyor. O, uyuşturucuyla uçmuşken, sen kendini büyütmüşsün. Çocukluğundan itibaren kendine bakmışsın.”</p>
<p>“Bu seni ilgilendirmez. Ben Bonnie’ye hamileyken, annem kendini toparladı. Bonnie’me karşı çok iyiydi.” Zander’ın kendisine verdiği eti yere attı. “Doane’la ne tür bir oyun oynadığınızı bilmiyorum ama ben bunun bir parçası değilim. Annem bile babamın kim olduğundan emin değildi.”</p>
<p>“O biliyordu, Eve.”</p>
<p>“Neden sana inanayım ki? Hayatıma girip bana babam olduğunu söylüyorsun. Kanıtın nedir?” Başını iki yana salladı. Gözleri öfkeyle parlıyordu. “Annem dünyadaki en iyi anne olmayabilir ama en azından yanımdaydı. Sana inansam bile, cevabım değişmez. Benim babam yok.”</p>
<p>“Bence uygun. Seninle tartışmaya niyetim yok ama seni tatmin edebilecek kanıtı sunabilirim.” Gülümsedi. “Ama tabii tatminin de dereceleri vardır. Baban olduğunu kanıtla-sam bile, bu seni mutlu etmeyecek. Tam tersi olacaktır. Beni aile ağacındaki çürük elma olarak görmek bir küçümseme olur üstelik.”</p>
<p>“Benim mutluluğum umurunda değil. Ben yemim, hatırladın mı?”</p>
<p>“Tabii, nasıl unutabilirim? Fakat başka bir şeyler daha olduğunu düşünmeye başladım. Bunu ortaya çıkarmam gerekebilir.”</p>
<p>“Tek olan senin beni bağlaman ve benim özgür kalmak istemem.” Ağaçlara baktı. “Her an gelebilir.”</p>
<p>“Hayır, fark ettiysen ateşi alevleri az çıkacak şekilde yaktım. Dumanı da az. Doane ateşi görmeden ya da kokusunu almadan önce epey zamanımız var.”</p>
<p>“Neden böyle bir şey yaptın?”</p>
<p>“Emin değilim. Bir dürtü olabilir mi?”</p>
<p>“Ancak Doane Ta olan işinin bitmesini istiyorsun. Bu yüzden Doane’m sana gelmesini beklemek yerine sen buraya geldin. Öyle demedin mi?”</p>
<p>“Evet ve gelmemin ilk nedeni buydu. Ben bir profesyonelim.”</p>
<p>“Sen bir katilsin.”</p>
<p>“Benim mesleğim bu. Bu işi ya iyi yapmalı ya da hiç yapmamalı.”</p>
<p>“Tamam, gelmenin ilk nedeni buydu,” dedi Eve sabırsızca. “Başka ne nedenin vardı?”</p>
<p>“Merak? Can sıkıntısı? Artık bana para ya da bir amaç vermesi için işime ihtiyacım yok. Yıllardır yok. Benim gibi bir adam için amacının olmaması kötü bir şey. İnsanı dikkatsiz yapar bu. Ancak benim hep aktif bir aklım olmuştur. Bu hâlâ içimde bir güçtür. Beni hayata karşı ilgili yapacak bir şeye ihtiyacım olduğunu fark ettim.” Dudaklarını büzdü. “Yetişkin hayatının çoğunu ölümlerle geçirmiş bir adam için şaşırtıcı bir şey değil bu. Benim daha fazlasına ihtiyacım vardı.”</p>
<p>“O zaman git, Tibet’te bir manastıra gir.”</p>
<p>“Aslında, hayatımın bir döneminde orada zaman geçirdim. Benim için gerçek bir zaman kaybıydı. Zihinsel olarak iyi ama başka bir şey yok.”</p>
<p>Eve gözlerini kocaman açtı. Öfkeyle söylediği bu öneriye böyle bir cevap beklemiyordu. “Sonra da gerçek mesleğine mi döndün?”</p>
<p>“Mesleğimi hiç bırakmamıştım. Ülkede politik huzursuzluk yaratan Tenzin Dorje isimli bir rahibi öldürmek için manastıra gönderilmiştim.”</p>
<p>“Adamı öldürdün mü?”</p>
<p>“Hayır, o düzende anladım ki benim orada işim yoktu.” Omuz silkti. “Zaten politikacılarla uğraşmayı sevmiyorum. Onlara asla güvenilmez.”</p>
<p>“İşini yapmadın mı?” Eve dudaklarım büzdü. “Profesyonelce değil.”</p>
<p>“Paralarını alıp kaçsam profesyonelce olmazdı. Öyle yapmadım. Ünüm hâlâ lekesizdir.” Durdu. “Ama belki de öl-dürmeliydim. Rahip öldü zaten.”</p>
<p>“Öyle mi?”</p>
<p>“Tabii ki. Altı ay sonra manastıra birini daha yolladılar. Benim yarım kadar bile iyi ve dikkatli değildi ama işini yaptı.” “Peki, hiç pişman olmadın mı?”</p>
<p>“Öyle demedim. Venable benim bir şey hissetmeyecek kadar soğuk olduğumu söyler ama arada ben de bir kıpırtı hissederim.” Gülümsedi. “Ancak benim hissettiklerim diğer insanların anladığı türden geleneksel duygular değillerdir. Rahip inandığı şey için ölebileceğini biliyordu. Bir yanım</p>
<p>ona ne kadar aptal olduğunu söylemek isterken, bir yanım kafasına bir şeyle vurup onu uzaklara götürmek ve Eskimo-larm falan dinini değiştirmesine izin vermek istiyordu ama insanlar yapmak zorunda oldukları şeyleri yaparlar. Ben de dağdan indim ve onun istediğini yapmasına izin verdim.” “Ölmesine.”</p>
<p>“Evet.” Ateşe baktı. “Ölüm herkese gelecektir. îyiye, kötüye, suçluya, masuma. Bu gerçek konusunda senin bir sürü tecrüben var, değil mi? Senin Bonnie’n de iyi ve masumdu, değil mi?”</p>
<p>“Tahmin bile edemezsin. O özeldir. İyidir ve güzeldir.” Eve onun yüzüne baktı. Söylediğinde ufacık bir gerçeklik payı varsa Zander, Bonnie’nin büyükbabasıydı. Bir benzerlik bulmaya çalıştığını fark etti. Zander’ın güzel ve güçlü hatları vardı ama onda Bonnie’ye benzeyen bir yanı yoktu.</p>
<p>Zander bakışlarını ateşten kaldırdı, o an Eve’in bakışlarını yakaladı. “Bonnie bana benzemediği için rahatladın.” Eve onun kendisini bu kadar kolay okumasına sinirlendi. “Benzemesi için bir neden yok. Sen benim babam değilsin. Bonnie’nin kime benzediğini nereden biliyorsun?” “Bonnie senin hayatının en önemli kısmı. Sana meraklı olduğumu söylemiştim. Bonnie’nin kaçırıldığı zamandan bir sürü fotoğrafı var. Doğal olarak senin hayatının o kısmını da araştırdım.”</p>
<p>“Benim hayatımı merak etmenin doğal bir yanı yok.” Zander kıkırdadı. “Uzun zaman önce kaybettiğin zavallı babanı bulman sandığımdan daha fazla rahatsız etti seni.</p>
<p>Beni kabul etmen gerektiği fikrinden hoşlanmıyorsun. Senin genlerini kirletmemden mi korkuyorsun?”</p>
<p>“Seni kabul etmediğim için saçma bir soru bu.” “Erahatsız olurdun?”</p>
<p>“Lanet olsun, hayır. Ben buyum. Kendimi yetiştirdim. Yolculuğa başlamana neden olan kişinin, yolda ne yapacağını söylemek gibi bir hakkı olduğunu düşünmüyorum. Yolda ne yapacağın hayat tecrübene ve yanında kimin olduğuna bağlıdır.” Durdu. “Ve hepimizin ruhu vardır. Bazı ruhlar diğerlerinden daha güzeldir. Benim Bonnie’m...” Durdu. “Onun evreni aydınlatacak bir ruhu var. Senden ya da önceki nesillerden gelen birkaç bozuk gen, onun dünyada geçirdiği kısacık zamanda nasıl biri olduğunu değiştirmeye yeter mi sence? Bize verdiklerini değiştirir mi?”</p>
<p>“Hayır.” Gözlerini inatla Eve’in yüzüne dikmişti. “Buna inanacağını sanmıyorum, Eve. Daha duygusal bir adam olsaydım, beni bu suçtan kurtardığın için içim rahatlayabilirdi.” Yüzünü buruşturdu. “Ama maalesef duygular benim makyajımdan silindi. Belki de bir noktada zorla silindiler.” “Zorla mı? Kimse sana zorla bir şey yapabilecekmiş gibi durmuyor.”</p>
<p>“Tabii yapamaz. Sadece senin sempatini kazanmaya çalışmıştım.”</p>
<p>“Saçmalık.”</p>
<p>“Aynen öyle.”</p>
<p>“Ben duygu ya da yalan istemiyorum. Senden istediğim tek bir şey var.” Bileklerini ona uzattı, “izin ver, gideyim.”</p>
<p>Zander bir an cevap vermedi. “Olabilir ama o zaman yemimi karşılıksız olarak bırakmış olurum. Ne de olsa, daha önce de konuştuğumuz gibi benim ilk amacım buydu. Bu fikir beni dehşete düşürüyor.” Durdu. “Bir düşüneyim.” “Benimle dalga geçme. Kahretsin.” Elleri önüne düştü. Bir an için ümitlenmişti ama onun yerini hayal kırıklığı ve öfke aldı. “Sana yalvarmayacağım, Zander.”</p>
<p>“Hayır, yalvarmayacağını biliyorum. Seninle tanışmadan önce, kendi değerinin farkında olduğundan şüpheleniyordum ama artık eminim. Hem de saygı duyulacak düzeyde.” “Çünkü sen de kendi değerinin farkmdasın.”</p>
<p>Zander güldü. “Gördün mü bak, birbirimizi nasıl da iyi anlıyoruz.” Bir süre sessiz kaldı. “Benden seni bırakmamı istiyorsun.”</p>
<p>“Tekrar istemeyeceğim.”</p>
<p>“İstemedin, daha çok talep ettin.”</p>
<p>“Çünkü istediğini elde etmen için bana ihtiyacın yok. Doane dumanı gördüğünde gelecektir. O zaman onu alırsın” “Bir yolu bu olabilir,” dedi Zander. “Ama bir de ödeme kısmı var.”</p>
<p>“Sana fidye ödememi falan mı istiyorsun? Ne kadar?” “Sen benim ücretimi karşılayamazsın, Eve. Tabii sevgilin Quinn’e gidebilirim. O çok zengin ve anladığım kadarıyla ailesinden miras kalmış.”</p>
<p>“Joe bunun dışında. Bu seninle benim aramda.”</p>
<p>“Ben de öyle düşünüyorum,” dedi yumuşak bir sesle. “Sen ve ben, Eve.”</p>
<p>Sesinde Eve’in gerilmesine neden olan bir mesaj vardı. “Bunun anlamı nedir?”</p>
<p>“Bedelini Ödemen. Doane’ı avlamaktan başka bir nedenim daha olduğunu bu lanet yere gelene kadar fark etmemiştim.”</p>
<p>“Beni ondan kurtarmak mı istedin?” diye sordu alay eder gibi.</p>
<p>“Ah, bilimkurguda söyledikleri gibi bu, benim misyonumu yok ederdi. Fakat ormanda senin izlerini takip edip nasıl düşündüğünü ve içgüdülerini nasıl kullandığını öğrenirken seni tanımam gerektiğini fark ettim.” Kaşlarını kaldırdı. “Oldukça akla yatkındı. Hayatının büyük bir kısmında senin var olduğunu biliyordum ve seni görmezden gelebildim. Son beş yılda ise dosyan önümdeydi ve fotoğrafın bana bakıyordu. Sana karşı gayet soğuk ve hesapçıydım.”</p>
<p>“Yani?”</p>
<p>“Buraya gelene kadar, benim üzerimde ne kadar büyük bir etkisi olduğunu fark etmemiştim.”</p>
<p>“Ama sen duygulan olan bir adam değilsin.”</p>
<p>“O yüzden, yoğun bir meraktan olmalı. Başka ne olabilir ki?” Eve’in gözlerine baktı. “Çünkü sen mansan da inanma-san da ben senin babanım, Eve. Şu anda ben bunu unutmakta sorun yaşadığım için senin kim olduğunu, ne olduğunu keşfetmem gerekiyor, ki seni aklımdan çıkarıp uzaklaşabileyim.”</p>
<p>Eve neredeyse ona inanacaktı. Zander’m ondan alacak bir şeyi olmadığına göre, yalan söylemesine de gerek yoktu.</p>
<p>Eve’in savunmada olduğu açıktı. “Babam olup olmaman umurumda değil. Şu anda da uzaklaşıp gidebilirsin.”</p>
<p>“Gideceğim de.” Gülümsedi. “Sen de gideceksin. Tek yapman gereken burada oturup sorduklarıma cevap vermen. Merakımı gider. Sonra iplerini kesip ben, Doane’ı beklerken senin ormana koşmana izin vereceğim.”</p>
<p>Eve temkinli bir şekilde ona baktı. “Ne tür sorular?” “Quinn’le seks hayatınızı sormamdan mı korkuyorsun? Merak etme. Aşk hayatına çok girmeyeceğim. O kısmı hiç ilgimi çekmiyor.”</p>
<p>“İlgini çeken nedir?”</p>
<p>“Ormanda dolaşırken ne yaptığın. Nasıl büyüdüğün. Yenilemeler üzerinde çalışırken ne hissettiğin. Jane MacGuire. Bonnie...”</p>
<p>“Bunlar çok kişisel şeyler, Zander.”</p>
<p>“Ama bunları anlatmak konusunda tereddüt edeceğini sanmıyorum. Çok fazla sımn yok, değil mi, Eve?”</p>
<p>“Hayır, ama ben senin bilmeni isteseydim...” “Bedelini ödemen gerek, Eve. Çok büyük bir şey değil, değil mi?”</p>
<p>Eve bağlı bileklerine baktı. “Hayır.”</p>
<p>Zander deri çantasına uzanıp Eve’e bir parça daha et verdi. “Bunu yere atma.” Uzanıp ateşin üzerinden baktı. “Soru sormaya başlamadan önce bitirmeni bekleyeceğim.” “Sana bir soru soracağım.” Etten bir parça yedi. “Senin beni bırakacağın sözüne neden inanayım?”</p>
<p>“Muhtemelen inanmayacaksın ama ben sözümü tutanın.</p>
<p>Gerçek bir profesyonelliğin işaretidir bu.”</p>
<p>“Haline bak.” Eve eti yavaşça çiğnedi. “Gayet rahatsız ve sanki evinin kanepesinde uzanmış, en sevdiğin televizyon programının başlamasını beklermiş gibi bana bakıyorsun.” “Televizyon izleseydim, iyi bir benzetme olabilirdi. Sen sorularımı cevaplarken, sana bakmak niyetindeyim. Bunu dört gözle bekliyorum.”</p>
<p>“Neden? Daha az önce bana kir ve yara bere içinde olduğumu söyledin.”</p>
<p>“Bazen ikisi de insanın içindeki cesaretin ya da ilginç şeylerin göstergesi olabilirler. İlk bakışta, onları zor fark ettim. Tek görebildiğim gözlerindeki meydan okuma ve bedenindeki gerginlikti. Parlıyor gibiydin... diğer her şey yok olmuştu.” Durup ekledi. “Yüz ifadelerini görmek istiyorum. Gösterinin en iyi kısmı o olacak.”</p>
<p>“Ya bunu oynamayı reddedersem?”</p>
<p>“Senin seçimin ama aptalca olur. Kolay bir kurtuluş olabilirdi.”</p>
<p>“Bu iş baştan sonra aptallık.”</p>
<p>“Ama şu anda bu işin CEO’su benim. O yüzden, beni eğlendir ve kurtulma şansı yakala.”</p>
<p>“Sadece beni merak ettiğin için mi bunu yapıyorsun?” Uzun süre Zander’a baktı. “Babam olduğuna <span style="font-weight:bold;font-style:italic;">inanıyorsun.</span> Oyun değil.” Başmı merakla iki yana salladı. “Delilik bu. Ve hata.” “Belki de. Fakat ben nadiren yanılırım. Şu anda buna neden inandığımı duymak istemiyorsun ve bunu anlıyorum. Baban olduğumu, Sandra’nın yalan söylediğini reddediyor-</p>
<p>sun ama ben buna inandığım için, durumu lehine kullanmalısın. Merakımı gider. Sonra ben yoluma gideyim ve seni tekrar unutayım. Sen de Doane’ı yolundan çektiğimi bilerek özgür bir şekilde tekrar kaçacaksın. Sana acil durumlar için ekstra bir telefonu ve silahı nereye koyduğumu bile söyleyeceğim. Özgürlüğe bir biletin olacak, Eve.”</p>
<p>Eve gözlerini kocaman açtı. “Bunu neden yapıyorsun? Telefonum olursa, saatler içinde buraya birilerini getirebilirim.”</p>
<p>“O kadar yakına koymadım. Sen işlerini ayarlayana kadar ben Doane’ı halledip kaçmış olurum.”</p>
<p>Eve düşünceli bir şekilde ona baktı. “Senin burada olduğunu bilseler sorun olur mu? Belli ki Venable seninle çalışıyormuş.”</p>
<p>“Benim Venable Ta olayım alışıldık bir şey. Benimle konuşmak isteyen bir çok ajan ve hükümet görevlisi vardır. Sıkıntı olur mu? Öyle de diyebilirsin.” Zander gülümsedi. “O yüzden, evet, polis ya da devriye görevlileri seni kurtarmaya geldiğinde burada olmayacağım.”</p>
<p>Eve, Zander’ın yüzünü inceledi. “Ben... sanırım bana doğru söylüyorsun. Bu da seni savunmasız hale getiriyor.” “Hepsi manipülasyon. Sen inkâr etsen de ben senden seni savunmasız hissettirecek bir şey istiyorum. İkimizin eşit seviyede olduğumuzu düşünürsen, istediğimi yapman daha muhtemel olur.”</p>
<p>“Eşit seviye mi?” Bağlı bileklerine baktı. “Şu anda olamaz.”</p>
<p>Ateşin karşısından Eve’e bakarken yüzündeki gülümseme hiç silinmedi.</p>
<p>Zander bekliyordu.</p>
<p>Eve ateşe baktı.</p>
<p>Zander yanılıyordu. Hayatı hakkında konuşmak onu savunmasız yapmazdı. Eve geçmişindekilerden şu anını etkilemeyecek kadar uzaktaydı. İyi şeyleri de kötü şeyleri de kabullenmiş ve onlarla yaşamayı öğrenmişti.</p>
<p>Yalan da olsa gerçek de olsa o anda Zander’ın önerdiği anlaşma elindeki tek oyundu. Belki de ormanın ortasında acıyla da olsa kabullenebileceği tek oyundu. Oyna ve doğru olmasın ümit et. Yalan çıkarsa, bir sonraki adım konusunda endişelen. Başını kaldırıp Zander’a baktı.</p>
<p>“Sorularını sor.”</p>
<p>Zander başıyla onayladı. “Yavaşça başlayıp devam edeceğim ama hemen Bonnie’ye geçmeyi de istiyorum.” “Neden?”</p>
<p>“Çünkü ondan hep şimdiki zamanda bahsediyorsun.” Kaşlarını kaldırdı. “Benim gibi meraklı bir adam için, dalgalanan kırmızı bir bayrak gibi. Fakat bir süre kendimi tutacağım. Nerede büyüdüğünle başlayalım.”</p>
<p>“Benim dosyamda yazmıyor muydu?”</p>
<p>“Evet, ama ben senden duymak istiyorum. Her şeyi senden duymak istiyorum.”</p>
<p>Eve omuz silkti. “Piedmont Sitesi adında, Atlanta’nın kenar mahallelerinden birinde büyüdüm.”</p>
<p>“Anlatsana.”</p>
<p>“Diğer kenar mahallelerden daha iyi ya da kötü değildi. Çocuklar duruma uyum sağlıyor, oldukları yerde mutlu ve huzurlu olmaya çalışıyorlardı. Bazen ben de öyle yapıyordum, bazen yapamıy ordum.”</p>
<p>“Annen ne zaman uyuşturucu alıyordu?”</p>
<p>Eve gerildi. “Hiçbir zaman kötü değildi. Onun bir sorunu vardı. Bu da ikimizin de sorunu olduğu anlamına geliyordu.”</p>
<p>“Onu sever miydin?”</p>
<p>“Çoğu zaman, evet.” Durdu. “Artık annem hakkında konuşmayacağım. Başka soru sor.”</p>
<p>“Evini anlat. Nasıl bir yerdi? Arkadaşların var mıydı?” Eve biraz rahatladı. Annesinden bahsetmemesine izin vermeyebileceğini düşünüyordu. “Dördüncü katta küçük bir evdi. Çok kötü değildi. Normal bir daireydi. Biraz daha büyüdüğümde, evi temiz tutmaya çalıştım. Bir sürü beyaz örtü kullanıyordum. Donuk renklerden nefret ediyordum.” “Arkadaşların?”</p>
<p>“Mahalledeki çocuklardı. Okula başladıktan sonra, oyun oynayacak çok vaktim olmadı. Herkes bana o mahalleden kurtulmak için ya okulda çok iyi olmam gerektiğini, ya uyuşturucu satmam gerektiğini, ya da fahişe olmam gerektiğini söylüyordu.”</p>
<p>“Bana okuldan bahset.”</p>
<p>“Neden? Sadece sıradan...” Durdu. Ona ne istiyorsa ver. Okul sıkıcı bir konuydu ama annesinden ya da kendinden bahsetmek daha mahrem konulardı. Eve biraz rahatladı.</p>
<p>“Okuldaki tüm duvarlar koyu renkti ve tuvaletlerde graffitiler vardı. Öğretmenlerin çoğu yorgun ve korkmuşlardı, oradan gitmek istiyorlardı. Küçük sınıflarda birkaç öğretmen vardı ve fark yaratmak istiyorlardı. Ancak çetelere girmiş ve genç suçlu olma yolunda ilerleyen üst sınıflarla karşı karşıya gelince, her şey değişiyordu. Öğretmenlerin hayatta kalmak için savaşmaları gerekiyordu ve iyi bir eğitim almak istiyorsan, senin de savaşman gerekiyordu. Ben savaştım.” Bir anda aklına bir şey geldi. “Ama Bayan Garvy isimli bir öğretmen vardı, ben yedinci sınıftayken o henüz yorgun düşmemişti. Şaka yapar, her şeyi komik hale getirmeye çalışırdı.” Gülümsedi. “Resim dersini severdim ama matematikte çok kötüydüm. Erken gelip benimle çalışırdı. Çok... hoştu.” Bir şey daha hatırladı; hatıraları bir bir geri geliyor gibiydi. Tuhaf, yıllardır okulunu düşünmemişti. Oysa geçmiş hep insanın yanındaydı, yeniden doğmayı bekliyordu. Şimdi, geçmişi yine yanındaydı ve Zander’m farkında bile değildi. “Bir Cadılar Bayramı partisinde bizim eğlenmemize, kostümler giymemize falan izin vermişti. Çok fazla bir şey satın alabildiğimizden değil ama bir çarşaf çok şahane bir hayalet kostüme dönüşebiliyordu... ”</p>
</body>
</html>