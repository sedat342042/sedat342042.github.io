<?xml version="1.0" encoding="UTF-8"?>

<html xmlns="http://www.w3.org/1999/xhtml">
<head><meta http-equiv="content-type" content="text/html; charset=UTF-8"/><title></title><link rel="stylesheet" href="main.css" type="text/css"/>
</head>
<body>
<p><a id="bookmark0"></a><span style="font-weight:bold;">Vancouver</span></p>
<p>Zander iki saat spor yaptıktan sonra, kütüphaneye gelip ceketini çıkardı. Yorgun hissediyor olmalıydı ama değildi. Tetikte ve uyanıktı; tüm hisleri ayaktaydı.</p>
<p>Masaya gitmek için odada yürürken ışıkları açmadı. Ay ışığı vardı, bu onun için yeterliydi. Yıllardır gözlerini keskinleştirmek için çalışmıştı ve sürekli pratik yapıyordu. Küçük aletler ve kızılötesi gözlükler iyiydiler ama insan her zaman onlara sahip olamıyordu. Böyle durumlarda, doğal silahlar işe yarıyordu.</p>
<p>Kendini çalışma sandalyesine atarak Duncan dosyasına baktı.</p>
<p>Hâlâ hayatta mısın, Eve Duncan?</p>
<p>Ve bu benim neden umurumda? His lüksünden yıllar önce vazgeçtim ben. Ya da o beni bıraktı.</p>
<p>Belki de umursamıyordu. Gençliğinden beri ölümle uğraşıyordu ve hislerini işe bulaştırmanın kendisini yenilgiye götüreceğini biliyordu. Bazı zamanlarda yenilgi de kabulüydü ama hâlâ güçlü bir şekilde kendini koruma hissi vardı. Ayrıca, kendi için yarattığı hayatın bazı yanlarını seviyordu. Ölecekse, bu kendi seçimi olmalıydı, Doane’m değil.</p>
<p>Belki de Doane’m kendi alanına girmesinden hoşlanmadığı için öyle hissediyordu; Eve Duncan’m ölmesi fikrinden dolayı değil.</p>
<p>Böyle hissetmesine neden olan her neyse, hiç hoşuna gitmemişti.</p>
<p>O zaman bununla yüzleş ve kurtul. Olabilecek en kötü şey, oturup Doane’ı beklemekti. O, buna değmezdi.</p>
<p>Telefonuna uzanıp hızla telekomünikasyon uzmanı Do-nald Weiner’m telefonunu çevirdi. “Tamam mı?”</p>
<p>“Zander?” Weiner’ın sesindeki uykusuzluk bir anda kayboldu. “Evet, sanırım. Beni geri aramadığın için, artık istemiyorsun sandım.”</p>
<p>“Ben de emin değildim ama şimdi eminim. Doane’m telefonunun izini sürebildin mi, süremedin mi?”</p>
<p>“Kolay olmadı. Çok uzun süre telefonda kalmamış, sürekli uydu değiştirmiş ve...”</p>
<p>“Güvenli olandan daha uzun süre kaldı. Hatta beni olduğu yere çekmek istediğini sanmıştım. Aynca, sen bir dâhisin. Bahaneler duymak isteseydim ya da kolay bir iş olsaydı, telefonumu dinlemesi için genç ineklerden birini tutardım.” “Keşke tutsaydın.”</p>
<p>“Merak etme. O konuşmadan beni endişelendirecek bir şey duymadın.” Doane’m arayıp kin kustuğu, tehditler savurduğu ve Eve Duncan’ı telefona verdiği konuşmadan bahsediyordu. Weiner, Zander’dan çok korkuyordu ve ona karşı bir tehdit oluşturmak istemiyordu. Venable, Zander’a Doane’ m harekete geçtiğini söylediğinde Zander, Doane’ın kendisini arayabileceğini düşünüp önlem almıştı.</p>
<p>“Gerçekten dinlemedim zaten,” dedi Weiner. “Sadece sinyali takip ettim.”</p>
<p>“Yalancı.”</p>
<p>“Tamam, belki birazcık dinlemiş olabilirim. İşim biter bitmez kayıtlan sileceğim. Bana güvenebilirsin.”</p>
<p>“Sana güvenmeme gerek yok. Tek yapmam gereken sana para vermek. Sen de bana bilgi vereceksin. Doane nerede?” “Güney Colorado’da bir yerde. Yoğun orman bölgesi. Tam alanı bulamadım ama sinyalin geldiği kuleyi buldum.”</p>
<p>“Yerini haritada işaretle ve telefonuma konum at. Hemen.” Telefonu kapatıp arkasına yaslandı.</p>
<p>Colorado. Dağlık bölge.</p>
<p>Zander hemen başlasa bile, kolay bir av olmayacaktı.</p>
<p>Venable beş yış önce Doane’ı alıp güvenli eve tıktığında Doane ve oğlunu, Zander’m kendisi de araştırmıştı. Doane bir avcıydı ve bu konuda oldukça iyiydi. Zander onun Eve’i yenilemeyi yaparken öyle vahşi bir yere götürmesini anlayamıyordu ama bu da mümkündü. İlk olarak o bölgedeki evleri ve işyerlerini kontrol edecekti. Sonra kendisi biraz araştıracaktı.</p>
<p>Dosyayı açıp Eve’in fotoğrafına baktı. Ay ışığından sadece karanlık bir siluet görüyordu ama zaten fazlasına ihtiyacı yoktu. Eve’in yüzünü iyi biliyordu. Son birkaç günde fotoğrafa bakmış, incelemişti. Belki de son beş yılda. Neden? Kim bilir? Kendini iyi tanıdığını düşünürdü ama Eve Duncan fikrinden etkilendiğini ve büyülendiğini söyleyebilirdi.</p>
<p>“Senin için yapmıyorum,” diye fısıldadı. “Doane’ın peşinden gitmek için kendimce nedenlerim var. Senin için yapmazdım.”</p>
<p>Telefonu titredi. Weiner’m kendisine gönderdiğini haritayı açtı.</p>
<p>Kule çok geniş bir alandaydı. Hiç sıra dışı bina var mı diye Google’dan aramalı mıydı? Hayır, bunu yolda yapabilirdi. Harekete geçme zamanıydı.</p>
<p>Ayağa kalkıp Stang’e bağırdı. “Ben Colorado’ya gidiyorum. Havaalanını arayıp uçağı kalkışa hazır tutmalarını söyle/'</p>
<p>Stang sessiz kaldı. “Onun peşinden mi gidiyorsun?” dedi usulca. “Eve’in peşinden gidiyorsun, değil mi?”</p>
<p>“Saçmalama. Doane’m peşinden gidiyorum.” Kapıya doğru gitti. “Bir şeye ihtiyacım olursa, seni ararım.”</p>
<p>i</p>
<p><a id="bookmark1"></a><span style="font-weight:bold;">Göl Evi</span></p>
<p>Kendra vincin ucundaki arabanın farlarının göle yansıdığını görebiliyordu. Göl kenarı insan doluydu. Far ışıklan yüzünden etraf gündüz gibi aydınlıktı. Uzun bir adam emirleri veriyor gibiydi. Venable o olmalıydı. Adamdan otorite akıyordu.</p>
<p>Biraz uzakta durup ayakaltmda dolaşmamaya çalıştı ve vincin çalışmasını izledi.</p>
<p>“Merhaba, sen Kendra olmalısın. Joe Quinn bana geleceğini söylemişti.”</p>
<p>Kendra dönüp ağaçların arasından çıkan kıza baktı. İnce, orta boylu, açık kahve saçlıydı. Muhtemelen en fazla on dokuz ya da yirmi yaşındaydı. Bronz bir teni vardı ve yaşam enerjisiyle parıldıyordu. Üzerinde kot pantolon ve tişört vardı. Çıplak ayaklarına sandalet geçirmişti. Gülümsüyordu. Kendra da içgüdüsel olarak kıza gülümsedi. “Evet. Ya sen?” “Margaret Douglas.”</p>
<p>“Aile dostu olan mı?”</p>
<p>“Bana öyle mi diyorlar?” Margaret’in gülümsemesi iyice yayılıp şahane bir mutluluğa dönüştü. “Çok hoş. Başka ne diyorlar?”</p>
<p>“Çok fazla bir şey söylemediler. Sadece onlara bilgi verdiğini söylediler.” Kimse bu role bu genç, hayat dolu kızdan daha uzak olamazdı. “Doğru mu?”</p>
<p>“Şey, kısmen... ben daha çok aracıyım.” Kıkırdadı. “Muhbir tipler karanlık sularda dolaşırlar, değil mi?”</p>
<p>“Emin değilim. Her iki türde de vardır sanırım. Sen nerede dolaşıyorsun?” Margaret’in yarı çıplak ayaklarına baktı. “Sahilde mi?”</p>
<p>“Bazen. Daha yeni Karayip’te bir adadan geldim. Sandalet giyinmeye alışmışım. Joe nerede? Neden seninle gelmedi?” “Yapacak başka bir işi vardı.” Vinç mavi arabayı çıkarınca, göle doğru bir adım daha attı. “Jane MacGuire pek iyi değil. Onu bir hastaneye götürmesini söyledim.”</p>
<p>“Kahretsin. Ben de onun bu gece kötü göründüğünü düşünmüştüm.” Margaret eve bakıyordu. “Joe senin söylediğini yapıyor gibi. Araba ışıklan görüyorum.” Kaşlarını çattı. “Ben de onunla olmalıyım.”</p>
<p>“Kimse ona Quinn’den daha iyi bakamaz,” dedi Kendra. “Ve onlar bir aile. Bu onun görevi.”</p>
<p>“Yanılıyorsun. Bu benim görevim. O benim hayatımı kurtardı ve kurşuna kendi hedef oldu. Doane’m ortağı Blick ateş ederken Jane beni yana itti. Ona borçluyum.”</p>
<p>“O yüzden mi buradasın?”</p>
<p>“Ona borçluyum,” diye tekrar etti Margaret. “İnsan borçlarını ödemeli.”</p>
<p>“Olayların ortasına dalıp muhbirlik yaptığına göre elinden gelenin en iyisini...”</p>
<p>“Bekle.” Margaret elini kaldırdı. “Joe’nun neden benim varlığımı tuhaf detaylara girmeden anlatmaya çalıştığını anlayabiliyorum. Beni savunmak zorunda kalmak istemedi. Bana söylediğine göre, sen çok güçlü bir beyin gücüymüşsün ve mantıklı çıkarımlar yapıyormuşsun. Benimle sorun yaşayabilirsin. Fakat ben bunu görmezden gelemem. Mümkünse, insanlara karşı dürüst olmayı daha kolay bulurum. O zaman ^sterlerse beni alırlar, isterlerse bırakırlar.”</p>
<p>“Benim ikisini de yapmama gerek yok,” dedi Kendra. “İşbirliği yapacağımızı pek sanmıyorum. Ben yalnız çalışırım.” “Öyle mi?” Margaret parıldıyordu. “Ben de. Daha kolay, değil mi? Belki de sandığımdan daha çok benziyoruzdur.” Başını yana eğdi. “Hayır, pek mümkün değil.” Göl kenarına yaklaştırılan şüpheli arabaya baktı. “Birazdan indirirler. Çalışmaya başlayabilirsin. Umarım sihrin işe yarar.”</p>
<p>“Sihir değil, gözlem.”</p>
<p>“Her neyse.” Margaret dalgın bir halde başını çevirmiş Joe’nun yoldan aşağı doğru giden arabasına bakıyordu. “Onunla olmalıydım. Burada işe yaramıyorum. Joe ve Venebla’a arabayla ilgili bildiğim her şeyi söyledim. Şimdi sıra sende.” “Arabanın içinde Doane’ın kamyonetini çaldığı çiftçinin cesedi olduğunu söyledin.”</p>
<p>“Evet.”</p>
<p>“Yanılıyordun.” Kendra vinç sallandığı için arabanın içini tamamen görebiliyordu. “Kimse yok.”</p>
<p>“Bagajda,” dedi Margaret emin bir şekilde. “Doane, cesedi brandaya sarıp bagaja tıkmış.”</p>
<p>“Kim söyledi? Gördün mü?”</p>
<p>“Hayır, görmedim.” Kendra’ya bakıp kaşlarını çattı. Joe’ nun fark ışıklarıyla birlikte Margaret’in sabrının bir kısmı da gözden kaybolmuştu. “Bak, benim gidip memurlardan biriyle Jane’in peşine düşmem gerek. Venable’a bagajı açarken dikkat etmesini söyle. Suya battıktan sonra iz kaldıysa, muhtemelen oradadır.”</p>
<p>“Görmediysen, cesedin bagajda olduğunu kim söyledi?” “Adam kafasından vurularak öldürülmüş. O yüzden, o kadar zaman suda kaldıktan sonra Venable adli bir kanıt bulabilir mi emin değilim.” Margaret göl kenanndan eve doğru yürümeye başlamıştı bile. “Ama belki de yanılıyorumdur. Ben senin gibi değilim. Bilimsel şeyleri bilmem.”</p>
<p>“Bana cevap vermiyorsun. Sana cesedin bagajda olduğunu kim söyledi?”</p>
<p>“Vahşi bir kedi.” Margaret adımlarını hızlandırdı. “Ama çok güvenilir.”</p>
<p>“Kahretsin, bu ne demek?” diye arkasından bağırdı Kendra. “Vahşi kedi mi? Bir çete üyesi falan mı? Yoksa özel bir dedektif birimi mi?”</p>
<p>“Hayır.” Margaret neredeyse karanlıkta ağaçların altında kaybolmuştu. “Sadece bir kedi. Sonra görüşürüz.”</p>
<p>“Kedi mi?” Kendra dikkat kesilmiş bir halde Margaret’ in arkasından bakakaldı. “Sen ne...” Margaret’in uzaklaştığını ve kendisini artık duyamayacağını fark edince öfkeyle sustu. Margaret’le konuşması oldukça sinir bozucu ve şaşırtıcıydı. Kızın parıldayan yanı insanı sarıp sarmalıyordu ama</p>
<p>bir yandan da naif bir rüzgâra yakalanmışsın da asıl olman gereken zeminden uzaklara sürüklemişsin gibi hissediyordun. Peter Pan’la konuşmak gibi bir şeydi.</p>
<p>Venable. O, Peter Pan değildi. Bir CIA ajanının mantıklı cevaplar vereceğine güvenebilirdi.</p>
<p>Dönüp kahverengi deri ceketli adama doğru gitti. Adam vince mavi arabayı indirmesini işaret ediyordu. “Ajan Venable?” “Meşgulüm.”</p>
<p>“Belli. Sizi rahatsız etmeyeceğim. Sadece kendimi tanıtmak istedim. Ben Doktor Kendra Michaels. Joe Quinn benim yardımcı olabileceğimi düşünmüş.”</p>
<p>“Evet, söyledi.” Mavi araba güvenle yere indirilmişti. Venable vinçtekilere zincirleri çıkarmalarım söyledi. “Ama sizin bu bebekle ilgili ne söyleyebileceğinizi bilemiyorum.” “Ben de öyle ama en azından tuzlu suda kalmamış.” Arabanın içine baktı. İçinde hâlâ su vardı ve kapalı kapılardan su sızıyordu. “Göreceğiz. Quinn bir şey öğrenirseniz kendisini aramanızı söyledi. Jane’i hastaneye götürüp kontrol ettirecek.”</p>
<p>Venable kaşlarını çattı. “Kahretsin. Bunun olacağından korkuyordum. Jane, son birkaç gündür sadece kendi istediğini yapıyor. Quinn’in bir de buna ihtiyacı yoktu. İyice batmış hissediyordur.”</p>
<p>“Joe bir yolunu bulacaktır. Enfeksiyonla savaşan Jane.” Arabanın yanma gitti. “Buraya ilk geldiğimde Margaret Do-ugles’la karşılaştım. İlginç.”</p>
<p>“Öyle denebilir,” dedi Venable kuru bir sesle.</p>
<p>“Size bir mesaj bıraktı. Bagajı açarken kanıtları yok etmemeye dikkat etmeliymişsiniz. Çiftçinin cesedinin oraya tıkıldığını söyledi. Bir brandaya sarılıymış.” Adamın gözlerine baktı. “Ama çok fazla bir kanıta ulaşabileceğinizi sanmıyor. Boğuşma olmamış. Adam kafasından vurulmuş.” “Vurulmuş mu? Ajanım Dukes’un boğazı kesilmişti.” Kendra omuz silkti. “Margaret vurulmuş,” dedi. Gözleri kısık adamın yüzüne bakıyordu. “Olanları çok sakin karşılıyorsun. Ona gerçekten inanıyor musun?”</p>
<p>“Tabii ki hayır ama Joe Quinn ona inanıyor. Ben de Quinn’e inanıyorum. “Kız bagajda bir ceset olduğunu söylüyor. Bakalım haklı mı?” Biraz ileride duran bir adama işaret etti. Üzeri baskılı bir ceket giyinmişti. “Bagajı açık. Dikkatli olun.”</p>
<p>Kendra, Venable’a bir adım daha yaklaştı. “Margaret Douglas’ın suç ortağı olabileceği hiç aklınıza geldi mi? Jane’ in kurşunun önüne geçerek hayatını kurtardığını söylüyor. Artık ona yakın olmak için bir nedeni var.”</p>
<p>“Benim de aklıma geldi. Ancak Jane MacGuire hasta köpeğiyle adaya gittiğinde, Margaret zaten oradaymış.” Dudaklarını büzdü. “Bir casus mu? Belki. Belki de doğru söylüyordur. Bazı şeyler biraz garip olsa da.”</p>
<p>“Göldeki arabayı ona kimin söylediğini anlattı mı?” “Hayır.” Kendra’ya baktı. “Ama senin ifadenden Quimve anlattığı hikâyeyi sana da anlattığı belli.”</p>
<p>“Bana mantıklı hiçbir şey söylemedi. Vahşi bir kediyle ilgili bir şeyler zırvaladı.”</p>
<p>“Quinn’e de öyle demiş.”</p>
<p>Kendra ona inanamayarak baktı. “Ne?”</p>
<p>“Jane MacGuire, kızın köpeklerle veya hayvanlarla konuşan biri olduğunu söylüyor. Ya da doğanın kızı gibi bir şeymiş. Margaret’in, köpeğinin hayatını kurtardığına yemin ediyor. Köpeğin zehirlendiğini söylemiş.”</p>
<p>“Köpek mi ona söylemiş?” diye alaycı bir ifadeyle sordu Kendra.</p>
<p>“Onu Jane’e sen sor. Quinn’le detayları konuşmadık.” “Ve şu vahşi kedi, Margaret’e hem arabanın yerini hem de cesedin bagajda olduğunu söylemiş.”</p>
<p>“Bir de çiftçinin vurulduğunu, bıçaklanmadığını...” dedi Venable. “Ne demeye çalıştığını anlıyorum ve ben senden yüz kat daha şüpheciyimdir. Kız, Doane’m tarafındaysa, neden bize bunları söylesin?”</p>
<p>“Bilmiyorum. Çok tuhaf.”</p>
<p>“Ama Margaret için mümkün. Kız, insanda inanma hissi uyandırıyor.” Gülümsedi. “Belki de suçlu değildir de delidir.” Venable haklıydı. Margaret’te insanın içinde dokunan bir yan vardı. Muhtemelen bu yüzden de ona karşı dikkatli olmak gerekiyordu. Hayat için ne üzücü bir yorumdu bu. “Belki de ikisi birdendir.” Kendra uzun uçlu bir aletle bagajı açmaya çalışan çilingire dikkatle bakıyordu. Ekiptekiler iyi ışık veren çalışma lambaları getirmiş arabayı aydınlatıyorlardı. “Sorun nedir? O...” Kısa kesti. “Margaret turnayı gözünden vurmuş gibi görünüyor, içinde bir ceset var.”</p>
<p>Venable kaşlarını kaldırdı. “Gerçekten mi? Balık mı söyledi sana?”</p>
<p>“O, Margaret’in alanı, benim değil. Kokuyu almıyor musun?”</p>
<p>“Bir ya da iki gün önce ölmüş ve elli beş derece suda kalmış bir şeyin kokusunu mu? Sen haklı olsan da burada alınacak pek bir koku yok.”</p>
<p>“Ölü şişmiştir.” Bir an durup kendini bagajda göreceği şeye hazırladı. Soyutlan. Venable’da hissettiği şüpheye karşı duyduğu öfkeye odaklanmıştı. Onunla şimdi uğraşması gerekmiyordu. “Gözleri pörtlemiş, yanakları şişmiş. Hoş bir görüntü olmayacak.”</p>
<p>Venable omuz silkti. “Henüz o kadar kötü olmuş mudur bilemiyorum. Daha önce de sudan çıkan cesetler gördüm.”</p>
<p>“Ben de.”</p>
<p>“Açıldı,” dedi elinde kilit açma aletini tutan çilingir. Bagajı açarken geri çekildi.</p>
<p>Siyah bir branda vardı.</p>
<p>Kendra derin bir şekilde nefes aldı.</p>
<p>Ölünün kokusu hemen burnuna doldu.</p>
<p>Şaşırmamıştı. Masum bir adamın öldürülüp bu şekilde atıldığı kanıtlanmıştı. Kendra bunun kendisini üzmesine ve sinirlendirmesine engel olamıyordu.</p>
<p>“Brandayı kaldırın,” dedi Venable. Adli ekip yanında duruyordu. “Dikkatli olun.”</p>
<p>Kendra ekibin brandayı tutup geri çekmesini izledi. Açık bagaja doğrultulmuş yarı düzine ışık vardı.</p>
<p>“Lanet olsun.” Venable içgüdüsel olarak geri çekildi.</p>
<p>Kendra’nm ilk güdüsü gözlerini kapamak oldu ama sonra kendini içerideki şiş ve tuhaf yüze bakmaya zorladı. Gözleri eski bir çizgi filmdeki gibi şişip dışarı çıkmıştı. Dudaklan ve yanakları normal ölçülerin beş ya da altı katı şişti.</p>
<p>Birkaç dakika sonra, ölü bir adamın ıslak gri saçları ortaya çıktı.</p>
<p>“Tamam, Margaret Douglas bu konuda haklıymış,” diye mırıldandı Venable. “Ceset bagajdan çıktı. Ancak bu bir tahmin de olabilir.”</p>
<p>Kendra, Margaret’in haklı çıkmasından hoşlanmamıştı ama bunun nedeni Margaret’in hayvanlarla konuşmasının komik olması mı, yoksa Doane’ın işine yardım eden bir suçlu olmasını istememesi mi bilemiyordu. Kız o kadar etkileyiciydi ki Kendra tüm şüphelerine rağmen ondan hoşlanmıştı. Kendine gel. Mantıklı düşün. “Ya arabanın suya giriş yeri?” diye sordu Kendra. “Adam nasıl ölmüş, Venable?”</p>
<p>“Bakalım...” Cesede bir adım daha yaklaştı. “Sadece bir ön tahmin olabilir.” Yaklaşınca yüzünü buruşturdu. “Çok da olmayabilir. Şakağında kurşun deliği var.”</p>
<p>Yine Margaret’in söylediğiydi.</p>
<p>“Onunla konuşman gerek,” dedi Kendra. “Bu çok... Onunla konuşman gerek, Venable.” Arabadan bir adım uzaklaştı. “Margaret Douglas hakkında düşünmeyi bırakıp çalışmalıyım. Quinn beni buraya o yüzden getirdi.” Venable’m adli ekibi çağırmasını izledi. Araba anında bir teknisyen sürüsüyle kaplandı.</p>
<p>Venable ona döndü. “Sen de haklıydın... cesedin böyle görüneceğini nereden bildin?”</p>
<p>“Koku. Normal karışım değildi. Buna doku gazı diyorlar. Oksijensiz bir organizma vücuda girer ve hastalık yayar çünkü bağışıklık sistemi çalışmıyordun Belli bir koku yayar, çürümeyi hızlandırır ve vücut hem şişer hem de rengi değişir.” Cesedi işaret etti. “Yüzündeki mermer görünümü çok tipiktir.”</p>
<p>Venable başıyla onayladı. “Sen de mi adli uzmansın?” “Hayır, daha önce böyle bir vaka gördüm ve kokladım. Tıp uzmanından bana açıklamasını istedim. Alışkanlık. İnsanların bana kokladığım, hissettiğim ve duyduğum şeyleri anlatmasını isterdim. Sanınm bunu hiç bırakmadım.” Kendra arabadan uzaklaştı. “Kimsenin yoluna çıkmayacağım ama ne bulduklarını ve yaptıklarını izlemek istiyorum. Onların işi bittikten sonra, siz arabayı almadan önce kendi incelememi yapacağım. Tamam mı?”</p>
<p>“Tamam. Ne aradığını biliyor musun?”</p>
<p>“Hayır, nereden bileyim? Sadece gözlem ve mantık kullanıp biraz şanslı olduğumu da umarak bir şeyler bulmaya çalışacağım.” Sert bir şekilde ekledi: “Ama benim bulduklarımın vahşi kedilerinkinden daha somut olacağını garanti edebilirim.”</p>
<p><a id="bookmark2"></a><span style="font-weight:bold;">Dördüncü Bölüm</span></p>
<p><span style="font-weight:bold;">Gwinnett Hastanesi</span></p>
<p>“O nasıl, Joe?”</p>
<p>Joe dönüp baktı. Margaret koridorda koşturarak kendisine doğru geliyordu. Sandaletleri eski çinilere çarpıyordu. “Bilmiyorum. Hâlâ acil servis odasında. İyi olacağını sanıyorum. Ölmüyor ama iyi değil. Buraya geldiğimizde ateşi kırk dereceydi.”</p>
<p>“Kahretsin.”</p>
<p>“Aynen öyle,” dedi sertçe. “Tüm gün öyle olmalı ve bunu benden saklamış. Benim bir şeyler anlamam gerekiyordu, kahretsin.”</p>
<p>“İyi saklamış. Muhtemelen bunun olacağından korkuyordu. Eve’i bulmaya çalışırken hiçbir şeyin yoluna çıkmasını istemiyordu.” Durup ekledi: “Senin de yoluna çıkıp dikkatini Eve’den ayırmanı istemiyordu.”</p>
<p>“Olamaz. Kendra beni kendime getirip olanları söyle-</p>
<p>meşeydi, Jane’i doktora götürecek kadar dikkatli olmayacaktım.”</p>
<p>“Doğru. Hata ettin. Eve Duncan’a ne olacağı dışında başka bir şey düşünemiyorsun şu an.”</p>
<p>“Nedeni yok mu?” Dudaklarını büzdü. “Yatıştırıcı sözler söylemeyecek misin?”</p>
<p>“Neden?” Margaret omuz silkti. “Sana yalan söylememin bir yaran olmaz. Yaptığın şey senin önceliklerine göre normal. Seni olduğun gibi kabul etmek zorundayım. Aynca, benim Jane’ e göz kulak olmam gerekiyordu. O benim yüzümden yaralandı. Sanırım olaylan aydınlatmaya çalışmakla çok meşguldüm.” “Jane kendisinden kimsenin sorumlu olmadığını söylerdi,” dedi Joe. “Ve biz bir aileyiz. Yani ben...”</p>
<p>“Kendra..Margaret artık onu dinlemiyordu. “Sanınm</p>
<p>o bu dünyadaki ters giden her şeyi görebiliyor. Kendra konusunda haklıydın, Quinn. O, bir avdaki dağaslanı gibi, her şeyin farkında. İzler, yollar, sesler... ilginç.”</p>
<p>“Kendra kendini bir dağaslanıyla kıyaslamandan hoş-lanmazdı, emimin. Kendisi çok incedir.”</p>
<p>“Yüzeyden öyle. Derinlerinde asi özellikleri var.” “Hepimizin yok mu?”</p>
<p>“Evet, ama Kendra farklı.” Margaret gülümsedi. “Sanırım. Ben nereden bileyim? Bana Jane’den bahsetmeden önce, sadece birkaç dakika onun yanında kaldım. Daha sonra bir yargıya vanrım. Onunla çok farklı olduğumuzu biliyorum ve biraz sürtüşme olabileceğini görebiliyorum.”</p>
<p>“Şaşırmadım,” dedi Joe kuru bir sesle. “Hislerinin ona söylediği dışındaki şeyleri kabullenmesi çok zor. Seni de sindirmek zor, Margaret.”</p>
<p>“Biliyorum. Ondan uzak duracağım. Zor olamaz ya. Benim... doktor geliyor.” Margaret bir adım geri çekildi. Acil odasından doktor çıkmıştı. “Onunla konuşmayı sana bırakıyorum. Lütfen, Jane’i görebilmem için izin al. Benim bir görüşme yapmam gerek.”</p>
<p>“Tamam,” dedi Joe dalgın bir halde ve doktora doğru ilerledi.</p>
<p>Quinn o anda tamamen Jane’e konsantre olmuştu ama bu ne kadar sürecekti? Jane hâlâ hastaydı. İyileşene kadar kendisine bakacak ve onu koruyacak birine ihtiyacı vardı.</p>
<p>Joe Quinn, Jane’i ne kadar düşünse de Margaret buna güvenemezdi. Eve merkezdeydi ve herkes onun etrafında duruyordu. Ve Margaret, Jane’e Eve’i bulacağına söz verdiyse, kendisi de ona bakamazdı. Güvenebileceği birini araması gerekiyordu.</p>
<p>Güvenmek mi?</p>
<p>Arayacağı adamla güven, aynı resme pek girmiyordu. Adam vahşi biriydi.</p>
<p>Ancak ne olursa olsun adam, Jane’i hayatta tutmak için her şeyi yapardı.</p>
<p>Margaret’in elinden gelenin en iyisi buydu.</p>
<p><a id="bookmark3"></a><span style="font-weight:bold;">Göl Evi</span></p>
<p>“Tamamen şenindir.” Venable, Kendra’ya dönüp mavi arabayı işaret ederek bir çift lastik eldiven uzattı. “Bitti.”</p>
<p>“Bu kadar çabuk mu? Adli ekibin incelemesinin saatler süreceğini düşünüyordum.”</p>
<p>“Daha çok günler sürecek. Sadece biz arabayı Atlanta’ daki FBI garajına götürmeden hızlıca bakmak istediler.” Kendra eldivenleri taktı. “FBI mı? Bu kadar değerli bir kanıtı onların almasına izin vermene şaşırdım.”</p>
<p>“Onların arabayı inceleyecek tesisleri var. CIA’in yok.” Venable omuz silkti. “Biraz birlikte iş yapmaya karşı değiliz.” Kendra arabaya doğru gidip Hallet’in cesedini, bekleyen kamyonetin arkasına koymalarını izledi. “Keşke gündüz ba-kabilseydim ama bu iş lambaları da işe yarar.”</p>
<p>Venable ona parlaktan da parlak bir ışık saçan el fenerini uzattı. “Bunun da yardımı olur.”</p>
<p>Kendra ışığı açıp tekrar bagajı inceledi. Bagajın içini tamamen inceleyip ceset çıkarılırken gözünden kaçan bir şey var mı diye baktı.</p>
<p>“Suyun altında iki gün geçirmesi işleri kolaylaştırmıyor,” dedi Venable.</p>
<p>“Kesinlikle ama bu arabanın şoförünün yakın zamanda bir şey taşıdığını belli edecek kadar kir kalmış.”</p>
<p>“Ölü bir adamdan başka bir şey mi diyorsun?”</p>
<p>“Evet.” Kendra bagajın yan panellerindeki ve metal zemindeki izleri işaret etti. “Bunlar yeni. Muhtemelen son birkaç haftada olmuş. Bak, ne kadar parlak ve yansıtıcı izler.” Bagaj kapağının içini işaret etti. “Arabanın sahibinin, bagaj kapağını açık taşımasına neden olacak kadar büyük bir şeymiş.”</p>
<p>Venable bagaj kilidine yapışan bir parça naylon ipi işaret etti. “Bağlayarak taşımış.”</p>
<p>“Aynen öyle. Bagaj kapağının içinde de zemindeki izlere benzeyen taze izler var. İki simetrik çizgi. Belki bir sandalye kolu ya da başka bir eşya parçası. Söylemesi güç.” Telefonunu çıkarıp bagajın fotoğraflarını çekti.</p>
<p>Son çektiği fotoğrafa baktı. Bagajın yüzeyinde az da olsa çökelti ve göl suyu vardı ama telefonunun flaşıyla başka bir şey daha görünüyordu.</p>
<p>Burun kanallarına dolmakta olan ağır kokuya aldırmadan biraz daha içeri eğildi. Flaş ışığını yavaşça öne arkaya oynatarak bagajın zeminine baktı. <span style="font-style:italic;">lşte\</span></p>
<p>Çökeltinin içinde metalik bir parıltı vardı.</p>
<p>Venable da onun omzunun üzerinden eğildi. “Nedir?” “Bilmiyorum. Şeye benziyor...” Çökeltinin içine dirseğini soktu. Sonra bileğini büyük iş lambasına çevirdi.</p>
<p>“Altın mı?” dedi Venable.</p>
<p>Kendra başıyla onayladı. “Belki. Altın tozundan daha pürüzlü ve biraz donuk. Neredeyse hiç işlenmemiş. Kanıt torbanız var mı?”</p>
<p>“Aslında, hayır. Benim bölümün yok.” Venable, FBI’m adli teknisyenlerinden birinin yanma gitti ve küçük bir zarfla geri gelerek Kendra’nın dirseğindeki çökeltiyi zarfa döktü. “Arabada kalana da özellikle baktıracağım.”</p>
<p>“İyi.” Kendra, şoför tarafına ilerleyip kapıyı açtı. Adli ekibi çalışırken izlemiş, içeride onları doğrudan hedefe götürecek banka ya da restoran fişi olmadığını görmüştü. Olsaydı, fazla şanslı olurlardı. Zaten olsa da su çoktan yok etmiş olurdu.</p>
<p>Telefonunun flaşını torpidonun üzerine tuttu. Arabanın numarası bir tornavidayla kazınmış gibi zorla silinmişti.</p>
<p>“İç tekerlek bombesindeki ve radyatör destek kolundaki numaralar da silinmiş,” dedi Venable. “Onlar nereye gideceğimizi bilirlerdi. Bu bizi yavaşlatacak ama araba bir garajda bakıma alındıysa, takip şansımız olabilir.”</p>
<p>“Burada çok fazla bir şey yok.” Kendra arka koltuğu işaret etti. “Ama bu arka koltuk başlıkları, bagajdaki şey her neyse onu taşımak için öne eğilmiş. Kumaş sert bir şey tarafından yırtılmış. Ön koltuklara kadar gelen bir şey. Ön koltukların arkasını da zorlamış.” Dudağını ısırdı. “Keşke ne olduğunu bilseydim. Bisiklet değil. Kitaplık değil. Koli değil. Söyleyemiyorum.”</p>
<p>Venable gülümsedi.</p>
<p>Kendra ona öfkeyle baktı. “Seni eğlendiriyor muyum?” “Birkaç küçük sıyrıktan anında büyük anlamlar çıkaramadığın için kendine bu kadar sinirlenmene güldüm. Belli ki alışkın olmadığın bir his.”</p>
<p>“Çok alışkınım. Her gün tamamen anlayamadığım şeyler görüyorum. Böyle şeyler olduğunda ya internete giriyorum ya da anlayana kadar biriyle konuşuyorum. Fakat şu anda bu izlerin ne olduğunu hemen anlamak için yapabileceğim bir şey olmamasına kızıyorum. Bunların bir şekilde Eve’</p>
<p>i bulmama yardım edebileceğini düşündükçe iyice sinirleniyorum.”</p>
<p>“Etmeyebilirler de,” dedi Venable. “O izlerin birkaç haftalık olduğunu kendin söyledin.”</p>
<p>“Ama eğer olayla alakasızlarsa da bilmek isterdim.” “Senin yaptığın işe aşina olan bir FBI’m söyledikleri aklıma geldi. Bir adamın gömlek yakasındaki yırtıklara bakarak dava çözdüğün doğru mu?”</p>
<p>Kendra başıyla onayladı. “Geçen sene Santa Monica’da oldu. Fakat bozuk bir yürüyüş bandı çözmeme daha çok yardımcı oldu.”</p>
<p>“Bozuk bir yürüyüş bandı mı? Tamam, o davanın dosyasını isteyeceğim.”</p>
<p>“Tadını çıkar.” Kendra flaşını arabanm gösterge paneline doğrulttu. “Birileri benim için bu paneli çalıştırabilir mi?” “Eminim garajda çalıştıracaklardır. Bugün oraya gitmek istersen adresini verebilirim ve...”</p>
<p>“O kadar beklemek istemiyorum. Mutlaka buradakiler-den birinde takviye kablosu vardır.”</p>
<p>Venable ilerideki şarampolü işaret etti. İki polis arabasının ışığında hızla yaklaşan sis adeta dans ediyordu. “O polislerden birinin sana yardım edeceğinden eminim.”</p>
<p>“Teşekkürler. Sen onlara sorarken, ben bakmaya devam edeyim.”</p>
<p>Venable kaşlarını kaldırdı. “Ben gönüllü değildim.” “Ben buraya bakmaya devam edeyim,” diye net bir şekilde tekrar etti Kendra.</p>
<p>“FBI ajanı bana senin tam bir baş belası olduğunu da söylemişti.” Venable gülümseyip şarampole doğru gitti. “Benim de aynı şekilde ünüm vardır.”</p>
<p>“Bu da senin inisiyatif aldığını gösterir.”</p>
<p>“Öyle diyorsan.”</p>
<p>Otuz dakikadan az bir süre sonra, Kendra arabanın gösterge panelinin ışıklarına bakıyordu. Kaporta açılmıştı ve araba su altında kaldığı için elektrik sisteminin çalışmayacağını düşünüyorlardı ama operasyon başarıyla tamamlandı.</p>
<p>Venable motor kısmından uzaklaştığı sırada, adli uzmanlardan biri beş yüz amperlik elektrik sağlayan polisi tebrik ediyordu. “Şimdi ne olacak?” diye Kendra’ya sordu. “GPS yok. Demek ki bize bir hikâye de yok. Bir kilometre sayacı okumak için o kadar şey yapmaya değer miydi?” Kendra cevap vermedi. Gözlerini kısmış, arabanın müzik setine bakıyordu. Bir düğmeye bastı. Sonra diğerine. Son ra diğerine. Sonra bir başkasına.</p>
<p>Kendra telefonunu çıkarıp öfkeyle tuşlara bastı. Birkaç saniye sonra başını kaldırıp Venable’a baktı. “Bu araba Güneybatı Colorado’daymış.”</p>
<p>“Emin misin?”</p>
<p>“Kesinlikle.”</p>
<p>“Doane, Goldfork’ta yaşıyordu ama o, eyaletin kuzey kısmında. Sen birkaç yüz mil uzaktan bahsediyorsun.” “Maden Bölgesi neredeymiş biliyor musun?”</p>
<p>Venable başını iki yana salladı. “Sanmıyorum.”</p>
<p>“Yirmi saniye öncesine kadar ben de bilmiyordum ” Telefonunu kaldırdı. Ekranda bir harita vardı.</p>
<p>Venable inceledi. “Bunu nasıl bildin?”</p>
<p>“Önceden dinlenmiş radyolara baktım ve hepsini internette arattım. Bu frekanslara uyan altı radyo sadece bu bölgede var.”</p>
<p>Venable başıyla onayladı. “Doane’m orada bağlantıları olduğunu sanmıyorum ama yine de bakacağız.”</p>
<p>“İyi.” Kendra arabadan uzaklaşıp bir an düşündü. “Ben</p>
<p>de.”</p>
<p><span style="font-weight:bold;font-style:italic;">)</span></p>
<p><a id="bookmark4"></a><span style="font-weight:bold;">Gwinnett Hastanesi</span></p>
<p>“Selam, beni endişelendirmeye mi çalışıyorsun? Bu gece üçüncü kez seni görmeye geldim ve sen uyanmadın.” Margaret kendini Jane’in yatağının yanındaki sandalyeye attı. “Senin San Juan’daki hastaneden çıkıp iyileşmene ne kadar sevinmiştim. Beni suçlu hissettirmek mi istiyorsun?” “Dur bakalım.” Jane kaşlarını çatarak ona baktı. “Az önce Joe’dan o azarı işittim. O da bana yetti. Buraya gelmek istemedim ve şimdi beni üç gün burada tutmakla tehdit ediyorlar. Bana bir şey olmaz. Küçük bir enfeksiyon.”</p>
<p>“Dinlenip iyileşmene fırsat verseydin, bu da olmayacaktı.”</p>
<p>“Joe da, doktorlar da aynısını söylediler. Hepsinin canı cehenneme. Elimden başka bir şey gelmezdi.”</p>
<p>“Biliyorum,” dedi Margaret sessizce. “Ama artık durum biraz farklı. İğrenç bir enfeksiyon kapmışsın ve hemen atlatmazsan, etrafında Eve’i arayan herkesin dikkatini dağıtacaksın. Bunu yapmak istemezsin.”</p>
<p>“Atlatacağım,” dedi Jane. “Sadece iğrenç bir şey...” “Eve’i sen bulamadığın için tüm bulunma ihtimallerini yok etmek mi istiyorsun?”</p>
<p>“Saçmalama. Delirdin mi sen?”</p>
<p>“Birkaç kez öyle söyleyen oldu.” Margaret sırıttı. “Ama kimse kamtlayamadı.” Gülümsemesi kayboldu. “Sadece bencillik ettiğini söylüyorum. Muhtemelen ben de aynı şekilde davranırdım ama bu, durumu daha zekice ya da daha az bencilce yapmaz. Şu anda herkesin yolunu kesiyorsun.”</p>
<p>“Lanet olsun.” Jane ellerini yumruk yaptı. “Çık buradan, Margaret.”</p>
<p>“Ateşin konuşuyor.”</p>
<p>“Ama seni ben yumruklamak istiyorum.” Margaret’e öfkeyle baktı. Kız orada oturmuş, parlak bir yüz ve zeki, narin, neredeyse sevgi dolu, anlayışlı gözlerle kendisine bakıyordu. Ancak Jane anlaşılmak istemiyor, oradan çıkmak istiyordu. Ve içinde kendisinin haksız, Margaret’in haklı olduğuna dair korkunç bir his vardı. “Ben burada kalamam.”</p>
<p>“Kararını çoktan verdin.” Margaret sandalyesine yaslandı. “Sadece canın istediği için Eve’e zarar verecek aptalca bir şey yapmayacak kadar zekisin. Joe’yu arayıp konuyu düşündüğünü ve taburcu olana kadar burada kalacağını söyleyeceğim.”</p>
<p>“Aramamı ben yaparım,” dedi Jane. “İstediğini yapmayı seven tek kişi de ben değilim.”</p>
<p>“Doğru.” Margaret kıkırdadı. “Ama benim enfeksivo-num, ateşim ya da sinir bozucu herhangi bir şeyim yok. Yine de bir süre seni kızdırmamak için uzak duracağım. Bu gece benim yüzleşmelerden kaçınma gecem herhalde. Joe’ya da Kendra Michaels’le tartışmamak için etrafta dolaşmayacağıma söz verdim.”</p>
<p>“Neler olabileceğini tahmin ediyorum,” dedi Jane kuru bir sesle. “Kadm keskin bir neşter. Sense gizli kalmış baharları hisseden bir su asasısm. Çıkarılan arabada bir şey buldu mu?” “Hiçbir fikrim yok. Senin hastaneye geldiğini öğrenince beklemedim.” Başını yana eğdi. “Bak, işleri engellemişsin bile. Artık bunu yapmamaya karar vermen iyi oldu.”</p>
<p>“Beni kaşımayı kes. Burada yatmış hiçbir şey... iyileşir iyileşmez buradan çıkacağım.” Dişini altdudağma geçirdi. “Bu beni öldürecek.”</p>
<p>“Biliyorum,” dedi Margaret yumuşak bir tonda. “Buralarda durup elini tutmayacağımı bilmek sana iyi gelir mi? Sen ava gidemiyorsun ama ben senin için gideceğim. Kendi başıma neler bulabileceğimi görmek için sizin güzel gölünüzü bırakıyorum.”</p>
<p>“Hayır, daha iyi hissetmiyorum. Senin etrafta dolaşıp kendine zarar vermeni ya da öldürülmeni istemiyorum.” “Nasıl olsa olacaktı. Sana yardım etmeme izin vereceğini söylemiştin.”</p>
<p>“Yardım. Ben de orada olacaktım ve...”</p>
<p>“Bana göz kulak mı olacaktın?” Margaret’in gözleri muzipçe parlıyordu. “Jane, bebekliğimden beri kendime bakıyorum.” Ayağa kalktı. “Ve kalbinin derinliklerinde tüm bu iyi</p>
<p>insanlar seni esir tutarken yerini alacak biri olmasından memnunsun.” Kapıya doğru gitti. “Arada seni arayıp kafanı dağıtırım. Sen de araştırma yapacak bir yol bul ya da...”</p>
<p>“Bana ne yapacağımı söylemeyi kes,” dedi Jane. “Bak, seni bu işten vazgeçirebilir miyim? Bir yolu var mı?”</p>
<p>“Hiç şansın yok.”</p>
<p>Jane onun bu konuda ciddi olduğunu fark etti. Margaret’ in ne kadar kararlı olabileceğini görmüştü. “O zaman vazgeçirmeye çalışmayacağım ama beni araşan iyi olur.”</p>
<p>“Yoksa endişeden tekrar ateşlenirsin. Ben sadece senin fazla gergin olmanı engellemeye çalışıyordum. Bir güvenlik duvarı ve eğlence ayarladım zaten ama zihninin de çalışması gerek. Böylece kendini güvende hissedersin ve...”</p>
<p>Jane kaşlarını çatıp Margaret’in sözünü kesti. “Güvenlik duvarı mı?”</p>
<p>“Fikrini değiştirip beni ve Eve’i kurtarmaya çalışmanı engellemek için.” Kapıda durdu. “Hoşça kal, Jane. Çabucak iyileş.”</p>
<p>“Emin olabilirsin.” Durdu. “Ve sen haklısın. Çok da iyi bir insan değilim çünkü ben buradayken birilerinin, herkesin Eve’i aramaya devam etmesini istiyorum.” Dudaklarım ıslattı. “Ama dikkatli olman gerek. Zarar görebileceğin bir şey yapma.”</p>
<p>“Yapmam. Söz veriyorum.” Çıkmak için döndü.</p>
<p>“Margaret?”</p>
<p>“Evet?”</p>
<p>“Mümkün olduğu an yanında olacağım.” Bir an sustu.</p>
<p>“Sana bağırdığım için özür dilerim. Sen çok özel bir insansın.”</p>
<p>“Orası kesin ama görünenin de övülmesi iyi oluyor.” Margaret kahkaha atıp odadan çıktı.</p>
<p>Jane uzanmış, kapıya bakıyordu. Hâlâ yumruklarını sıkmış haldeydi. Kendini ellerini rahatlatmaya zorladı. Margaret’in dediği gibi, kararını vermişti. Mümkün olan en kısa sürede iyileşmek için elinden geleni yapmalıydı. Üzülüp ateşini yükseltmek bu karara uymuyordu.</p>
<p>Öfkeni kontrol et.</p>
<p>Eve’i düşünme.</p>
<p>Bunların ikisi de kolay olmayacaktı.</p>
<p>Birinden biri imkânsızdı.</p>
<p>Kahretsin. Kahretsin. Kahretsin.</p>
<p>Tamam, Joe’yu ara ve ona daha sakin olduğunu, doktorların mandasına uymayı deneyeceğini söyle. Joe hastaneden ayrılmadan önce, Jane kaba ve tamamen asi davranmıştı.</p>
<p>Hâlâ isyan ediyordu. O, yatakta kalıp kendini paralarken etrafındaki herkesin bir şeyler yapabiliyor olması haksızlıktı.</p>
<p>Derin bir nefes aldı. Yine bir ateş ve güçsüzlük nöbetinin yaklaştığını hissediyordu.</p>
<p>Kendini meşgul et. Eve için yapabileceği bir şey var mı diye bakacaktı. Joe’ya Venable’ı sorup ellerindeki her şeyin üzerinden geçecekti ve bir yol bulmaya çalışacaktı.</p>
<p>Uzanıp Joe’nun numarasını tuşladı.</p>
<p>Seth Caleb’in orada ne işi vardı?</p>
<p>Jane uykulu bir halde Caleb’in orada olduğunu düşündü.</p>
<p>Ateş yüzünden değildi. Kapının yanındaki sandalyede oturuyordu. Jane karanlıkta onu hissedebiliyordu.</p>
<p>Oda tamamen karanlık değildi. Koridordan gelip kapının arasından süzülen ışıkla Caleb’in saçlarındaki gri telleri görebiliyordu.</p>
<p>Ve Jane ondan süzülen enerjiyi, gerginliği hissedebiliyordu. Caleb o anda kendini uyuşuklukla hafifçe maskele-mişti. Jane yan uyur haldeydi ama gerilim ona uzanıp dokunuyor, heyecan veriyordu.</p>
<p>“Uyanıksın,” dedi Seth Caleb. “Seni uyandırmamaya çalıştım.” Kıkırdadı. “Hayır, bu doğru değil. Çok da dikkatli değildim. Sıkılıyordum ve uyanıp beni eğlendirmeni istedim.”</p>
<p>“Burada ne yapıyorsun, Caleb?” Jane elini kaldmp alnına düşen saçını düzeltti. Artık başı sıcak değildi. Tann’ya şükür ki ateşi düşüyordu. “Gözlerimi açıp seni görünce, San Juan’daki hastanede olduğumu sandım...”</p>
<p>“Ah, sen vurulduktan sonra hastaneye gelip ameliyattan çıkmanı beklediğim ve seni koruduğum gece mi?” Sandalyesinin yanındaki lambayı yaktı. Yumuşak bir ışık odayı doldurdu. “Benim için de hatırlanacak bir geceydi. Kendimi iyi zapt ettim, değil mi?”</p>
<p>“Hayır. Zapt ettiğini hatırlamıyorum.” Caleb’in kendisine doğru gelmesini izledi. Erdem. Güç. Karanlık. Seksilik. Jane her zaman Seth Caleb’in, tanıdığı en seksi adam olduğunu düşünürdü. Yüzü, koyu renk gözleri neredeyse büyülü gibiydi. Fakat bu güç ve seksilik rahatsız edici bir temkinli olma hissi de veriyordu. Onu tanıdığından beri yüzeyin altındaki tehlikenin hep farkındaydı. Bu güç ve şiddet bir noktada Joe’yu kurtarmıştı ama Eve, Jane’i Caleb’e karşı çok uyarmıştı. Yine de Jane, köpeği hastalanınca yardım etmesi için Caleb’i aramıştı. Toby’yi deneysel araştırmalar yapan Kara-yip’teki bir adaya götürmüşlerdi. Caleb o süreçte Jane’e hem büyük ölçüde destek olmuş hem de güç vermişti. Blick tarafından vurulup hastaneye düştüğünde de hep yanında olmuştu. Yine de bu, ona güvendiği anlamına gelmiyordu. Durumu istediği şekilde manipüle edip istediğini aldığını kendisi de kabul ediyordu. Ve Jane Te sevişmek istediğini söylemek konusunda da hiç tereddüt etmiyordu. “Ben anestezinin etkisinden daha yeni çıkıyorken beni baştan çıkarmaya çalışmıştın.”</p>
<p>“Tam olarak öyle değildi. Sadece, seni son derece mutlu edecek küçük bir kafa dağıtma yöntemi önerdim. Olaydan zevk alırsan sonrasında bana kızacağını düşünüp geri çekildim. Buna değmezdi.” Caleb o anda yatağın yanında duruyordu ve Jane onu daha net görebiliyordu. Ona karşı her zaman hissettiği otomatik gerilim ve erime reaksiyonlarını da hissediyordu. “Kademeli saldırının daha iyi olacağını ve senin bu fikre alışmanı sağlayacağını düşündüm.” Uzanıp Jane’ in yanağına dokundu. “Ancak kendini sürekli hastaneye düşürürsen, daha agresif olabilirim. Ben sabırsız biriyimdir.” “Burada ne yapıyorsun?” Dokunuşundan uzaklaşmak için yanağını çekti. “General Tarther’ın Virginia’daki evindeydin.”</p>
<p>“Boş bir iş oldu. Sana onu korumaya gideceğimi söylemiştim.” Yüzünü buruşturdu. “Maalesef ben daha oraya varmadan öldürüldü. Duydun, değil mi?”</p>
<p>“Evet, Venable’m generali koruyan ajanı arayıp adamın vurulduğunu söyledi. Senden haber almayı bekliyorduk.” “Neden? Haber vermenin gerekli olduğunu düşünmemiştim. Gidip komşularla konuştum ve katilin tipini öğrenmeye çalıştım.”</p>
<p>“Öğrenebildin mi?”</p>
<p>“Evet.”</p>
<p>“Blick mi?”</p>
<p>Başıyla onayladı. “Sokağın aşağısında oturan bir kadın olayın olduğu gün Blick’e benzeyen bir adam gördüğünü söyledi. Adamın aracını bulmak için daha fazla araştırma yapacaktım ki buraya gelmem gerektiğini öğrendim.” “Neden? Sana burada ihtiyaç yok, Caleb.”</p>
<p>“Margaret bana öyle demedi. Bu gece hastanede olmam emredildi.”</p>
<p>“Margaret mi? Seni mi aradı? Neden böyle bir...”</p>
<p><span style="font-weight:bold;font-style:italic;">“Bir güvenlik duvarı ve eğlence ayarladım zaten</span>.” “Onu öldüreceğim.” Jane doğrulmaya çalıştı. “Git buradan, Caleb. Benim bir güvenlik duvarına ya da eğlenceye ihtiyacım yok. Sana ihtiyacım yok.” Öfkeyle baktı. “Ve kahkaha atmayı kes.”</p>
<p>“Benim görevim bu muydu? Margaret pek bir şey anlatmadı ama sen hastaneden çıkana kadar burada kalmanı gerektiğini söyledi.” Başım yana eğdi. “Güvenlik duvarı benim</p>
<p>kişiliğime pek uymuyor ama sanırım duruma ayak uydurabi-lirim ve eğlence benim en iyi olduğum konulardan biri.” “Hiç komik değil.”</p>
<p>“Nerede durduğuna bağlı.”</p>
<p>“Ben bir yerde durmuyorum, yatakta yatıyorum ve doktorlar beni salana kadar üzerimde baskı oluşturmanı istemiyorum; Margaret gibi bir çocuğun benim hakkımda verdiği kararın tersine hayatımı yönetme hakkını nereden buluyor?” “Belki de seni kurtaran insanın hayatının, senin olduğunu söyleyen Çin atasözüyle bağlantısı vardır.”</p>
<p>“Saçmalık.”</p>
<p>“Elimden geleni yaptım.” Işığı söndürüp odanın diğer tarafındaki sandalyeye gitti. “Şahsen kendisi yerine beni seçmesine memnun oldum. Mark Trevor’ı da arayabilirdi. Ne de olsa o senin beş yıl sevgilin olmuş. O da yakında Atlanta’ da olacak, değil mi?”</p>
<p>“Evet. Ve ona da ihtiyacım yok. Tek istediğim, bu hastaneden çıkıp Eve’i bulmak.”</p>
<p>“Yapacaksın bunları,” dedi Caleb. “Ben sana yardım edeceğim. Sana hiç göstermediğim yollar var. Çok düşündüm. Sen vurulduktan sonra sana kanımı verdim. Bu birkaç seçenek ortaya çıkarabilir.”</p>
<p>Jane temkinli bir şekilde ona baktı. “O ne demek?” “Seni alarma geçirecek bir şey değil.” Gülümsedi. “Benim bazı tuhaf yeteneklerim ve özelliklerim olduğunu bilmiyor değilsin.” Gülümsemesi kayboldu. “Tabii bilinçaltında bu, seni alarma geçiriyor da olabilir. Öyle mi? Söyle bana, vampirlerle ilgili kâbuslar görüyor musun?”</p>
<p>“Saçmalama,” dedi Jane ters bir şekilde. “Sen vampir değilsin. Sadece şu kan... olayın var. Sen sadece... tuhafsın.” Ona bakınca, <span style="font-weight:bold;font-style:italic;">tuhaftan da fazla,</span> diye düşündü. Etrafındaki-lerin kan akışını kontrol etmek nasıl bir duyguydu acaba? Eve ve Joe’yla birlikte bunu ilk kez görene kadar, gerçek olduğuna inanmamıştı. Caleb, kız kardeşini öldüren adamı arıyordu ve adamı bulduğunda adamın kanını hızlandırıp acı içinde ölmesine neden olmuştu. Tıbbi uzman doğal bir ölüm sebebi dışında bir şey bulamamıştı. Caleb daha sonra Jane’e bu ölümcül hediyenin ailesinden geçtiğini söylemişti. “Ve seni hiç de rüyamda görmüyorum.” Bu tam olarak doğru değildi. Arada ateşli ve şehvetli rüyalar görüyordu ve bunu Caleb’in bilinçli olarak yaptığından emindi. Kanı kontrol etme gücünün zihinsel ve seksle ilgili tepkileri de etkileyebileceğini düşünüyordu.</p>
<p>“Görmüyor musun?” diyerek bilmiş bir şekilde gülümsedi Caleb. “Rüyamda seni görüyorum, Jane. Görmeye devam etmeye de niyetliyim. Belki seni de bana katılmaya ikna ederim... yine.”</p>
<p>“Canın cehenneme.”</p>
<p>“Bu benim en büyük isteğim.” Oturup duvara yaslandı. “Ama tamamen anlaşmaya varana kadar zorlamayacağım. Ve varlığımla sana baskı yapmamaya çalışacağım. Bu gece ateşinin tamamen düştüğünden emin olmak ve iyileşmeye başladığını görmek için kalacağım. Sonra normal ziyaret saatlerine uyacağım.”</p>
<p>“Bunun için sana teşekkür etmem mi gerekiyor? Sana ihtiyacım yok, Caleb.”</p>
<p>“Ama benim görevim seni korumak ve dikkatini dağıtmak. Margaret’in söylediklerine uymam gerek. Gözlerini kapat ve uyu, Jane.”</p>
<p>“Burada olmasaydın, daha iyi uyurdum. Sen hep...” “Seni rahatsız mı ediyorum? Öyle umuyorum. Seninle tanıştığımızdan beri sen beni rahatsız ediyorsun. Sevişsek bu durumu sistemimizden çıkarıp arkamızda bırakabileceğimizi hiç düşündün mü?”</p>
<p>“Ben şu anda da arkamda bırakabilirim. Hayatımda en son istediğim kişi sensin, Caleb. Bana yardım ettiğin için minnettarım ama hayatımda karmaşa istemiyorum. Sen fazla... istikrarsızsın.”</p>
<p>“Orası kesin. Ancak parlak yolların yanı sıra, karanlıklarda yürümenin ne kadar heyecan verici olabileceğini düşündün mü hiç? İstikrarsız olmanın da kendine has bir büyüsü vardır.”</p>
<p>Jane cevap vermedi.</p>
<p>“Mark Trevor parlak yolların adamı, ama onu sevgilin olarak denedin ve hayatından çıkardın.” Durdu. “Hayatına tekrar girmesine izin vermeyeceğim.”</p>
<p>“Ne istersem onu yaparım. Sen karar veremezsin.” “Doğru. Hepimiz kendi yaptıklarımızdan sorumluyuz. Fakat bazen yaptığımız bir şey diğer bir olayı tetikleyebilir.” Kıkırdadı. “Ve senin yaptıklarının benim üzerimde epey etkisi olduğunu fark ettim. Aslında, Trevor’ın gelişi hoşuma gitti. Olaylar daha da ilginç olacak.”</p>
<p>Jane bir anda Caleb’e karşı savaşmaktan, onunla mücadele etmekten yoruldu.</p>
<p>“Bu bir oyun değil, Caleb,” dedi yorgun bir halde. “Tre-vor’ın ya da senin ne istediğiniz umurumda olamaz. Eve’e neler olduğunu bilmediğim bir zamanda olamaz. Siz önemli değilsiniz.”</p>
<p>“Üzgünsün ve bu, hoşuna gitmiyor.” Jane’i incelerken Caleb’in gülümsemesi kayboldu. “O kadar şahane ve güçlü bir rakipsin ki bazen senin de incinebileceğini unutuyorum. Sonra sen bana kırılgan tarafını gösteriyorsun ve bir şekilde bendeki tüm zafer duygulan yok oluyor. Bu işin böyle olmaması gerekiyor.” Başını iki yana salladı. “Ben Trevor olsaydım, muhtemelen gelip senin elini tutar, seni yatıştıracak içten sözler söylerdim. Ben bu değilim.” Sessiz kaldı. “Yine de bu, senin acını dindirmek istemediğim anlamına gelmiyor. Benim için bu... şaşırtıcı şekilde acı verici bir şey.”</p>
<p>“Ben kırılgan değilim. Sadece... yorgunum.”</p>
<p>“O zaman uyu.” Yanındaki lambayı söndürdü ve odayı karanlığa boğdu. “Burada olduğumu fark etmeyeceksin bile.” “Sen öyle zannet.”</p>
<p>“Rüya görürsen, Eve’i göreceksin. Ne de olsa o senin için en değerli varlık.”</p>
<p>“Alay mı ediyorsun?”</p>
<p>“Hayır, doğruyu söylüyorum. Senin üzgün olman fikrine dayanamadığını için, ikimiz de travma geçirmeyelim diye Eve’le birleşmen için elimden geleni yapacağım.” Durdu. “Ben de Eve’i severim, Jane. Ona bir şey olmasını istemiyorum ama ben bir erkeğim ve bazen daha şehvetli duygulanm öne geçiyor.” Kıkırdadı. “Tamam, bazenden biraz daha fazla. Kendimi daha fazla kontrol etmeye çalışacağım.”</p>
<p>“Bu bir ilk olur. Margaret senin vahşilerden biri olduğunu söylüyor.”</p>
<p>“Onun zeki olduğunu biliyordum.” Sesi yumuşak ve sakinleştiriciydi. “Konuşmayı bırak ve uyu. Beni unut. Eve’i, güzel zamanları hayal et. Onunla bir sürü güzel anın vardır, değil mi?”</p>
<p>“Evet.” Jane gözlerini kapadı. “Güzel zamanlar, gümüş sabahlar...”</p>
<p>“Ne? Gümüş sabahlar mı?”</p>
<p>Verandadaki sandalyede Eve Te oturup aralarındaki sevgiyi sıcak bir bağ gibi hissederdi. Jane çocukken, Eve onun hayatını kurtarmakla kalmamış, onu evine almıştı. Uzun zamandır hissettiği o parlak suçluluk hissi yerine sevgi ve arkadaşlık ağı örmüştü. Çam ağaçlarının kokusunu, gölden gelen rüzgârın yanağını okşadığını ve Eve<sup>5</sup>i hatırlıyordu. Hep Eve vardı.</p>
<p>“Gümüş sabahlar mı?” diye tekrar etti Caleb.</p>
<p>“Bir şey değil.” Ve her şeydi.</p>
<p>Sevgi. Sıcaklık. Hiç solmayacak gümüş bir sabah gibi net ve parlaktı.</p>
<p>Eve...</p>
<p><a id="bookmark5"></a><span style="font-weight:bold;">Rio Grande Ormanı Colorado</span></p>
<p><span style="font-weight:bold;font-style:italic;">Daha hızlı yürü,</span> diye düşündü Eve. Kan akışını devam ettir. O zaman soğukla savaşabilirsin.</p>
<p>O anda çok iyi iş çıkarmadığını düşündü üzüntüyle. Titremesini engelleyemiyordu. Rüzgâr yine başlamıştı ve bıçak gibi keskindi. Güvenli olması için çantayı bıraktığı yere gidip battaniyesine sarılmayı her şeyden çok istiyordu.</p>
<p>Şimdi olmaz. Yapacak bir işi vardı. Dolaştığı yerden yola dair bir iz bulamamıştı. Geriye sadece Doane’la Joe’yu aramak için gittiği taşlı yol kalıyordu. Medeniyete giden yol. İnsanlara giden yol. O yolu bulamazsa, kendini kurtaracak bir şey bulmaya uğraşıp duracaktı. Ancak o yoldan giderken de, körü körüne gitmediğinden emin olmalıydı.</p>
<p>Tabii Doane’ı atlatmayı başarırsa. Gittikçe daha çok yoruluyordu ve Doane tüm avantajlara sahipti.</p>
<p>Cesaretinin kırılmasına izin verdiğine göre, gerçekten yorulmuş olmalıydı. Bunu da atlatacaktı.</p>
<p>Yolu bul. Ev diğer tepenin arkasmdaydı. Uçurumun kenarına gidip yolun evden sonra nereye uzandığını görmeye çalışacaktı.</p>
<p>Kevin’m kafatasım attığı uçurumun.</p>
<p>Seni öldüreceğim. Seni yakacağım.</p>
<p>Hayal gücü. Bu kez sadece hatırlıyordu.</p>
<p>Kafatasım attığı uçuruma bakmayacaktı.</p>
<p>Tepeyi geçip aşağıdaki evi gördü. Doane orada mıydı? Gündüz olduğu için ışıklardan anlayamıyordu. Tüm gece Eve’i aradıysa, evde olmalıydı.</p>
<p>Belki.</p>
<p>Eve hiçbir şeyden emin olamazdı. Bu, ölümcül bir hata olurdu.</p>
<p><a id="bookmark6"></a><span style="font-weight:bold;">ıoı</span></p>
<p>Taşlı yola baktı. Evin önünden kıvrılıp arkaya gidiyor ve bir yokuştan kayboluyordu.</p>
<p>Eve uçuruma biraz daha yaklaşırsa, yokuşun nereye gittiğini bulabilirdi. Yolun kenarından aşağı doğru kaymaya başladı.</p>
<p>Seni öldüreceğim. Seni yakacağım.</p>
<p>Gerildiğini hissetti. Bastır bu hissi. Kendi kendini yeniyordu.</p>
<p>Uçurumun kenarında durup yokuştan kaybolan yola baktı. Hâlâ doğru açıdan göremiyordu. Birkaç adım daha öne gitti.</p>
<p><span style="font-weight:bold;font-style:italic;">Evet.</span></p>
<p>Yol tepeden inip bir vadiye uzanıyordu.</p>
<p>Bir kasaba mıydı?</p>
<p>Ah, Tanrım. Lütfen, kasaba olsun.</p>
<p>Emin olamayacak kadar karanlık ve uzaktı. Tuhaf bir açıdan bakıyor ve sadece birkaç çatı görebiliyordu.</p>
<p>Kenara biraz daha yaklaşmaya çalıştı.</p>
<p>Asla olmaz. Birkaç santimetre daha giderse, aşağı yu-varlanırdı.</p>
<p>Bu kumarı oynayıp yolu izlemeli ve o çatılara varmaya çalışmalıydı.</p>
<p>Şimdi olmaz. Nereye gittiğini görmesi gerekiyordu. Yoldan gittiğinde Doane onun izini sürmekle kalmaz, peşinden gitmek için kamyoneti de kullanırdı. Geri gidip eşyalarını alacaktı.</p>
<p>Dinlen. Sonra, av tekrar başladığında, Doane’ı farklı bir yöne götürecek ve hızla geri dönecekti.</p>
<p>Dönüp yukarı tırmanmaya başladığında, içi umutla doluydu.</p>
<p>Seni öldüreceğim. Seni yakacağım.</p>
<p>Eve derin bir nefes aldı ama bakışlarını uçurumdan uzaklaştırdı.</p>
<p>Seni duymuyorum, Kevin.</p>
<p>Beni duyuyorsun. Bana gel. Beni geri getir.</p>
<p>Yola çıkıp koşmaya başladığında, <span style="font-weight:bold;font-style:italic;">onu düşünme,</span> dedi kendine. <span style="font-weight:bold;font-style:italic;">Başka bir şey düşün</span>. <span style="font-weight:bold;font-style:italic;">Ne olursa</span>.</p>
<p>Gümüş sabahlar...</p>
<p>Bu nereden aklına geldi?</p>
<p>Ah, bunlann nerede konuşulduğunu biliyordu.</p>
<p>Jane.</p>
<p>Fakat çok zaman olmuştu ve bunları uzun zamandır düşünmemişti. Jane üniversitedeydi ve İskoçya’dan gelmişti. Binlerce yıl önce Herkulaneum’daki bir volkan patlamasında öldüğü tahmin edilen Cira isimli bir aktrisle ilgili gizemin cevaplarını aramaya gitmişti. On yedi yaşından beri Cira’yla ilgili rüyalar görüyordu. İskoçya’da Cira tarafından yazılan bir mektupta aradığı cevaplan bulabilmişti.</p>
<p>O mektupta Cira, kız kardeşi Pia’ya kadife geceler ve gümüş sabahlar diliyordu. Bu kelimeler Jane’i büyülemiş, şaşırtmış ve etkilemişti.</p>
<p>Göl evinin verandasında oturdukları bir gece, Jane ne kadar etkilendiğini Eve’e anlatmıştı.</p>
<p><span style="font-weight:bold;font-style:italic;">“Sen benim yaşadığım her şeyi anlıyorsun</span>,&quot; <span style="font-weight:bold;font-style:italic;">dedi Jane. Oturduğu merdivenden başını kaldırıp Eve'e baktı. &quot;O yü&gt;</span></p>
<p><span style="font-weight:bold;font-style:italic;">den kimseyle konuşamadığım şeyleri seninle konuşabiliyorum. ”</span></p>
<p><span style="font-weight:bold;font-style:italic;">Eve bir an sessiz kaldı. “Mark Trevor</span> 7<span style="font-weight:bold;font-style:italic;">a bile mi? ” Jane başını iki yana salladı. “O çok yeni. Daha yeni yeni bir şeyler oluyor. Mark benim başımı döndürüyor ve bir ilişkiyi analiz etmek için bu iyi bir şey değil ” Tereddüt ederek düşündü. “Cira kadife geceler ve gümüş sabahlar üzerine yazmış. Tabii seksten bahsediyormuş ama gümüş sabahlar onun için başka bir şey ifade ediyormuş. Bunu çözmeye çalışıyordum. Onun her şeyi görmesini değiştiren bir ilişki miydi? ” Başını iki yana salladı. “Bilmiyorum. Ben çok gerçekçiyim. Kendimi öyle hissetmek için serbest bırakmam çok zaman alırdı. ”</span></p>
<p><span style="font-weight:bold;font-style:italic;">“Çok ama çok uzun zaman. ” Eve, Jane ’den mi kendi deneyimlerinden mi bahsettiğini bilemiyordu.</span></p>
<p><span style="font-weight:bold;font-style:italic;">“Belki de bana hiç böyle bir şey olmayacaktır. Fakat Cira da mantıklı biriydi. Pia ya neyi araması gerektiğini söyleyen kişi oydu. ”</span></p>
<p><span style="font-weight:bold;font-style:italic;">“Gümüş sabahlar... ” Eve elindeki fincanı parmaklıklara bırakıp Jane ’in yanındaki merdivene oturdu. “Kulağa hoş geliyor, değil mi? ” Jane ’e sarıldı. “Taze, temiz ve karanlık bir dünyada aydınlık. Sen de onları bir gün göreceksin, Jane. ”</span></p>
<p><span style="font-weight:bold;font-style:italic;">“Zaten gördüm. ” Jane, Eve ’e gülümsedi. “Senin sayende her gün görüyorum. Moralim bozulduğunda,beni kendime getiriyorsun. Kafam karıştığında, sen her şeyi netleşti-riyorsun. Ben dünyada sevgi olmadığını düşündüğümde, senin beni sevdiğin yılları hatırlıyorum. ”</span></p>
<p><span style="font-weight:bold;font-style:italic;">Eve kıkırdadı. “Nedense Cira’nın bunlardan bahsettiğini sanmıyorum. ”</span></p>
<p><span style="font-weight:bold;font-style:italic;">“Bahsetmiyor olabilir. Onun, Eve Duncan ’ı yoktu. O yüzden gümüş sabahların sadece âşıklarına özgü olmadığını fark etmemiştir. Başkaları da o sabahları yaşatabilir. Anneler, babalar, kız kardeşler, erkek kardeşler, iyi arkadaşlar... ” Elini mutlu bir şekilde Eve ’in omzuna koydu. Serin bir esinti vardı ama beraberinde çam kokularıyla eski zamanların hatıralarını getiriyordu; Eve ’le birlikte böyle oturdukları zamanların... <sup>&lt;(</sup>Evet, kesinlikle iyi arkadaşlar. Onlarda insanın dünyayı nasıl gördüğünü değiştirebilirler. ”</span></p>
<p><span style="font-weight:bold;font-style:italic;">“Evet, yapabilirler. ”</span></p>
<p><span style="font-weight:bold;font-style:italic;">Uzun zaman sessizce oturup göle baktılar. Sonunda Eve iç çekip</span>, <span style="font-weight:bold;font-style:italic;">“Geç oldu. İçeri girmemiz gerek, ” dedi.</span></p>
<p><span style="font-weight:bold;font-style:italic;">Jane başım iki yana salladı. “İşin içinde çok fazla mantık var. Ben mantıklı olmaktan bıktım. Sanki hayatım boyunca kendimi makul ve mantıklı olmaya zorlamış gibiyim. Biraz delilik yapmadığım için bir şeyler kaçırdığımı düşünüyorum. Oda arkadaşım Pat her zaman, ‘eğer ayakların yere çok sağlam basıyorsa, asla dans edemezsin, ’ der ” Eve ’e gülümsedi. “Lanet olsun, yatmayalım. Gün doğumunu bekleyelim ve bakalım gümüş mü doğacak. ”</span></p>
<p>Tüm gece uyanık kalıp konuşmuş, fikirlerini paylaşmışlardı. O gece aralarındaki bağ iyice güçlenmişti.</p>
<p>Gümüş sabahlar...</p>
<p>Jane o bahsettiği zevkin hayatının bir parçası olmasına asla gerçek anlamda izin vermedi. Eve aniden bir acı hissetti. Mark Trevor’ın Jane’deki bu temkinli yanı kırabileceğini düşünmüştü ama sevgili de olsalar bu hiç gerçekleşmemişti.</p>
<p>Ani bir esinti nefesini kesti. Hava sıcaklığı düşüyordu ve kendisi için yaptığı yetersiz barınağa varması gerekiyordu. Adımlarını hızlandırırken tekrar uçuruma bakmadı. En azından Jane’i hatırlayınca üzerine saldıran korku geçmişti. Jane’ i, sevgiyi ve ailesini düşünmesini sağlamıştı. Kapıyı açarsan, umudun her zaman umutsuzluktan çıktığını hatırladı.</p>
<p>Kendi gümüş sabahları akima geldi.</p>
<p><span style="font-weight:bold;">Gwinnett Hastanesi</span></p>
<p>“Yine mi ateşin çıktı? Yaprak gibi titriyorsun.”</p>
<p>Caleb’in sesiydi bu.</p>
<p>Jane gözlerini açınca, onu yanında gördü. “Soğuk. Çok soğuk.”</p>
<p>Caleb’in eli onun alnındaydı. “Ateşin yok gibi.” Gözlerini kısıp baktı. “Artık titremiyorsun da. Hâlâ üşüyor musun?”</p>
<p>Jane başını iki yana sallayıp doğrulmaya çalıştı. “Ben üşümedim. Eve’di. Eve üşüyordu ve onun kendisini korkutmasına izin vermemeye çalışıyordu.”</p>
<p>“Kim? Doane mı?”</p>
<p>“Hayır, Kevin ama ikisini tek bir kişi gibi düşünüyordu.” Derin ve titrek bir nefes aldı. “Delice bir rüyaydı. O kadar gerçekti ki...”</p>
<p>“Konuşmak ister misin?” Yatağın yanma oturdu. “Bazen konuşmak işe yarar.”</p>
<p>“Eve bir yola bakıyordu. Ormandaydı ve soğuktu. Koşarken aldığı nefes görünüyordu. Üşümekten yorulmuştu ve bir çıkış yolu bulacağını biliyordu ” Jane ürperdi. Kendisi de üşü-müştü ve o soğuğu Eve’den uzak tutmak için çaresiz bir istek duyuyordu. “Hepsi bu. Karmakarışıktı ama çok gerçekti.” “Sık sık gergin rüyalar görür müsün?” Caleb gülümsedi. “Benimle ilgili rüyalarının daha hoş olacağına söz veriyorum.” “Hayır, ben çok ender rüya görürüm.” İrkilerek yatağın yanındaki suya uzandı. “Eskiden çok sık rüya görürdüm ama sonra o... görmez oldum.”</p>
<p>“O mu?”</p>
<p>Bu dil sürçmesini fark edeceğini bilmeliydi. Neyse. Önemli değildi. “On yedi yaşındayken, Antik Herkulaneum’da yaşayan bir kadınla ilgili rüyalar görmeye başladım. Kadın bir aktristi ve adı Cira’ydı. Tuhaf rüyalardı. Kadın ve sevgilisiyle ilgili bir dizi gibiydiler.” Sudan bir yudum aldı. “O kadar gerçekçiydiler ki beni deli ediyorlardı. Ben de kadının gerçekten yaşayıp yaşamadığını öğrenmeye karar verdim.”</p>
<p>“Yaşıyor muydu?”</p>
<p>“Evet. Kız kardeşine bir mektubunda gümüş sabahlan yazan oydu.”</p>
<p>“Etkileyici. Bir rüyanın peşine düşmek senin tarzın değil. Tanıdığım en inatçı gerçekçi sensin. Mantıklı bir açıklama yapamamak seni dehşete düşürmedi mi?”</p>
<p>“Mantıklı ve bilimsel bir açıklaması olabilir.” Bir yudum su daha içti. “Kadının heykelleri vardı ve bana benziyorlardı. Ben kendi atalarımın izini süremediğim için birisi bunun genlerime ait bir hatıra olabileceğini söyledi.”</p>
<p>“Biraz zorlama.”</p>
<p>“Rüyalar da öyle.”</p>
<p>“Sen de rahatlıkla kabul edebileceğin bir açıklamayla yetindin.”</p>
<p>“Belki de.” Suyu bitirip şişeyi komodinin üzerine koydu. “Işığı yak. Ben iyiyim.”</p>
<p>“Henüz olmaz. Bu işi biraz daha incelemek istiyorum.</p>
<p>I Senin bu yanını görmek ilgimi çekti.”</p>
<p>“Senin gibi biraz tuhaf olmam mı ilgini çekti?” Başını iki yana salladı. “Daha gençken bu rüyaların tuhaf ve rahatsız edici olduğunu kabul ediyorum ama yıllardır hiç görmemiştim.” “Bu gece bile mi?”</p>
<p>Evet, Eve’i gördüğü rüyası Cira’nm rüyalarına benziyordu. Netlik, gerçeklik, orada, yanında olduğu hissi. “Olabilir. Bak, Eve böyle şeylere inanır. Ona saygı duyuyorum ama o ben değilim. Bu bir rüyaydı, Caleb. Bırak peşini.” “Birkaç soru sorduktan sonra. Cira’nm hikâyesini araştırırken, neden onu rüyanda gördüğüne dair bir şeyler bulabildin mi?”</p>
<p>Jane sessiz kaldı. “Evet.”</p>
<p>“Bunu kabul etmek istemedin.”</p>
<p>“Sana söylediğim gibi, muhtemelen atalarımla ilgili hatıralardı.”</p>
<p>“Rüyalar detaylı mıydı?”</p>
<p>“Çoğu zaman.”</p>
<p>“İlginç. Eve’le ilgili rüyanın detaylarını hatırlayabiliyor musun?”</p>
<p>“Muhtemelen. Hatırlamaya çalışırsam.”</p>
<p>“Neden bir denemiyorsun?”</p>
<p>“Ne?”</p>
<p>“Zararı olmaz, değil mi?” Komodinin çekmecesini açıp sarı bir kâğıt ve kalem çıkardı. “Etrafı anlat. Eve nasıl görünüyordu, ne düşünüyordu... neyi hatırlayabiliyorsan söyle.” “Neden?”</p>
<p>“Detaylar. Bir kez işe yaramışlardı, değil mi? Cira’yla ilgili cevaplara ulaşmıştın. Şu anda Eve’in nerede olduğunu da bulabilirsin.”</p>
<p>“Kahretsin, sadece bir rüyaydı.”</p>
<p>Caleb sadece baktı.</p>
<p>“Eve’le ilgili herhangi bir genetik hatıram da olamaz. Ben evlatlığım.”</p>
<p>“Ama onunla bir bağın var ve bu bağ o bahsettiğin belli belirsiz genetik hatıralardan çok daha güçlü ” Yumuşak bir tonda ekledi: “İnanç, dağları yerinden oynatabilir. Sevgi, dağları yerinden oynatabilir. Belki de o yüzden gümüş sabahları düşünmeye başladın.”</p>
<p>“Ulu Tanrım, duygusal konuşuyorsun. Hiç senin tarzın değil.”</p>
<p>Caleb gülümsedi. “Bir görevim var. Seni birkaç gün hastanede tutmak kolay değil. Arama çalışmasıyla ilgili yapabileceğin yararlı bir şey olursa, işler benim için kolaylaşır.”</p>
<p>İfadesiz bir şekilde Caleb’e baktı. “Peki, bunun anlamı nedir?”</p>
<p>“Cira’yı nasıl buldun?”</p>
<p>“İnternetten araştırma yaptım, kitapları araştırdım ve ipucu buldukça uzmanlarla görüştüm.” Durdu. “Eve’i rüyamda gördüğüm yerle ilgili de aynı araştırmayı yapmamı mı söylüyorsun?”</p>
<p>“Ya da onun düşündüğü ve sana ipucu verecek şeyler de olabilir.”</p>
<p>Jane uzun süre konuşmadı. “Bunun delilik olduğunu biliyorsun.”</p>
<p>“Zararı olur mu?” dedi Caleb.</p>
<p>Hissetmeye başladığı umuda zararı olacağını düşündü. Jane bu umut ışığına tutunuyordu ve yaşayacağı muhtemel hayal kırıklığı onu bitirecekti.</p>
<p>Fakat sonunda Cira’yı bulmuştu. Tüm cevapları bulana kadar vazgeçmemişti. Ancak bu farklıydı. Başaramazsa, sonuçları çok daha büyük olacaktı. Elindeki tüm şansı değerlendir, Eve’e gidebilecek her yolu dene.</p>
<p>“Keskin ve uzun dağlar vardı. Rocky Dağları olabilir.” “Yaz.”</p>
<p>“Sonra, dolaptan çizim defterimi al.”</p>
<p>“Tabii, Hanımefendi.” Caleb dolaba gitti. “Çizmek senin için her şeyi daha net bir hale getirir.” Defteri alıp Jane’e getirdi. “Önce biraz uyumak ister misin?”</p>
<p>“Tabii ki hayır. Bir şeyleri unutabilirim. Sen gidip bana bir sürü seyahat kitabı alırken uyuyabilirim.”</p>
<p>“İlk görevim bu mu?”</p>
<p>“Bilgisayar işiyle birlikte bu. Hepsini yapacak kadar vaktim yok. Benim bulamadığım şeyler de bulabilirsin.” Defteri açtı. “Şimdi sessiz ol ve bırak konsantre olayım. Eve vadiye baktığı anın dışmdahep hareket halindeydi. Koşuyordu. Hiçbir şeyi atlamamak için birkaç çizim yapmam gerek.”</p>
<p>“Buradayken dinlenmen gerektiğini hatırlatabilir miyim?” “Beni gaza getirmeden önce onu düşünmen gerekiyordu. Şimdi beni durduramazsın.”</p>
<p>“Hayır, durdurabileceğimi sanmıyorum. En azından yorgunluktan çökersen tıbbi ekipler burada olacak.” Sandalyesine yaslandı. “Hem seni çalışırken izlemeyi seviyorum. Yoğunlaştığında enerjin tıpkı bir kuyrukluyıldıza benziyor.” Jane homurdandı.</p>
<p>Caleb kıkırdadı. “Doğru. İnsanlar kendilerini asla etra-fmdakilerin gözüyle görmez.”</p>
<p>Jane cevap vermedi. Kaşlarını çatarak kalemi kâğıdın üzerinde kaydırmaya başladı.</p>
<p>Dakikalar sonra, Caleb yeniden konuşmaya başladı. “Senin Cira hakkında düşünüyordum. Haklıysan ve o senin atansa...”</p>
<p>“Öyle bir şey demedim. Öyle açıklanabilir.” “Reenkamasyon da olabilir ama bu senin düşünemediğin kadar uzak bir ihtimal. En azından açık açık düşünemediğin. Yine de hiç aklına gelmedi mi?”</p>
<p>“Hayır.”</p>
<p>“Benim gelirdi ama ailem o kadar eski ve günahkâr bir aile ki atalarımızdan sonra gelenler aileyle benzerliklerini silmek için yüzlerce yıl uğraşmışlar. Reenkamasyon başarısızlıklarına çok iyi bir bahane olurdu.”</p>
<p>“Ben günahlarım için bahane istemiyorum.”</p>
<p>“Ama senin günahların benimkilere göre yok sayılır.” Başını yana eğdi. “Cira’nm sevgilisi olduğunu söylemiştin. Adı neydi?”</p>
<p>“Anthony.”</p>
<p>“Peki, Anthony sana tanıdığın birini hatırlattı mı?”</p>
<p>Jane kasıldı. “Ne fark eder? Bundan bahsetmek istemiyorum, Caleb.”</p>
<p>“Sana birini hatırlattı. Bakalım, Mark Trevor o zamanlar »enin hayatındaydı, değil mi?”</p>
<p>“Evet.”</p>
<p>“Cira’nm sevgilisi sana Trevor’ı mı hatırlattı?”</p>
<p>Jane cevap vermedi.</p>
<p>“Hatırlattı mı, Jane?” diye Caleb yumuşak bir sesle sordu. Jane omuz silkti. Gözleri hâlâ çizimdeydi. “Evet.” Caleb’e bakmıyordu ama onun iç çektiğini duydu. “Ben de bundan korkuyordum. Kahretsin.”</p>
<p><a id="bookmark7"></a><span style="font-weight:bold;">Beşinci Bölüm</span></p>
<p><span style="font-weight:bold;">Rio Grande Ormanı Colorado</span></p>
<p>Eski bir kırmızı kamyonet.</p>
<p><span style="font-weight:bold;font-style:italic;">Evet.</span></p>
<p>Venable’ın, raporlarında Doane’m eski ve kırmızı bir kamyonet çaldığını söylediğini hatırladı Zander.</p>
<p>Bu eski kütük ev Doane’m onu aradığı baz istasyonu bölgesindeydi. Çıkardığı Google haritasına göre, bu yabani bölgede çok az ev vardı. Vadide bir ev daha vardı ama Zander hızlıca bakıp oranın olamayacağını görmüştü. Sonra da dağa doğru çıkıp haritadaki ikinci yerleşim yerine bakmıştı. Burası daha muhtemel görünüyordu. Bu ev dağın daha yüksek kısmın-daydı ve neredeyse hiçbir avcı ya da turist buraya uğramazdı.</p>
<p>Birini esir tutmak için ideal bir yerdi.</p>
<p>Emin olmalıydı.</p>
<p>Evi çoktan incelemiş ve kimsenin olmadığım anlamıştı. Kamyonetin kilidini açıp kullanan kişinin Doane olduğuna dair bir benzin fişi ya da benzer bir şey aramıştı.</p>
<p>On koltukta katlanmış siyah bir kumaş vardı. Zander kumaşı burnuna götürdü. Hafif bir kokusu vardı. Gözbağı olarak kullanılmıştı. Koku kesinlikle kadın kokuşuydu.</p>
<p>Torpido gözüne baktı ve aradığı benzin fişlerini buldu. Kredi kartından ödenmemişlerdi. Bir tanesi Birmingham’ dan, bir tanesi de Missouri’deki küçük bir kasabadan alınmıştı. İkisi de aynı gündü.</p>
<p>Yol netti.</p>
<p>Şüpheyle eve baktı. Muhtemelen bubi tuzağı vardı. Doane’ m oğlu hem Özel Kuvvetler’deydi hem de El-Kaide tarafından eğitilmişti. Muhtemelen bildiklerini babasına da öğretmişti. Evi tehlikesiz hale getirmek biraz zaman alacaktı ama Doane eve geldiğinde, onu avlamak için şahane bir yer olacaktı.</p>
<p>Peki, Doane ve Eve Duncan neredeydiler? Kamyonet oradaydı ve muhtemelen Eve yenileme üzerine orada çalışıyordu. Ancak ikisi de orada görünmüyorlardı. Öylesine yürüyüşe çıkmış da olamazlardı. Ancak Blick gelip arabasıyla onları almış olabilirdi ama yine de gitmeleri için bir neden yoktu.</p>
<p>Başka lastik izi var mı diye kontrol etti.</p>
<p>Blick gelmemişti.</p>
<p>Doane, Eve’e sinirlenmiş ve onu öldürmüş olabilirdi.</p>
<p>Fakat bu, Doane’m son seçeneği olurdu. Kafasında sabit bir fikir vardı. Zander, Eve’in ölümünü görürse, daha fazla incinir diye düşünüyordu.</p>
<p>Bu da başka bir ilginç ihtimali akla getiriyordu.</p>
<p>“Tüydün mü, Eve?” diye mırıldandı Zander. “Doane’ın başına bu kadar bela olman ne kadar ayıp.” Yabani kısımlara giden yola baktı. “Ama bu benim işimi daha da zor bir hale getirebilir.”</p>
<p>Avcıyı avlamak, avı avlamaktan daha heyecan verici.</p>
<p>Avcı, dominantlığm heyecanını hissettiği anda hedef olup yakalanacağını hiç düşünmez. Dönüp taşlı yola doğru gitti. Arabasını evden bir mil uzağa park etmişti. Silahlarını ve aletlerini alıp yola çıkacaktı.</p>
<p>Avm heyecanım ve aciliyetini hissetmeye başlamıştı bile.</p>
<p>Eve kendisini koruması için kimseye güvenmediğini söylemişti ama Zander, Doane’ı avlayana kadar bu vahşi yerde dayanabilirse, kurtulma şansı olabilirdi.</p>
<p>Bunu düşününce, bilinçsiz olarak adımlarını hızlandırdığını fark etti. Ne yapıyordu? Eve’e ulaşmak için öldürme işini hızlandırma içgüdüsü olduğunu fark edince, isteyerek yavaşladı. Bu içgüdülerin uzun zaman önce öldüğünü düşünüyordu.</p>
<p>Neredeyse ölüm tarihi ve saati bile verebilirdi.</p>
<p>Yavaş olacak, öldürmek için acele etmeyecek, hata yapma riskini almayacaktı. Sonucu Eve’in işine yarayacak bir zamanda olacaksa, bırak olsun.</p>
<p>Olmayacaksa, o zaman Eve başının çaresine baksın.</p>
<p><a id="bookmark8"></a><span style="font-weight:bold;">Göl Evi</span></p>
<p>Joe eve geldiğinde, gökyüzü turuncu bir ışıkla aydınlanmaya başlamıştı.</p>
<p>Kendra mutfak masasından kalktı. “Jane nasıl?” “Oldukça öfkeli. Birkaç gün hastanede tutacaklar. Enfeksiyonu öldürmesi için bir sürü antibiyotik verdiler. Tedaviye nasıl karşılık verdiğine bağlı olarak tekrar ameliyat edebilirler.” “İçinde büyük savaş verdiğini görebiliyorum. Tıpkı Eve gibi.”</p>
<p>“O konuda haklısın. Jane’i hastanede tutmak zor olacak. Eve geldiğimde onu karşımda görmeyi bile bekledim.”</p>
<p>“En azından henüz gelmedi. Arabayı duydun mu?”</p>
<p>Joe sert bir şekilde başını salladı. “Dönerken yolda Venable’ı aradım. Çiftçinin ailesini bilgilendirmişler. Venable senin birkaç ipucu daha bulduğunu söyledi. Nedir?”</p>
<p>“Korkarım çok fazla bir şey değil ama bir başlangıç olabilir.” Kendra ona bagajdaki ve koltuklardaki çizikleri, radyo istasyonundan ulaştıklarını anlattı. iPad ekranından ona bölgenin haritasını gösterdi.</p>
<p>Joe haritayı inceledi. “Maden Bölgesi, Colorado. Orada ne var?”</p>
<p>“Çok az şey. Aslında Amerika’daki en ücra yerlerden biri. Su Bölümü hattında. Dağlar ve ormanlar dışında pek bir şey yok.”</p>
<p>Joe bir süre daha haritaya baktı. “Venable bunu biliyor mu?”</p>
<p>Kendra başıyla onayladı. “Ama Maden Bölgesi hakkında bulduğum ek bilgileri bilmiyor. Seni beklerken burada baktım. Venable bölgede, Doane’ın bağlantısı var mı diye bakıyor.” “İyi.”</p>
<p>Kendra mutfak masasından bir not kâğıdı aldı. “Sana not yazıyordum. Birkaç dakika içinde Colorado’dan aynlıyorum.” Joe gerildi. “Şaka mı yapıyorsun?”</p>
<p>“Benim burada yapacağım bir şey kalmadı, Quinn.” “Tanrı aşkına, henüz uyumadın.”</p>
<p>“Eve kaçırıldığından beri kaç saat uyudun?” Joe cevap vermeyince, Kendra omuz silkti. “Ben de öyle düşünüyordum. Beni yardım edebileceğimi düşündüğün için aradın. Ben de edebileceğimi düşünüyorum. Ancak ikimizin de oturup hangi hamlenin doğru olduğunu düşünme lüksümüz yok. Her şeyi ortaya atıp bir şey ortaya çıkarmaya bakacağız. Eve bir psikopat tarafından rehin tutulduğu ve tehlike altında olduğu sürece tüm yapabileceğimiz bu.”</p>
<p>Joe çenesini sıkıp uzaklara baktı. “Ben bunu bilmiyor muyum?”</p>
<p>“O zaman beni korumaya çalışmayı bırak. Uçakta uyurum. Doane’m Goldfork’taki eviyle başlayacağım. Sanırım sen benim için girişi ayarlarsın.”</p>
<p>“Tabii.”</p>
<p>“Yap o zaman. Doane’m evinde bize yardımcı olacak şeyler olabilir,” dedi Kendra. “Belki Eve’i götürdüğü yeri gösterecek şeyler buluruz.”</p>
<p>“Yıllardır CIA o evi kaç kez araştırdı. Ve eminim Doane kaybolduğundan beri hep oradadırlar. Hiçbir şey bulamadılar.” Kendra burnunu büzüştürdü. “Bir kanun adamının, olay yerinde bir şey olmadığını her söyleyişinde, bana bir dolar verselerdi...”</p>
<p>“Biliyorum, biliyorum. O yüzden senin bu işin bir parçası olmanı istedim, Kendra. Sen görmüyorsun, deneyimli-yorsun. Sadece ülkenin bir ucuna gitmeni istemedim.”</p>
<p>“Siz işleri burada gayet iyi hallediyorsunuz. Evde bir şey bulamazsam, ilk uçakla buraya döneceğim.” Sahte bir şekilde güldü. “Elinde olsa beni cehenneme gönderip geri getirmekten kaçmmazsın.”</p>
<p>Joe başıyla onayladı. “Teşekkürler, Kendra.”</p>
<p>“Ama bilmen gereken bir şey var.” Kendra masanın üzerindeki bir bardak suyu işaret etti. Bardağın dibinde dört küçük kapsül şeklinde obje duruyordu. Hepsinin ucunda tek bir ince kablo vardı.</p>
<p>Joe bardağa bakıp küfretti. “Bunlar...”</p>
<p>“Dinleme cihazları. Nötrleştirmek için suya koydum. İzlerini sürebilirsin belki diye yok etmedim. Bilileri evi dinlemiş.” Joe uzanıp kapsüllerden birini bardaktan aldı. “Nereye koymuş?”</p>
<p>“Her yere. Bir tanesi mutfaktaydı, biri ebeveyn banyosunda, ikisi burada. Doane bunları, Eve’i kaçıracağı zamanı planlamak için kullanmış olmalı. Onun ne zaman yalnız kalacağını biliyordu.”</p>
<p>Joe kanepeye çöktü. Hâlâ elindeki cihaza bakıyordu. “Ve sonrasında da evi dinlediyse, bizim bildiğimiz her şeyi biliyor demektir. Burada polisin, CIA’in, FBI’m yaptığı tüm konuşmaları. ..” Kendra’ya baktı. “Bunları nasıl buldun?”</p>
<p>“Bir uzman tarafından koyulsalardı, bulamazdım. Belli ki Doane bu işlerde oğlu kadar iyi değilmiş. Onları aramıyordum bile.”</p>
<p>“O zaman nasıl buldun?”</p>
<p>“Kuru duvar tozu. Çok değil, sadece hafif bir toz. Üç kapı kasasına ve aynanın arkasındaki duvara küçük delikler açmış. Her bir deliğe kablo ve mikrofon koymuş. Delikler küçük ve neredeyse kimsenin göremeyeceği şekildeler.” “Senin de.”</p>
<p>“Ama ben duvarın delindiği yerlerdeki süpürgeliklerin bazılarında toz izleri gördüm. Nedenini merak ettim. Eminim ki bazıları diğerlerinden daha yeni. Yoksa toz kalmazdı. Belki de Eve’i alma zamanı yaklaştıkça daha fazla dinlemeye ihtiyacı oldu.”</p>
<p>Joe başını iki yana salladı. “Bir yığın polis ve ajan geldi buraya. Hiçbiri de tozun nedenini merak etmedi.”</p>
<p>“Çünkü görmediler. Bunu aramıyorlardı.”</p>
<p>“Sen de aramıyordun,” dedi Joe. “Ama tabii sen hiçbir şeyi garantiye almıyorsun.”</p>
<p>Kendra omuz silkti. “Yirmi yıl kör kalmak bir kıza bunu yapıyor. Neyse, ben daha detaylı baktım ve bunları buldum. Venable satış kanallarına bakarak izlerini sürebilir.”</p>
<p>“Ona haber vereceğim.” Joe mikrofonu suya bıraktı. “Buna inanamıyorum. Son birkaç haftadır yaptığımız tüm konuşmalan düşünüyorum. O manyağın bizi dinlediği fikri...”</p>
<p>“Onun Eve’i bir yerlerde tutuyor olduğu düşüncesiyle karşılaştırılınca küçücük kalıyor.” Saatini kontrol etti. “Benim gerçekten gitmem gerek.”</p>
<p>“Bak, Kendra. Şu Colorado’ya gidişle ilgi. Ben...” “Kes şunu, Quinn. Ne söyleyeceğini biliyorum. Benden</p>
<p>bunu yapmamı istemedin ama fark etmez.” Dudaklannı ıslattı. “Bak, benim çok yakın arkadaşım yoktur. Ne kadar yıpratıcı olabileceğimi görmüyor musun? Ancak Eve benim arkadaşım. O bana katlanıyor ve ihtiyacım olduğunu düşündüğünde ayaklarımı yere bastırıyor. Benim onun için özel biri olduğumu hissettiriyor, bana diğerlerinin bakmadığı gibi bakıyor. Sence ben bundan vazgeçebilir miyim? Onu bulmaya gitmemi engelleyemezsin. Benim başıma gelse, eminim o da aynısını yapardı.”</p>
<p>“Bitirdin mi?”</p>
<p>“Evet.”</p>
<p>“O zaman seni Colorado’ya gitmekten vazgeçirmek gibi bir niyetim olmadığını söyleyebilirim. Ben epey bencil biriyim. Sadece tek başına gitmeni istemedim.” Cebinden telefonunu çıkardı. “İzin ver, seninle gelmesi için birini arayayım.” “Kimi mesela?”</p>
<p>“Atlanta Polis Departman’ında birlikte çalıştığım ve şu anda FBI’da özel güvenlik olan birilerini. Onlardan birini tutacağım.”</p>
<p>“Bir koruma mı?” Kendra kahkaha attı. “Bana koruma tutmak mı istiyorsun?”</p>
<p>“Bunda komik olan bir şey yok.”</p>
<p>“Tabii canım. Kapat telefonunu. Benim başıma bir şey gelmez.” Kendra başını iki yana salladı. “Klasik Joe Quinn. Hep birilerini korumaya çalışıyorsun.”</p>
<p>“Herkesi değil. Sadece benim ve Eve için önemli olan insanları.”</p>
<p>“Ben iyi olacağım. En son istediğim şey kaslı bir eski polisle seyahat etmek.”</p>
<p>“Eski bir polis olmanın ya da kaslı olmanın yanlış bir yanı yok. İkisi de işe yarayabilir.”</p>
<p>“Şaka yapıyorum ama cidden telefonunu kaldır. Ben iyi olacağım.”</p>
<p>“Olsan iyi olur. Başına bir şey gelirse, ben demiştim, demem için geç olur.” Joe durdu. “Pekâlâ, ama fikrini değiştirirsen, araman yeterli. Kendim gelemsem de bir sonraki uçakla birini yollarım.”</p>
<p>“Bunu aklımda tutacağım.” Kendra, Joe’ya doğru gidip elini beceriksizce onun koluna koydu. “Böyle olunca da kendimi özel hissettiğimi biliyorsun. Teşekkürler, Quinn. Sana her şeyin düzeleceğini söylemek çok naif kaçacak biliyorum ama düzelmesi için elimden geleni yapacağım.” Hemen dönüp bu yumuşak andan kurtuldu ve kapıya gitti. “Beni habersiz bırakma. Bildiğin her şeyi anlat. Eve’i bulabilmek için ayrı yönlere gidiyoruz ve bu kötü bir şey değil. Bilgi paylaştığımız sürece, taşlar yerine oturmaya başlayabilir. Tüm ihtimalleri düşünmemiz gerekiyor. Hoşça kal, Quinn. İrtibatta kalalım.”</p>
<p>Ön kapıyı kapatıp çıktı. Birkaç dakika sonra, Joe arabasının sesini duydu.</p>
<p>Tekrar oturup bardaktaki kapsüllere baktı.</p>
<p>Doane’m Eve’i kaçırmak için harcadığı zaman ve acılı çaba bu dinleme cihazlarından görünüyordu.</p>
<p>Orospu çocuğu.</p>
<p>Öfkesi ve çaresizliği her dakika daha da büyüyordu. Ufacık bilgiler ve ulaştıkları ipuçları yeterli değildi.</p>
<p>Fakat en azından Kendra ümit verici birkaç şey bulmuştu.</p>
<p>Belki.</p>
<p>Telefonu çaldı. Seth Caleb arıyordu.</p>
<p>Neden? “Quinn.”</p>
<p>“Jane’le hastanedeyim. Sıkıldım ve koridora çıkıp seni aramaya karar verdim. Jane seni daha sonra arayacağını söyledi ama ben bu işi onun listesinden çıkarmış oldum. O biraz meşgul olacak.”</p>
<p>“Şu anda uyuyor mu?”</p>
<p>“Hayır, biraz uyudu ama şu anda tamamen uyanık ve çalışma modunda.”</p>
<p>“Çalışma modu mu? Onu hastaneden çıkmaya ikna etmeye çalışmıyorsun, değil mi? Yoksa sana gününü gösteririm.”</p>
<p>“Senden çok korktum, Quinn. Ben emirlerimi şu anda Margaret’ten alıyorum. O daha korkutucu. Ne de olsa, hepimizin amaçlan birbirine uyuyor.”</p>
<p>“Jane şu anda dinlenmiyorsa uymuyordur.”</p>
<p>“Önünde sonunda dinlenecek ve şu anda yaptığı iş onu hastanede tutuyor. Böylece doktorlar ona göz kulak olabilirler.”</p>
<p>“Ne işi?”</p>
<p>“Belli ki daha önce de yaptığı bir iş. Cira’dan bahsetti.”</p>
<p>“Ne?”</p>
<p>“Eve’le ilgili bir rüya görmüş. Eve dağlık bir bölgedeymiş. Jane bölgeyi tanıyabilir belki diye bilgisayardan ve kitaplardan araştırma yapıyor.” Durdu. “Sonunda bir şey çıkacağına dair şüpheleri var ama Cira’yı ararken sonuca ulaşmış. Şu anda çok umutsuz durumda.”</p>
<p>“Olur tabii. Jane’in Cira’yı gördüğü rüyalarının bir özü olsa da o hâlâ mantıklı bir neden bulmaya ve neden o rüyaları gördüğünü anlamaya çalışıyor. Gerçekçi olmayan her şeyle sorunu var onun.” Yorgun bir şekilde ekledi. “Ama zaten hepimiz umutsuzluğa düşmeye ve bize umut verecek her şeye sarılmaya başladık.”</p>
<p>“Ya sen, Quinn? Jane’in Cira’yla ilgili rüyalarında tuhaf bir taraf olduğunu düşünüyor musun?”</p>
<p>“Tabii ki. Bu deneyimin Eve’e yardım edecek bir şeye dönüşeceğini düşünüyor muyum? Hiçbir fikrim yok. Jane’in Cira’yı gördüğü rüyalarında hiç bilmediği zamanların ve yerlerin neden tüm detaylarıyla yer aldığını bilmiyorum. Ben de Jane gibi tamamen gerçekçiydim ama bu günlerde bildiğim tek şey, her şeyin mümkün olduğu. İmkânsız denen şeye çarpıp duruyorum.”</p>
<p>“Bunu benim karşımda kabul etmene şaşırdım.” “Neden? Hakkımda ne düşündüğün umurumda değil. Aslında, o kan olayın yüzünden sen de imkânsızlardan birisin.”</p>
<p>“Anlaşıldı.” Durdu. “Jane’i bu yolu izlemesi için ben cesaretlendirdim. İlginç bir yol gibi göründü. Böylece onu sakin de tutabilecektim. Sana bunu söylemem gerektiğini dti-şündüm. Umut verici bir şey çıkarsa, eminim Jane seni arayacaktır.” Telefonu kapattı.</p>
<p>Umut verici mi? Joe kapatma düğmesine bastı. Birinden umut verici bir şeyler duymayı dört gözle bekliyordu. Fakat en azından Caleb, Jane’i iyileşene kadar güvende tutacak bir yol bulmuştu.</p>
<p>Belki.</p>
<p>Joe’nun düşündüğü gibi Jane umutsuzluk içindeyse, öfkelenip rüyasındaki yeri bulmaktan vazgeçebilirdi.</p>
<p>Ancak bu pek Jane’in yapacağı bir şey değildi. Bir şeye karşı savaştığında, yırtıcı bir köpek gibi oluyordu. Eve’i bulmak için uğraşıyorsa, takıntı derecesinde bir kararlılığı olmalıydı. Joe, Jane’in rüyasının onlara izlenecek bir yol, bir ipucu vereceğine inanmak istiyordu. Belki de Caleb’e söyledikleri tam olarak doğru değildi. Belki de hâlâ her şeyden şüphelenmesine neden olan güçlü bir mantık ve gerçekçilik vardı içinde.</p>
<p>“Kendra’nm arabasını yolda gördüm.” Venable kapıda duruyordu. “Nereye gidiyor?”</p>
<p>“Havaalanına.” Dudaklarını büzdü. “Sonra da Goldfork’ a. Ajanlarının onu iyi karşılamasını sağla.”</p>
<p>“Hallederim.” Eve girdi. “Kendra çok ama çok keskin biri. Sıra dışı. Adamlarımın atladığı bir şey bulabilecek mi emin değilim ama ben de eve bir bakmasını istiyorum.” Mutfağa gitti. “Bir bardan kahve alabilir miyim? Uzun bir geceydi.”</p>
<p>Joe mutfak masasındaki bardağı işaret etti. “Bir şey buldu bile. Belli ki evde olan her şey kaydediliyormuş.” Venable suyun içindeki aletlere baktı. “Kahretsin.” “Evet. Bagajdaki metalik şeyin ne olduğunu netleştirmen ne kadar sürer?”</p>
<p>“İşin acil olduğunu söyledim ama yine de biraz zaman alır.” Otomatik kahve makinesinin altından kahve fincanını aldı. “Bilgi gelir gelmez Kendra’yı arayacağıma söz verdim.” Yüzünü buruşturdu. “Yoksa laboratuvara kendisi gidip teknisyenleri hırpalar diye düşünüyorum.”</p>
<p>“Hiç şüphesiz,” dedi Joe. “Kendra’nm felsefesi her şeyi duvara fırlatıp yapışmalarını ummak. Metalik tozu da öyle görüyor. Yapışıp yapışmadığını bilmek isteyecektir.” Kapsüllerin olduğu bardağa baktı. “Burada yapacağı başka bir şey yoktu. Ben de yapabileceğim bir şey olduğunu sanmıyorum, Venable.”</p>
<p>“Ve.”</p>
<p>“Bölünüyoruz. Kendra bölünmekten bahsetti. Hepimiz ayrı noktalardan Eve’in bulunması için bir çare aramaya çalışıyoruz. Bölümlerden biri burasıydı. Araba ve bulabileceğimiz herhangi bir kanıt. Sonra Kendra, Goldfork’a gitti. Bir bölüm ise, bizim Doane’m General Tarther’ı ve Lee Zander’ı öldürmeyi planladığını bilmek. Oğlu Kevin’ın ölümünden onları sorumlu tutuyor. Hatta sen generali korumaya çalıştın.”</p>
<p>“Çalıştım. O pislik istediğini yaptı.”</p>
<p>“Ancak bildiğimiz kadarıyla Zander’ı henüz öldüremedi.” Joe dudaklarını büzdü. “Araştıracak çok iyi bir bölüm/&quot;</p>
<p>“Hayal bile edemeyeceğin kadar.” Venable gözlerini kısarak Joe’ya baktı. “Ölümcül olabilir.”</p>
<p>“Neden beni Zander’dan uzak tutmaya çalışıyorsun? Zander ve generalden bahsettiğinden beri bana bunu yapıyorsun. O bir kiralık katil.”</p>
<p>“Senin ölmeni istemiyorum” dedi Venable ve ekledi. “İlk olarak, beş yıl önce Zander’a bir söz vermiştim. Doane’ın peşinden gitmezse, onun kimliğini gizli tutacaktım. Sözümü tuttum. Şimdi ise ağzımı açtığım ve onunla kendi başıma mücadele etmeye çalışmadığım için pişmanım.”</p>
<p>“Zander’ın adresini istiyorum,” dedi Joe. “Hemen.” “Bu, zekice olmaz, Quinn,” dedi Venable. “İzin ver, onu ben halledeyim.”</p>
<p>“Asla olmaz,” dedi Joe. “Benim harekete geçmem gerekiyor. Artık burada oturamam. Kendra, Goldfork’a, Doane’ın güvenli evine gidiyor. Sen o baz istasyonuna beni götüremiyorsun ve general sanki onu koruyan kimse yokmuş gibi öldürüldü. Her şey Doane’m lehine. Benim bunu değiştirmem gerek.”</p>
<p>“Zander yerinde bile olamayabilir.”</p>
<p>“Ama orada birisi olur, değil mi?”</p>
<p>“Stang, muhasebecisi ve asistanı.”</p>
<p>“O zaman gidip Zander’ı bulacağım ve Doane’m Eve’i nerede tuttuğunu biliyor mu öğreneceğim.” Sert bir şekilde ekledi. “Ve Doane, Zander’ın peşinden gidecekse, orada kalıp o pisliği kendim halledeceğim.”</p>
<p>“Ya Jane?”</p>
<p>“Karşıma engeller çıkarıp durma. Seth Caleb yanında. Kendini yormaması için ona bakıyor. Jane’i oyalayacağını söyledi.” Yüzünü buruşturdu. “Kaynak kişiyi düşününce, bu çok rahatlatıcı değil aslında. Sanırım dün Mark Trevor, Jane’i aradı ve bir-iki güne burada olacağını söyledi. Jane’in yanında istemeyeceği kadar yardım olacak. Bana Zander’ın adresini ver.” Venable tereddüt etti.</p>
<p>“Venable.”</p>
<p>Venable ceptelefonuna uzanıp Zander’ın bilgilerini girdi. “Telefonuna gönderiyorum.”</p>
<p>“İyi.” Joe döndü. “O zaman ben yola çıkayım.” “Quinn.”</p>
<p>“Beni durdurmaya çalışma.”</p>
<p>“Sözümü dinle. Dikkatli ol.” Tereddüt etti. “Ah, lanet olsun. Bunu sana söylemeden seni gönderemem. Süreci değiştirecek bir şey olabilir.”</p>
<p>“Süreci ne değiştirebilir?”</p>
<p>“Doane’m Eve’i ilk kaçırma nedeni.”</p>
<p>“Yenileme.”</p>
<p>“Hayır.” Yüzünü buruşturdu. “Eve, Zander’ın kızı olduğu için kaçırıldı.”</p>
<p>Joe donup kaldı. “Ne? Bu mümkün değil.”</p>
<p>“Zander’m kızı ve Doane bunu biliyor. Oğlunun yenilemesini yapması için Eve’i seçmesi fazla tesadüf olurdu.” Joe başını iki yana salladı. “Saçmalık bu. Eve, babasının kim olduğunu bilmiyordu. Annesinin de bildiğini sanmıyorum.&quot; “Buna şaşırdım çünkü Zander, Eve’den emin. Bana beş</p>
<p>yıl önce anlattı. Doane’m güvenli evden kaçacağını hep söylüyordu. Zırhında, Doane’m bulabileceği muhtemel deliklere bakıyordu. Eve’in bunlardan biri olabileceğini düşünüyordu. Doane’m, Eve Duncan’m peşine düşebileceğini söylemişti.” Joe hepsini anlamaya çalışıyordu ama anlayamayacak kadar şok olmuştu. “Ve sen bunu Eve’e hiç söylemedin mi? Bunu yıllardır biliyordun ve bize söylemedin.”</p>
<p>“Zorunda olmasam yine söylemezdim. Eve’in saygın bir yaşantısı vardı. Babasının bugüne kadar gördüğüm en ölümcül kiralık katillerden biri olduğunu bilmesine gerek yoktu. Üzerinde nasıl bir etki yapacağını bilemezdim.”</p>
<p>“Hiçbir etki yapmazdı. Onun kim olduğu, kendisi hakkında düşündükleri asla değişmezdi.”</p>
<p>“Ya senin?”</p>
<p>“Sen delirdin mi? Bu saçmalık doğru olsa bile, ki ciddi şüphelerim var, Eve apayrı biri.” Derin bir nefes aldı. “Ama Zander bunun doğru olduğunu düşünüyorsa, Eve’i bulmam konusunda yardımı dokunur mu?”</p>
<p>Venable başmı iki yana salladı. “Umrunda değil, Quinn. Bu şansımı da denedim ama hiç umursamadı. Hayatımda ondan daha soğuk bir insan görmemiştim.”</p>
<p>“Ben daha da soğuk olabilirim,” dedi Joe. “İzle bakalım.” “Ben de bundan korkuyordum. Eve ve Zander arasındaki durum... karışık olabilir. Zander’m neler yaptığını öğrenmeden hemen atlama.”</p>
<p>“Eve’i kurtarmak için onu kullanabildiğim sürece ne yaptığı umurumda değil.” Merdivenlerden iniyordu. “Sen şu</p>
<p>lanet baz istasyonunu bulmaya çalış.” Arabasının kapısını açtı. “Uçağım Vancouver’a ulaşana kadar, cevaplan bulmanı istiyorum, Venable.”</p>
</body>
</html>