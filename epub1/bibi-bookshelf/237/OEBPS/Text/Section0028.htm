<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <meta content="Microsoft Word 14 (filtered)" name="Generator" />

  <title>Bilinmiyor</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <div class="WordSection">
    <p class="MsoNormal1"><b class="calibre1"><span class="calibre2"><br /></span></b></p>

    <h1 class="MsoNormal1"><b class="calibre1"><span class="calibre2">Pasaporttaki Yağ Lekesi</span></b></h1>

    <p class="MsoNormal"><span class="calibre3">&nbsp;</span></p>

    <p class="MsoNormal"><span class="calibre3">Poirot, Bouc ve doktorla aynı masada oturuyordu.</span></p>

    <p class="MsoNormal"><span class="calibre3">Vagon restorana toplanan yolcular çok keyifsizdiler. Pek az konuşuyorlardı. Geveze Bayan Hubbard bile anormal sayılacak kadar sessizleşmişti. Oturduğu yerde mırıldanıyordu. "Canım hiçbir şey istemiyor."</span></p>

    <p class="MsoNormal"><span class="calibre3">Ama sonra kendini ona bakmakla görevli saydığı anlaşılan İsveçli kadının cesaret verici sözleri karşısında getirilen her yemekten yedi.</span></p>

    <p class="MsoNormal"><span class="calibre3">Servis başlamadan önce Poirot şef garsonu kolundan yakalayarak ona bir şeyler fısıldamıştı. Constantine, Kont ve Kontes Andrenyi'ye hep en son servis yapıldığını ve yemeğin sonunda da hesabın verilmesinin geciktiğini görünce, Poirot'nun şef garsona nasıl bir talimat vermiş olduğunu anladı. Karı koca sonunda kalktılar. Poirot da yerinden fırlayarak onların peşinden gitti. "Pardon, madam, mendilinizi düşürdünüz." O küçücük markalı mendili uzatıyordu.</span></p>

    <p class="MsoNormal"><span class="calibre3">Genç kadın mendili aldı. Şöyle bir baktı. Sonra da geri verdi. "Yanılıyorsunuz, mösyö. Bu mendil benim değil." "Değil mi? Emin misiniz?"</span></p>

    <p class="MsoNormal"><span class="calibre3">"Kesinlikle eminim, mösyö."</span></p>

    <p class="MsoNormal"><span class="calibre3">"Ama üzerinde sizin markanız var, madam. H. harfi."</span></p>

    <p class="MsoNormal"><span class="calibre3">Kont ani bir hareket yaptı. Poirot ona aldırmadı. Gözlerini kontesin yüzüne dikmişti. Genç kadın sakin bir tavırla ona bakarak, "Anlayamadım, mösyö?" diye cevap verdi. "Adamın baş harfleri E. A.'dır."</span></p>

    <p class="MsoNormal"><span class="calibre3">"Sanmıyorum. Adınız Helena sizin. Elena değil. Helena Goldenberg. Linda Arden'in en küçük kızı. Bayan Armstrong'un kız kardeşi Helena Goldenberg."</span></p>

    <p class="MsoNormal"><span class="calibre3">Bir ana derin, gergin bir sessizlik oldu. Hem kontun, hem de kontesin yüzü bembeyaz kesilmişti. Poirot daha yumuşak bir sesle, "İnkâr yersiz," dedi. "Öyle değil mi?"</span></p>

    <p class="MsoNormal"><span class="calibre3">Kont öfkeyle bağırdı. "Mösyö hangi hakla?..."</span></p>

    <p class="MsoNormal"><span class="calibre3">Genç kadın ufak elini kocasının ağzına doğru uzatarak onu susturdu. "Hayır, Rudolph, bırak konuşayım. Bu beyin söylediklerini inkâr etmek yararsız. Oturup bu konuyu konuşmamız daha doğru olur." Ses tonu ve aksanı değişmişti. İlk kez tam anlamıyla bir Amerikalının konuşmasıydı. Kont sesini çıkarmadı. Karısının eliyle yaptığı işarete uydu. İkisi birden geçip Poirot'nun karşısına oturdular.</span></p>

    <p class="MsoNormal"><span class="calibre3">Kontes, "Sözleriniz çok doğru, mösyö," dedi. "Ben Bayan Armstrong'un kız kardeşi Helena Goldenberg'im."</span></p>

    <p class="MsoNormal"><span class="calibre3">"Bunu bana bu sabah açıklamadınız, Madam la Kontes."</span></p>

    <p class="MsoNormal"><span class="calibre3">"Öyle."</span></p>

    <p class="MsoNormal"><span class="calibre3">"Kocanızın ve sizin bana anlattıklarınız baştan aşağı yalandı."</span></p>

    <p class="MsoNormal"><span class="calibre3">Kont hiddetle, "Mösyö!" diye bağırdı.</span></p>

    <p class="MsoNormal"><span class="calibre3">"Kızma, Rudolph. Mösyö Poirot gerçekleri biraz acımasız açıklıyor. Ama sözlerini inkâr edemeyiz."</span></p>

    <p class="MsoNormal"><span class="calibre3">"Bunu böyle rahatlıkla itiraf etmenize seviniyorum, madam. Şimdi bana pasaportunuzdaki küçük adınızı değiştirmenizin nedenlerini açıklar mısınız?"</span></p>

    <p class="MsoNormal"><span class="calibre3">Kont atıldı. "O tümüyle benim isimdi." Helena usulca, "Mösyö Poirot, herhalde nedenleri tahmin edebilirsiniz," dedi. "Öldürülen bu adam küçücük yeğenimin katiliydi. Ablamın ölümüne neden olmuş, eniştemi mahvetmişti. Dünyada en çok sevdiğim üç kişinin düşmanıydı o. Ailemin, bütün dünyamı oluşturan üç kişinin!" Sesi heyecanla yankılandı. Geniş seyirci kalabalıklarını ağlatan o büyük aktrisin kızı olduğu öyle belliydi ki. Sonra daha sakin bir tavırla devam etti. "Trendeki bütün yolcuların içinde o adamın ölmesini en çok ben isterdim."</span></p>

    <p class="MsoNormal"><span class="calibre3">"Ve onu öldürmediniz, öyle mi, madam?" "Mösyö Poirot, size yemin ediyorum. O adamı öldürmeyi çok istememe rağmen ona bir zarar vermiş değilim. Kocam da durumu biliyor. O da bu bakımdan yemin edebilir."</span></p>

    <p class="MsoNormal"><span class="calibre3">Kont, "Şerefim üstüne yemin ediyorum," dedi. "Helena dün gece kompartımandan hiç ayrılmadı. Daha önce de söylediğim gibi uyku ilacı içti. O tümüyle masum." Poirot bir ona baktı, bir genç kadına. Kont tekrarladı. "Şerefim üzerine yemin ediyorum." Poirot başını hafifçe salladı. "Ama buna rağmen pasaporttaki ismi değiştirdiniz?"</span></p>

    <p class="MsoNormal"><span class="calibre3">Kont içten ve heyecanlı bir tavırla, "Mösyö Poirot," dedi. "Durumumu düşünün. Karımın çirkin bir olaya karıştırılmasına dayanabilir miydim sanıyorsunuz? O masumdu. Bunu biliyordum. Ama söylediğiniz de doğruydu. Armstrong ailesiyle olan ilişkisi yüzünden ondan hemen şüphe edeceklerdi. Onu sorguya çekecekler, belki de tutuklayacaklardı. Kötü bir rastlantı Ratchett'le aynı trene düşmemize neden olmuştu. Artık yapılacak bir tek şey vardı. Size yalan söylediğimi itiraf ediyorum mösyö. Bir tek şey dışında. Karım dün gece gerçekten kompartımandan hiç çıkmadı." Karşı koyulması güç bir içtenlikle konuşuyordu.</span></p>

    <p class="MsoNormal"><span class="calibre3">Poirot ağır ağır, "Size inanmadığımı söylemedim, mösyö," dedi. "Sizin çok eski ve gururlu bir aileden olduğunuzu biliyorum. Karınızın kötü bir olaya karışması sizin için çok acı olurdu. Bu bakımdan sizi anlıyorum. Ama karınızın mendilinin ölen adamın kompartımanında bulunmasına ne diyeceksiniz?"</span></p>

    <p class="MsoNormal"><span class="calibre3">Kontes, "O mendil benim değil, mösyö," dedi.</span></p>

    <p class="MsoNormal"><span class="calibre3">"H. markasına rağmen mi?"</span></p>

    <p class="MsoNormal"><span class="calibre3">"Markaya rağmen. Buna benzer mendillerim var. Ama tam bu şekilde olanı yok. Bana inanmayacağınızı biliyorum tabii. Ama emin olun gerçek bu. O mendil benim değil."</span></p>

    <p class="MsoNormal"><span class="calibre3">"Belki mendili kompartımana suçu sizin üzerinize yıkmak isteyen biri bıraktı."</span></p>

    <p class="MsoNormal"><span class="calibre3">Genç kadın hafifçe gülümsedi. "Yani sonunda bana her şeye rağmen mendilin yine de benim olduğunu itiraf mı ettireceksiniz? Emin olun mendil benim değil."</span></p>

    <p class="MsoNormal"><span class="calibre3">"Madem mendil sizin değildi, o halde pasaporttaki adı neden değiştirdiniz?"</span></p>

    <p class="MsoNormal"><span class="calibre3">Bu soruya kont cevap verdi. "Çünkü üzerinde H. markası olan bir mendilin bulunduğunu duyduk. Sorguya çekilmeden önce bu konuyu aramızda konuştuk. Helena'ya adının H. harfiyle başladığı anlaşıldığı takdirde kendisini fena halde sıkıştıracağınızı söyledim. Bu iş o kadar basitti ki, Helena'yı Elena'ya kolaylıkla çevirdik."</span></p>

    <p class="MsoNormal"><span class="calibre3">Poirot alaycı bir tavırla, "Büyük bir sahtekâr olabilirdiniz, Mösyö lö Kont," dedi. "Parlak bir zekânız ve adaleti şaşırtmak için de amansız bir azminiz var."</span></p>

    <p class="MsoNormal"><span class="calibre3">"Ah, hayır hayır." Genç kadın öne doğru eğildi. "Mösyö Poirot, kocam size durumu açıkladı."</span></p>

    <p class="MsoNormal"><span class="calibre3">Fransızcadan vazgeçerek İngilizce konuşmaya başladı. "Korktum. Çok korktum, anlıyor musunuz?</span></p>

    <p class="MsoNormal"><span class="calibre3">Geçmişte çok feci günler geçirmiştik. Ve şimdi her şey yeniden hortlatılacaktı. Üstelik benden şüphe edecekler hatta belki de beni hapse atacaklardı. Çok korktum, Mösyö Poirot. Bunu anlayamıyor musunuz?" Sesi çok güzeldi.</span></p>

    <p class="MsoNormal"><span class="calibre3">Kalın, tatlı, yalvarış dolu. Aktris Linda Arden'in kızının sesiydi bu.</span></p>

    <p class="MsoNormal"><span class="calibre3">Poirot ciddi bir tavırla ona baktı. "Size inanmamı istiyorsanız o zaman bana yardım etmelisiniz, madam."</span></p>

    <p class="MsoNormal"><span class="calibre3">"Size yardım etmek mi?"</span></p>

    <p class="MsoNormal"><span class="calibre3">"Evet. Cinayetin nedeni geçmişte gizli. Yuvanızı dağıtan, sizi sarsan o felakette. Beni geçmişe götürün, madam. Böylece her şeyi açıklayacak o bağı bulayım."</span></p>

    <p class="MsoNormal"><span class="calibre3">"Size ne anlatabilirim? Hepsi de öldüler." Istırapla tekrarladı. "Öldüler. Hepsi de öldüler. Robert, Sonia, sevgili Daisy. O kadar tatlı, o kadar mutluydu.. öyle güzel bukleleri vardı ki. Hepimiz de ona bayılıyorduk."</span></p>

    <p class="MsoNormal"><span class="calibre3">"Bir kurban daha vardı, madam. Dolaylı bir şekilde kurban olan biri."</span></p>

    <p class="MsoNormal"><span class="calibre3">"Zavallı Susanne'ı mı kastediyorsunuz? Evet, onu unutmuştum. Polis onu sorguya çektiydi. Susanne'ın olayla bir ilgisi olduğundan emindiler. Belki vardı ama masum bir şekilde. Galiba biriyle gevezelik etmiş, ona Daisy'nin ne zamanlar sokağa çıktığı hakkında bilgi vermişti. Zavallı kızcağız olaydan sonra çok sarsılmıştı. Onu sorumlu tuttuklarını sanıyordu." Titredi. "Kendini pencereden attı. Ah! Korkunç bir şeydi bu." Elleriyle yüzünü kapattı.</span></p>

    <p class="MsoNormal"><span class="calibre3">"Hangi millettendi o, madam?"</span></p>

    <p class="MsoNormal"><span class="calibre3">"Fransızdı."</span></p>

    <p class="MsoNormal"><span class="calibre3">"Soyadı neydi?"</span></p>

    <p class="MsoNormal"><span class="calibre3">"Çok garip ama hatırlayamayacağım. Hepimiz onu Susanne diye çağırırdık. Güleryüzlü, güzel bir kızdı. Daisy'e de çok bağlıydı."</span></p>

    <p class="MsoNormal"><span class="calibre3">"Çocuk odasına bakıyordu, değil mi?"</span></p>

    <p class="MsoNormal"><span class="calibre3">"Evet."</span></p>

    <p class="MsoNormal"><span class="calibre3">"Peki, dadı kimdi?"</span></p>

    <p class="MsoNormal"><span class="calibre3">"Diplomalı bir hemşire. Adı Stengelberg'di. O da Daisy'e çok bağlıydı. Ablama da."</span></p>

    <p class="MsoNormal"><span class="calibre3">"Şimdi madam, sorumu yanıtlamadan önce iyice düşünmenizi istiyorum. Bu trene bindiğinizden beri tanıdığınız biriyle karşılaştınız mı?"</span></p>

    <p class="MsoNormal"><span class="calibre3">Genç kadın ona hayretle baktı. "Ben mi? Hayır, hiç kimseyle karşılaşmadım."</span></p>

    <p class="MsoNormal"><span class="calibre3">"Ya Prenses Dragomiroff?"</span></p>

    <p class="MsoNormal"><span class="calibre3">"Ah, o mu? Onu tanıyorum tabii. Ben sizin o... o günlerden birini kasdettiğinizi sandım."</span></p>

    <p class="MsoNormal"><span class="calibre3">"Ben de bunu kastettim zaten. Şimdi iyi düşünün. Unutmayın, aradan yıllar geçti. Bu erkek ya da kadın görünüşünü değiştirmiş olabilir."</span></p>

    <p class="MsoNormal"><span class="calibre3">Helena derin derin düşündü. Sonra da, "Hayır," dedi. "Böyle biri olmadığından eminim."</span></p>

    <p class="MsoNormal"><span class="calibre3">"Siz o eski olay sırasında küçük bir kızmışsınız. Size bakacak, derslerinizle ilgilenecek kimseniz yok muydu?"</span></p>

    <p class="MsoNormal"><span class="calibre3">"Ah, evet, öyle bir ejderha vardı. Bana mürebbiyelik, Sonia'ya da sekreterlik yapan biri. İngiliz’di. Daha doğrusu İskoçyalıydı. İriyarı, kırmızı saçlı bir kadın."</span></p>

    <p class="MsoNormal"><span class="calibre3">"Adı neydi?"</span></p>

    <p class="MsoNormal"><span class="calibre3">"Miss Freebody."</span></p>

    <p class="MsoNormal"><span class="calibre3">"Genç miydi, yoksa yaşlı mı?"</span></p>

    <p class="MsoNormal"><span class="calibre3">"Bana pek yaşlı gelirdi. Ama herhalde aslında kırkından fazla değildi. Susanne elbiselerime bakar, oda hizmetçiliği yapardı."</span></p>

    <p class="MsoNormal"><span class="calibre3">"Evde başka kimse yok muydu?"</span></p>

    <p class="MsoNormal"><span class="calibre3">"Sadece hizmetkârlar vardı."</span></p>

    <p class="MsoNormal"><span class="calibre3">"Trende hiç kimseyi tanımadığınızdan emin misiniz, madam? Kesinlikle emin misiniz?"</span></p>

    <p class="MsoNormal"><span class="calibre3">Genç kadın samimi bir tavırla cevap verdi. "Çok eminim. Trende tanıdığım kimse yok. Hiç kimse yok, mösyö."</span></p>

    <p class="MsoNormal"><span class="calibre3">&nbsp;</span></p>

    <p class="MsoNormal"><span class="calibre3">&nbsp;</span></p>
  </div>
</body>
</html>
