<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <meta content="Microsoft Word 14 (filtered)" name="Generator" />

  <title>Bilinmiyor</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <div class="WordSection">
    <p class="MsoNormal"><span style="font-family: 'Times New Roman', serif; font-size: 1.2em; line-height: 20px; text-indent: 1.5em;">&nbsp;</span><br /></p>

    <h1 class="MsoNormal1"><b class="calibre1"><span class="calibre2">Miss Debenham</span></b></h1>

    <p class="MsoNormal"><span class="calibre3">&nbsp;</span></p>

    <p class="MsoNormal"><span class="calibre3">Mary Debenham vagon restorana girdiği zaman Poirot'nun daha önce hakkında edindiği fikri iyice sağlamlaştırdı. Siyah zarif bir tayyör ve gri gömlek giymişti. Siyah dalgalı saçları taranmış, derli topluydu. Hali ve tavrı da sakin ve rahattı.</span></p>

    <p class="MsoNormal"><span class="calibre3">Poirot'yla Bouc'un karşısında oturarak bir soru sorarmış gibi onlara baktı. Poirot, "Adınız Mary Hermione Debenham, değil mi?" dedi.</span></p>

    <p class="MsoNormal"><span class="calibre3">"Evet."</span></p>

    <p class="MsoNormal"><span class="calibre3">"Adresinizi şuraya yazar mısınız, matmazel?" Miss Debenham isteneni yaptı. Yazısı okunaklı ve düğündü.</span></p>

    <p class="MsoNormal"><span class="calibre3">"Şimdi, matmazel, geceki olay hakkında bize neler anlatabilirsiniz?"</span></p>

    <p class="MsoNormal"><span class="calibre3">"Korkarım hiçbir şey anlatmayacağım. Çünkü yattım ve uyudum."</span></p>

    <p class="MsoNormal"><span class="calibre3">"Trende bir cinayet işlenmiş olması sizi üzüyor mu?"</span></p>

    <p class="MsoNormal"><span class="calibre3">Bunun beklenmedik bir soru olduğu anlaşılıyordu. Genç kızın kurşuni gözleri biraz irileşti. "Ne demek istediğinizi anlayamadım."</span></p>

    <p class="MsoNormal"><span class="calibre3">"Size basit bir soru sordum, matmazel. Tekrarlayacağım. Trende bir cinayet işlenmiş olması sizi üzüyor mu?"</span></p>

    <p class="MsoNormal"><span class="calibre3">"Olaya bu açıdan bakmadım. Hayır, üzüldüğümü söyleyemem."</span></p>

    <p class="MsoNormal"><span class="calibre3">"Yani bir cinayet sizin için olağan bir şey, öyle mi?"</span></p>

    <p class="MsoNormal"><span class="calibre3">Mary Debenham sakin sakin, "Tabii hoş bir şey değil," dedi.</span></p>

    <p class="MsoNormal"><span class="calibre3">"Siz tipik bir Anglo-Saxon'sunuz, matmazel. Duygularınıza kapılmıyorsunuz."</span></p>

    <p class="MsoNormal"><span class="calibre3">Kız hafifçe güldü. "Duyarlı olduğumu kanıtlamak için isteri krizleri geçirmem, Ne de olsa her gün bir sürü insan ölüyor."</span></p>

    <p class="MsoNormal"><span class="calibre3">"Evet, ölüyor. Ama cinayet daha ender."</span></p>

    <p class="MsoNormal"><span class="calibre3">"Ah, tabii."</span></p>

    <p class="MsoNormal"><span class="calibre3">"Bay Ratchett'le tanışıyor muydunuz?"</span></p>

    <p class="MsoNormal"><span class="calibre3">"Onu ilk defa dün burada öğle yemeği sırasında gördüm."</span></p>

    <p class="MsoNormal"><span class="calibre3">"Üzerinizde nasıl bir etki yaptı?"</span></p>

    <p class="MsoNormal"><span class="calibre3">"Onunla pek ilgilenmedim."</span></p>

    <p class="MsoNormal"><span class="calibre3">"Üzerinizde kötü bir insan izlenimi uyandırmadı mı?"</span></p>

    <p class="MsoNormal"><span class="calibre3">Kız omzunu silkti. "Bunu pek düşünmedim."</span></p>

    <p class="MsoNormal"><span class="calibre3">Poirot onu dikkatle süzdü. "Sorularımı beğenmediğiniz anlaşılıyor." Gözlerinde neşeli bir pırıltı belirmişti.</span></p>

    <p class="MsoNormal"><span class="calibre3">"Affedersiniz ama bana bunlar zaman kaybı gibi geliyor. Bay Ratchett'in yüzünü beğenip beğenmediğimin katili bulmanıza bir yardımı dokunmaz ki."</span></p>

    <p class="MsoNormal"><span class="calibre3">"Ratchett'in aslında kim olduğunu biliyor musunuz, matmazel?"</span></p>

    <p class="MsoNormal"><span class="calibre3">Mary Debenham başını salladı. "Evet, Bayan Hubbard önüne gelene onu anlatıyor."</span></p>

    <p class="MsoNormal"><span class="calibre3">"Armstrong olayı hakkında ne düşünüyorsunuz?"</span></p>

    <p class="MsoNormal"><span class="calibre3">Kız öfkeyle, "İğrenç bir şey," dedi.</span></p>

    <p class="MsoNormal"><span class="calibre3">Poirot düşünceli düşünceli ona baktı. "Siz Bağdat'tan geliyorsunuz sanırım."</span></p>

    <p class="MsoNormal"><span class="calibre3">"Evet."</span></p>

    <p class="MsoNormal"><span class="calibre3">"Londra'ya mı gidiyorsunuz?"</span></p>

    <p class="MsoNormal"><span class="calibre3">"Evet."</span></p>

    <p class="MsoNormal"><span class="calibre3">"Bağdat'ta ne yapıyorsunuz?"</span></p>

    <p class="MsoNormal"><span class="calibre3">"İki çocuğa mürebbiyelik ediyordum."</span></p>

    <p class="MsoNormal"><span class="calibre3">"İzninizi geçirdikten sonra tekrar oraya mı döneceksiniz?"</span></p>

    <p class="MsoNormal"><span class="calibre3">"Sanmıyorum. Londra'da bir iş bulmayı tercih edeceğim."</span></p>

    <p class="MsoNormal"><span class="calibre3">"Anlıyorum. Ben sizin evleneceğinizi sanıyordum."</span></p>

    <p class="MsoNormal"><span class="calibre3">Miss Debenham cevap vermedi. Başını kaldırarak dikkatle Poirot'ya baktı. "Çok küstahsınız," der gibiydi.</span></p>

    <p class="MsoNormal"><span class="calibre3">"Sizinle aynı kompartımanda kalan hanım hakkındaki fikriniz nedir? Miss Ohlsson hakkındaki?"</span></p>

    <p class="MsoNormal"><span class="calibre3">"Uysal, basit bir insan."</span></p>

    <p class="MsoNormal"><span class="calibre3">"Sabahlığı ne renk?"</span></p>

    <p class="MsoNormal"><span class="calibre3">Mary Debenham hayretle baktı. "Kahverengimsi. Yünlü."</span></p>

    <p class="MsoNormal"><span class="calibre3">"Ah. Sizinki de uçuk eflatun sanırım."</span></p>

    <p class="MsoNormal"><span class="calibre3">"Evet, öyle."</span></p>

    <p class="MsoNormal"><span class="calibre3">"Sizin başka sabahlığınız var mı, matmazel? Mesela kırmızı bir kimono?"</span></p>

    <p class="MsoNormal"><span class="calibre3">"Hayır, o benim değil."</span></p>

    <p class="MsoNormal"><span class="calibre3">Poirot öne doğru eğildi. Şimdi fareye saldıran kedi hali vardı. "Kimin o halde?"</span></p>

    <p class="MsoNormal"><span class="calibre3">Kız irkilerek iskemleden geri çekildi. "Bilmem. Ne demek istiyorsunuz?"</span></p>

    <p class="MsoNormal"><span class="calibre3">"'Benim kırmızı kimonom yok,' demediniz. 'O benim değil,' diye cevap verdiniz. Bundan da böyle bir kimononun başka birine ait olduğu sonucu çıkar."</span></p>

    <p class="MsoNormal"><span class="calibre3">Kız başını salladı. "Trende başka birinin mi bu?"</span></p>

    <p class="MsoNormal"><span class="calibre3">"Evet"</span></p>

    <p class="MsoNormal"><span class="calibre3">"Kimin?"</span></p>

    <p class="MsoNormal"><span class="calibre3">"Bilmiyorum. Bu sabah saat beşte uyandım. Tren uzun bir süreden beri duruyormuş gibi geldi bana. Kapıyı açarak koridora baktım. Bir istasyonda olduğumuzu sanıyordum. Kırmızı kimonolu birinin koridorun ucuna doğru gittiğini gördüm."</span></p>

    <p class="MsoNormal"><span class="calibre3">"Kim olduğunu biliyor musunuz? Saçları sarı mıydı? Yoksa siyah mı? Ya da kırçıl mı?"</span></p>

    <p class="MsoNormal"><span class="calibre3">"Başında bone vardı. Kafasının arkasını gördüm."</span></p>

    <p class="MsoNormal"><span class="calibre3">"Vücut yapısı?"</span></p>

    <p class="MsoNormal"><span class="calibre3">"İnce, uzunca boyluydu sanıyorum. Ama bu da kesin değil. Kimononun üzerinde ejderha işlemeleri vardı."</span></p>

    <p class="MsoNormal"><span class="calibre3">"Evet, doğru.. Ejderhalar." Poirot bir süre düşündü. Kendi kendine, anlayamıyorum, anlayamıyorum, anlayamıyorum, diyordu. Hiçbirinden anlam çıkmıyor. Sonra başını kaldırdı. "Sizi daha fazla tutmayalım, matmazel."</span></p>

    <p class="MsoNormal"><span class="calibre3">"Ah!" Kız şaşırmıştı, ama hemen ayağa kalktı. Ama sonra kapıda duraklayarak geri döndü. "O İsveçli kadın... Miss Ohlsson. biraz endişeli. Ona, Bay Ratchett'i en son kendisinin gördüğünü söylemişsiniz sanırım. Bu yüzden kendisinden şüphelendiğinizi düşünüyor. Ona bu bakımdan yanılmış olduğunuzu söyleyemez miyim? O bir sineği bile öldüremez." Konuşurken hafifçe gülümsüyordu.</span></p>

    <p class="MsoNormal"><span class="calibre3">"Miss Ohlsson, Bayan Hubbard'dan aspirin istemeye ne zaman gitti?"</span></p>

    <p class="MsoNormal"><span class="calibre3">"On buçuktan biraz sonra."</span></p>

    <p class="MsoNormal"><span class="calibre3">"Ne kadar kaldı?"</span></p>

    <p class="MsoNormal"><span class="calibre3">"Beş dakika kadar."</span></p>

    <p class="MsoNormal"><span class="calibre3">"Gece tekrar kompartımandan çıktı mı?"</span></p>

    <p class="MsoNormal"><span class="calibre3">"Hayır."</span></p>

    <p class="MsoNormal"><span class="calibre3">Poirot doktora döndü. "Ratchett on buçuk sularında öldürülmüş olabilir mi?"</span></p>

    <p class="MsoNormal"><span class="calibre3">Constantine başını salladı. "İmkânsız."</span></p>

    <p class="MsoNormal"><span class="calibre3">"Arkadaşınıza ondan şüphe etmediğimizi söyleyebilirsiniz, matmazel."</span></p>

    <p class="MsoNormal"><span class="calibre3">"Teşekkür ederim." Kız birdenbire güldü. Anlayış bekleyen birinin gülüşüydü bu. "Tıpkı kuzuya benziyor. Endişeleniyor ve melemeye başlıyor." Dönerek çıktı.</span></p>

    <p class="MsoNormal"></p>
  </div>
</body>
</html>
