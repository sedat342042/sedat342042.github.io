<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <meta content="Microsoft Word 14 (filtered)" name="Generator" />

  <title>Bilinmiyor</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <div class="WordSection">
    <p class="MsoNormal1"><b class="calibre1"><span class="calibre2"><br /></span></b></p>

    <h1 class="MsoNormal1"><b class="calibre1"><span class="calibre2">Albay Arbuthnot'la Yapılan İkinci Konuşma</span></b></h1>

    <p class="MsoNormal"><span class="calibre3">&nbsp;</span></p>

    <p class="MsoNormal"><span class="calibre3">Albay Arbuthnot ikinci kez sorguya çekilmek için tekrar vagon restorana çağrılmasına sinirlenmişti. İskemleye oturarak, "Evet?" derken yüzünde çok sert bir ifade vardı. Poirot, "Sizi ikinci kez rahatsız ettiğimiz için özür dilerim," diye söze başladı. "Ama bize bilgi verebileceğinizi sandığım bazı noktalar var."</span></p>

    <p class="MsoNormal"><span class="calibre3">"Öyle mi? Hiç sanmıyorum."</span></p>

    <p class="MsoNormal"><span class="calibre3">"Önce... Şu pipo temizleyicisini görüyor musunuz?"</span></p>

    <p class="MsoNormal"><span class="calibre3">"Evet."</span></p>

    <p class="MsoNormal"><span class="calibre3">"Bu sizinkilerden biri mi?"</span></p>

    <p class="MsoNormal"><span class="calibre3">"Bilmiyorum. Üzerlerine işaret koymuyorum."</span></p>

    <p class="MsoNormal"><span class="calibre3">"Albay Arbuthnot, İstanbul-Calais vagonunda pipo içen tek erkek yolcu olduğunuzun farkında mısınız?"</span></p>

    <p class="MsoNormal"><span class="calibre3">"Öyleyse temizleyicinin benim olması lazım."</span></p>

    <p class="MsoNormal"><span class="calibre3">"Bunun nerede bulunduğunu biliyor musunuz?"</span></p>

    <p class="MsoNormal"><span class="calibre3">"Bu konuda hiçbir fikrim yok."</span></p>

    <p class="MsoNormal"><span class="calibre3">"Öldürülen adamın cesedinin yanında bulundu."</span></p>

    <p class="MsoNormal"><span class="calibre3">Arbuthnot kaşlarını kaldırdı.</span></p>

    <p class="MsoNormal"><span class="calibre3">"Albay Arbuthnot, bu temizleyici oraya nasıl gitmiş olabilir? Bunu bize söyler misiniz?"</span></p>

    <p class="MsoNormal"><span class="calibre3">"Bunu orada düşürüp düşürmediğimi soruyorsunuz söyleyeyim. Hayır, ben düşürmedim."</span></p>

    <p class="MsoNormal"><span class="calibre3">"Hiç Bay Ratchett'in kompartımanına gittiniz mi?"</span></p>

    <p class="MsoNormal"><span class="calibre3">"O adamla konuşmadım bile."</span></p>

    <p class="MsoNormal"><span class="calibre3">"Onunla hiç konuşmadınız ve onu öldürmediniz, öyle mi?"</span></p>

    <p class="MsoNormal"><span class="calibre3">Albayın kaşları yine alaylı bir ifadeyle kalktı. "Eğer böyle bir şey yaptıysam, herhalde size açıklamam. Ama doğrusu, o adamı ben öldürmedim."</span></p>

    <p class="MsoNormal"><span class="calibre3">Poirot, "Ah," diye mırıldandı. "Neyse bu önemli değil."</span></p>

    <p class="MsoNormal"><span class="calibre3">"Ya." Arbuthnot şaşırmış gibiydi. Endişeyle Poirot'yu süzdü.</span></p>

    <p class="MsoNormal"><span class="calibre3">Ufak tefek Belçikalı, "Çünkü pipo temizleyicisi hiç önemli değil," diye devam etti. "Onun neden kompartımanda olduğunu on bir şekilde açıklayabilirim."</span></p>

    <p class="MsoNormal"><span class="calibre3">Arbuthnot ona hayretle baktı.</span></p>

    <p class="MsoNormal"><span class="calibre3">Poirot, "Ben sizi başka bir konu için görmek istiyordum." diye ekledi. "Belki Miss Debenham size Konya istasyonunda onun size söylediği bazı sözleri duyduğumdan söz etmiştir."</span></p>

    <p class="MsoNormal"><span class="calibre3">Arbuthnot cevap vermedi.</span></p>

    <p class="MsoNormal"><span class="calibre3">"Miss Debenham, 'Şimdi değil,' dedi. 'Her şey sona erince. Bütün bunlar geride kalınca...' Bu sözlerin ne anlama geldiğini biliyor musunuz?"</span></p>

    <p class="MsoNormal"><span class="calibre3">"Çok üzgünüm, Mösyö Poirot. Ama bu sorunuza cevap vermeyi reddediyorum."</span></p>

    <p class="MsoNormal"><span class="calibre3">"Neden?"</span></p>

    <p class="MsoNormal"><span class="calibre3">"Arbuthnot soğuk bir tavırla, "Bu sözlerin anlamını Miss Debenham'ın kendisine sormanızı tavsiye edeceğim," dedi.</span></p>

    <p class="MsoNormal"><span class="calibre3">"Ben de öyle yaptım."</span></p>

    <p class="MsoNormal"><span class="calibre3">"Ve o size bunların anlamını açıklamayı reddetti. Öyle değil mi?"</span></p>

    <p class="MsoNormal"><span class="calibre3">"Evet."</span></p>

    <p class="MsoNormal"><span class="calibre3">"O halde sizin bile benim bu konuda ağzımı açıp bir tek kelime bile söyleyemeyeceğimi anlamış olmanız gerekirdi."</span></p>

    <p class="MsoNormal"><span class="calibre3">"Bir hanımın sırrını ele vermek istemiyorsunuz demek?"</span></p>

    <p class="MsoNormal"><span class="calibre3">"İsterseniz bunu bu şekilde de söyleyebilirsiniz."</span></p>

    <p class="MsoNormal"><span class="calibre3">"Miss Debenham bu sözlerin sadece kendisine ait özel bir konuyla ilgili olduğunu söyledi."</span></p>

    <p class="MsoNormal"><span class="calibre3">"Öyleyse onun sözünü neden kabul etmiyorsunuz?"</span></p>

    <p class="MsoNormal"><span class="calibre3">"Çünkü Miss Debenham, 'çok şüphe uyandıran bir insan' diye tanımlayabileceğimiz biri."</span></p>

    <p class="MsoNormal"><span class="calibre3">Albay öfkeyle, "Saçma," dedi.</span></p>

    <p class="MsoNormal"><span class="calibre3">"Saçma değil."</span></p>

    <p class="MsoNormal"><span class="calibre3">"Elinizde onun aleyhinde hiçbir delil yok."</span></p>

    <p class="MsoNormal"><span class="calibre3">"Küçük Daisy Armstrong kaçırıldığı sırada Miss Debenham'ın Armstrong'larin yanında mürebbiye olarak çalışması sizce önemli bir şey değil mi?"</span></p>

    <p class="MsoNormal"><span class="calibre3">Korkunç bir sessizlik oldu.</span></p>

    <p class="MsoNormal"><span class="calibre3">Poirot yavaşça başını salladı. "Görüyorsunuz ya? Sandığınızdan daha çok şey biliyorum. Miss Debenham masumsa, neden bunu sakladı? Niçin bana Amerika'ya hiç gitmemiş olduğunu söyledi?"</span></p>

    <p class="MsoNormal"><span class="calibre3">Albay hafifçe öksürdü. "Hata yapmadığınızdan emin misiniz?"</span></p>

    <p class="MsoNormal"><span class="calibre3">"Hata yapmıyorum. Miss Debenham neden bana yalan söyledi?"</span></p>

    <p class="MsoNormal"><span class="calibre3">Arbuthnot omzunu silkti. "Bunu ona sormanız daha doğru olur. Ama ben yine de yanıldığınızdan eminin."</span></p>

    <p class="MsoNormal"><span class="calibre3">Poirot sesini yükselterek garsonlardan birini çağırdı. "Gidip 11 numaradaki İngiliz hanıma buraya gelmek lütfunda bulunmasını söyleyin."</span></p>

    <p class="MsoNormal"><span class="calibre3">"Emredersiniz, efendim." Garson uzaklaştı.</span></p>

    <p class="MsoNormal"><span class="calibre3">Dört adam da sessiz sedasız oturuyorlardı şimdi. Arbuthnot'un yüzü taştan oyulmuştu sanki ifadesiz yüz hatları gergindi. Garson döndü. "Geliyor, efendim."</span></p>

    <p class="MsoNormal"><span class="calibre3">"Teşekkür ederim."</span></p>

    <p class="MsoNormal"><span class="calibre3">Bir iki dakika sonra Mary Debenham vagon restorana girdi.</span></p>

    <p class="MsoNormal"><span class="calibre3">&nbsp;</span></p>
  </div>
</body>
</html>
