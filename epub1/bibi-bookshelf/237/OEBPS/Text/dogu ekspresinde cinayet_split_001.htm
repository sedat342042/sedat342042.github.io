<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <meta content="Microsoft Word 14 (filtered)" name="Generator" />

  <title>Bilinmiyor</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <div class="WordSection">
    <p class="MsoNormal"><span class="calibre3">&nbsp;</span></p>

    <h1 class="MsoNormal1"><b class="calibre1"><span class="calibre2">Albay Arbuthnot</span></b></h1>

    <p class="MsoNormal"><span class="calibre3">&nbsp;</span></p>

    <p class="MsoNormal"><span class="calibre3">Poirot irkilerek daldığı düşüncelerden uyandı. Başkaları Mösyö Bouc'un heyecanlı bakışlarıyla karşılaşınca gözlerinde neşeli bir pırıltı belirdi. "Ah, sevgili dostum, anlayacağın ben de züppe oldum artık. Onun için ikinci mevkiden önce birincidekilerle konuşulması gerektiğini düşünüyorum. Şimdi yakışıklı Albay Arbuthnot'la konuşacağız."</span></p>

    <p class="MsoNormal"><span class="calibre3">Poirot, Arbuthnot'un adını, yaşını ve adresini aldıktan sonra, "Hindistan'dan izinli olarak İngiltere'ye dönüyorsunuz, sanırım?" dedi.</span></p>

    <p class="MsoNormal"><span class="calibre3">Arbuthnot İngilizlere yakışacak kısalıkta bir cevap verdi. "Evet."</span></p>

    <p class="MsoNormal"><span class="calibre3">"Ama askeri gemiye binmemişsiniz!"</span></p>

    <p class="MsoNormal"><span class="calibre3">"Öyle."</span></p>

    <p class="MsoNormal"><span class="calibre3">"Neden?"</span></p>

    <p class="MsoNormal"><span class="calibre3">"Kişisel bazı nedenler yüzünden karayolunu tercih ettim." Arbuthnot tavırlarıyla da, bu cevap seni susturur, seni gidi ukala bücür, der gibiydi.</span></p>

    <p class="MsoNormal"><span class="calibre3">"Hindistan'dan doğrudan mı geldiniz?"</span></p>

    <p class="MsoNormal"><span class="calibre3">Albay alaycı bir tavırla, "Üç gün Bağdat'ta, eski bir arkadaşımın yanında kaldım," diye cevap verdi.</span></p>

    <p class="MsoNormal"><span class="calibre3">"Anladığıma göre Miss Debenham da Bağdat'tan geliyormuş. Belki kendisiyle orada tanıştınız?"</span></p>

    <p class="MsoNormal"><span class="calibre3">"Hayır, tanışmadım. Miss Debenham'ı ilk kez trende gördüm."</span></p>

    <p class="MsoNormal"><span class="calibre3">Poirot öne doğru eğildi. Yabancılara özgü hareketleri daha da abartmalı bir hal aldı. "Mösyö, sizden bir ricada bulunacağım. Onun için ikinize de birbiriniz hakkındaki fikirlerinizi sormak zorundayım."</span></p>

    <p class="MsoNormal"><span class="calibre3">Albay Arbuthnot soğuk soğuk, "Kurallara aykırı bir şey bu," dedi.</span></p>

    <p class="MsoNormal"><span class="calibre3">"Hiç de değil. Çünkü bu cinayeti bir kadın işlemiş olabilir. Onun için de İstanbul - Calais vagonundaki bütün kadın yolcuları incelemem gerek. Ama İngiliz kadınları hakkında karar vermek kolay değil. İngilizler içlerine kapanık insanlar. Sizden adalet adına rica ediyorum. Mösyö, Miss Debenham nasıl bir insan? Onun hakkında ne biliyorsunuz?"</span></p>

    <p class="MsoNormal"><span class="calibre3">Arbuthnot heyecanla, "Miss Debenham tam bir hanımefendidir," diyerek cevap verdi.</span></p>

    <p class="MsoNormal"><span class="calibre3">Poirot pek memnun olmuş gibi bir tavır takındı. "Ah! Yani onun cinayetle bir ilgisi olabileceğini sanmıyorsunuz?"</span></p>

    <p class="MsoNormal"><span class="calibre3">Arbuthnot, "Bunu düşünmeniz bile gülünç." dedi. "Adam bir yabancıydı. Miss Debenham onu şimdiye kadar hiç görmemişti."</span></p>

    <p class="MsoNormal"><span class="calibre3">"Size böyle mi söyledi?"</span></p>

    <p class="MsoNormal"><span class="calibre3">"Evet, öyle söyledi. Onunla karşılaştığımız zaman çirkin görünüşünden söz etti. Eğer bu cinayet bir kadının işiyse, Miss Debenham'ın bununla hiçbir ilgisi yok. Bundan emin olabilirsiniz. Ayrıca sizinki de sadece bir tahmin, hiçbir temele, bir delile dayanmıyor."</span></p>

    <p class="MsoNormal"><span class="calibre3">Poirot gülümsedi. "Bu konuda pek heyecanlısınız."</span></p>

    <p class="MsoNormal"><span class="calibre3">Arbuthnot ona soğuk bir ifadeyle baktı. "Ne demek istediğinizi anlayamadım?"</span></p>

    <p class="MsoNormal"><span class="calibre3">Bakışları Poirot'yu utandırmış gibiydi. Belçikalı gözlerini ondan kaçırarak önündeki kâğıtları karıştırmaya başladı. "Bütün bunlar konu dışı şeyler. Şimdi asıl olaylara gelelim. Cinayetin dün gece bir çeyrek geçe işlendiğini sanıyoruz. Formalite icabı trende herkese o sırada ne yaptığını sormak zorundayız."</span></p>

    <p class="MsoNormal"><span class="calibre3">"Tabii. Yanılmıyorsam saat biri çeyrek geçe o genç Amerikalıyla konuşuyordum. Şu ölen adamın sekreteriyle."</span></p>

    <p class="MsoNormal"><span class="calibre3">"Ah! Siz mi onun kompartımanındaydınız, yoksa o mu sizin?"</span></p>

    <p class="MsoNormal"><span class="calibre3">"Ben onun kompartımanındaydım."</span></p>

    <p class="MsoNormal"><span class="calibre3">"O genç adamın adı MacQueen, değil mi?"</span></p>

    <p class="MsoNormal"><span class="calibre3">"Evet."</span></p>

    <p class="MsoNormal"><span class="calibre3">"Arkadaşınız mı?"</span></p>

    <p class="MsoNormal"><span class="calibre3">"Hayır. Onu ilk olarak bu yolculukta gördüm. Dün konuşmaya başladık. Sonra ikimizin de ilgisini çeken konular açıldı. Ben aslında Amerikalılardan pek hoşlanmam..."</span></p>

    <p class="MsoNormal"><span class="calibre3">MacQueen'in İngilizler hakkındaki sözlerini hatırlayan Poirot bıyık altından güldü.</span></p>

    <p class="MsoNormal"><span class="calibre3">"Ama bu genç hoşuma gitti. Onunla uzun uzun konuştuk. Saate bakıp da ikiye çeyrek kala olduğunu görünce bayağı şaşırdım."</span></p>

    <p class="MsoNormal"><span class="calibre3">"Konuşmanız o zaman mı sona erdi?"</span></p>

    <p class="MsoNormal"><span class="calibre3">"Evet."</span></p>

    <p class="MsoNormal"><span class="calibre3">"Ondan sonra ne yaptınız?"</span></p>

    <p class="MsoNormal"><span class="calibre3">"Kendi kompartımanıma giderek yattım."</span></p>

    <p class="MsoNormal"><span class="calibre3">"Yatağınız yapılmış mıydı?"</span></p>

    <p class="MsoNormal"><span class="calibre3">"Evet."</span></p>

    <p class="MsoNormal"><span class="calibre3">"Siz kompartımanınıza gittiğiniz sırada kondüktör neredeydi?"</span></p>

    <p class="MsoNormal"><span class="calibre3">"En uçta küçük yerinde oturuyordu. Hatta ben kendi kompartımanıma giderken MacQueen onu çağırdı."</span></p>

    <p class="MsoNormal"><span class="calibre3">"Neden?"</span></p>

    <p class="MsoNormal"><span class="calibre3">"Herhalde yatağını yaptırmak için. Yatağı henüz hazırlanmamıştı."</span></p>

    <p class="MsoNormal"><span class="calibre3">"Şimdi, Albay Arbuthnot, iyice düşünmenizi istiyorum. Siz Bay MacQueen'le konuştuğunuz sırada koridordan biri geçti mi?"</span></p>

    <p class="MsoNormal"><span class="calibre3">"Herhalde çok kimse geçti. Ama dikkat etmedim."</span></p>

    <p class="MsoNormal"><span class="calibre3">"Ah! Ama ben... Konuşmanızın son bir buçuk saatini kastediyorum. Vincovici'de trenden indiniz değil mi?"</span></p>

    <p class="MsoNormal"><span class="calibre3">"Evet, ama bir dakika için. Müthiş bir ayaz vardı. Soğuk korkunçtu. İçeri girdiğimize bayağı sevindim. Oysa aslında bu trenleri haddinden fazla ısıttıklarını düşünüyorum."</span></p>

    <p class="MsoNormal"><span class="calibre3">Bouc içini çekti. "Herkesi birden memnun etmek çok zor. İngilizler bütün pencereleri açıyorlar. Ondan sonra diğerleri geliyor ve bütün pencereleri kapatıyorlar. Çok zor..."</span></p>

    <p class="MsoNormal"><span class="calibre3">Poirot da, Arbuthnot da ona aldırmadılar.</span></p>

    <p class="MsoNormal"><span class="calibre3">Belçikalı karşısındakine cesaret vermeye çalışıyormuş gibi bir tavırla, "Şimdi geceyi düşünün, mösyö," dedi. "Dışarısı çok soğuktu. Tekrar trene bindiniz. Koltuğa oturdunuz ve bir sigara içtiniz. Ya da piponuzu.. " Bir saniye durdu.</span></p>

    <p class="MsoNormal"><span class="calibre3">"Ben pipo içerim. MacQueen sigarayı tercih ediyordu."</span></p>

    <p class="MsoNormal"><span class="calibre3">"Tren hareket etti. Siz piponuzu içiyordunuz. Bay MacQuenn'le dünya sorunlarından söz ettiniz. İyice geç oldu. Yolculardan çoğu yatmışlardı. O sırada biri kapının önünden geçti mi? İyi düşünün."</span></p>

    <p class="MsoNormal"><span class="calibre3">Arbuthnot hatırlamaya çalışarak kaşlarını çattı. "Buna cevap vermek zor. Açıkçası dışarıyla ilgilenmiyordum... Ama... bir dakika. Bir kadın geçti sanırım."</span></p>

    <p class="MsoNormal"><span class="calibre3">"Onu gördünüz mü? Genç miydi? Yoksa yaşlı mı?"</span></p>

    <p class="MsoNormal"><span class="calibre3">"Onu görmedim. O tarafa doğru bakmıyordum. Bir hışırtı duydum. Bir de koku!"</span></p>

    <p class="MsoNormal"><span class="calibre3">"Koku? Güzel bir koku muydu?"</span></p>

    <p class="MsoNormal"><span class="calibre3">"Şey… Ağır bir parfüm kokusu. Ne demek istediğimi anlıyor musunuz, bilmem? Parfümün kokusunu yüz metreden duyabilirdiniz. Ama..." Arbuthnot sözlerine telaşla devam etti. "... Bu kadın olay akşamı daha erken saatte de geçmiş olabilir... A, evet, Vincovci'den sonra geçti sanırım."</span></p>

    <p class="MsoNormal"><span class="calibre3">"Daha kesin bir şey söyleyemez misiniz?"</span></p>

    <p class="MsoNormal"><span class="calibre3">"Hayır. MacQueen'in yanında geçirdiğim sürenin son yarım saatinde oldu bu."</span></p>

    <p class="MsoNormal"><span class="calibre3">"Tren durmuş muydu?"</span></p>

    <p class="MsoNormal"><span class="calibre3">Albay başını salladı. "Evet, bundan hemen hemen eminim."</span></p>

    <p class="MsoNormal"><span class="calibre3">"Pekâlâ. Bunu geçelim. Hiç Amerika'ya gittiniz mi, Albay Arbuthnot?"</span></p>

    <p class="MsoNormal"><span class="calibre3">"Hiçbir zaman. Gitmeyi de istemem."</span></p>

    <p class="MsoNormal"><span class="calibre3">"Albay, Armstrong adında birini tanıyor muydunuz?"</span></p>

    <p class="MsoNormal"><span class="calibre3">"Armstrong... İki ya da üç Armstrong tanırdım. 60'ncı Alaydan Tom Armstrong.. Kastettiğiniz o mu?</span></p>

    <p class="MsoNormal"><span class="calibre3">Bir de Celby Armstorng. Somme'da öldü o."</span></p>

    <p class="MsoNormal"><span class="calibre3">"Ben bir Amerikalıyla evlenen ve kızı gangsterler tarafından kaçırılan Albay Armstrong'u kastediyorum."</span></p>

    <p class="MsoNormal"><span class="calibre3">"Ah, evet, bu olayı gazetelerde okuduğumu hatırlıyorum. Korkunç bir olay! Albay Armstrong'la karşılaştığımı sanmıyorum. Ama ondan söz edildiğini duymuştum. Toby Armstrong. İyi bir adamdı. Herkes ondan hoşlanırdı. Başarılı bir meslek hayatı olmuştu."</span></p>

    <p class="MsoNormal"><span class="calibre3">"Dün gece bıçaklanan adam, Albay Armstrong'un kızının ölümüne neden olan gangsterdi."</span></p>

    <p class="MsoNormal"><span class="calibre3">Arbuthnot'un yüzünde sert bir ifade belirdi. "O halde o köpek hak ettiği cezayı bulmuş. Tabii onun asılmasını tercih ederdim. Daha doğrusu elektrikli sandalyeye oturtulmasını."</span></p>

    <p class="MsoNormal"><span class="calibre3">"Yani kısacası siz özel intikam yerine kanun ve düzene uyulmasını tercih ediyorsunuz, Albay Arbuthnot?"</span></p>

    <p class="MsoNormal"><span class="calibre3">Arbuthnot, "Mafyadakiler ya da Korsikalılar gibi birbirini bıçaklamak olmaz," diye homurdandı. "Siz ne derseniz deyin jüri tarafından yargılanma usulü sağlam bir prensibe dayanır."</span></p>

    <p class="MsoNormal"><span class="calibre3">Poirot düşünceli bir tavırla onu bir iki dakika süzdü.. "Evet... Sizin böyle düşündüğünüz kesin. Neyse, size soracak başka bir şey olduğunu sanmıyorum, Albay Arbuthnot. Tabii dün gece şüpheli gözüken bir şeyle karşılaştıysanız..."</span></p>

    <p class="MsoNormal"><span class="calibre3">Arbuthnot bir an düşündü. "Hayır. Öyle bir şey yok. Ama..." Durakladı.</span></p>

    <p class="MsoNormal"><span class="calibre3">"Evet, evet. Söyleyin."</span></p>

    <p class="MsoNormal"><span class="calibre3">"Önemli bir şey değil... Basit bir ayrıntı. Kendi kompartımanıma dönerken en sondaki kapının..."</span></p>

    <p class="MsoNormal"><span class="calibre3">"On altı numaranın yani... "</span></p>

    <p class="MsoNormal"><span class="calibre3">"Evet. O kapı aralıktı. Ve içerde bir adam biraz da sinsice bir tavırla dışarıya bakıyordu. Sonra da kapıyı çabucak kapattı." Arbuthnot özür diler gibi ekledi. "Başka bir şey yok."</span></p>

    <p class="MsoNormal"><span class="calibre3">"Teşekkür ederiz, Albay Arbuthnot."</span></p>

    <p class="MsoNormal"><span class="calibre3">İngiliz bir an tereddüt etti. Yabancılar tarafından sorguya çekilmek yüzünden duyduğu o ilk hoşnutsuzluk kaybolmuştu. Beceriksiz bir tavırla, "Miss Debenham..." diye mırıldandı. "Bana inanın, gerçekten dürüst bir kız." Sonra hemen salondan çıktı.</span></p>

    <p class="MsoNormal"><span class="calibre3">Poirot ise derin bir düşünceye dalmıştı. Parmaklarını hafif hafif masaya vuruyordu. Sonra başını kaldırdı. "Albay Arbuthnot pipo içiyor. Pipo temizleyicisini Ratchett'in kompartımanında buldum. Ratchett ise sadece sigara içermiş."</span></p>

    <p class="MsoNormal"><span class="calibre3">"Yani... "</span></p>

    <p class="MsoNormal"><span class="calibre3">"Şu ana kadar pipo içtiğini bir Arbuthnot itiraf etti. Albay Armstrong'u da biliyor. Hatta belki onunla arkadaştı ama tabii bunu itiraf etmiyor."</span></p>

    <p class="MsoNormal"><span class="calibre3">"Yani sizce..."</span></p>

    <p class="MsoNormal"><span class="calibre3">Poirot şiddetle başını salladı. "Şerefli, biraz aptalca, dürüst bir İngiliz düşmanını on iki yerinden bıçaklaması aklın almayacağı bir şey! İmkânsız bu! Siz de farkında değil misiniz?"</span></p>

    <p class="MsoNormal"><span class="calibre3">Bouc, "Bu psikoloji meselesi," diye cevap verdi.</span></p>

    <p class="MsoNormal"><span class="calibre3">"Ve insan psikolojiye önem vermek zorundadır. Cinayete bir imza atılmış. Ve bu kesinlikle Albay Arbuthnot'un imzası değil. Neyse... Şimdi başka bir tanığa geçelim."</span></p>

    <p class="MsoNormal"><span class="calibre3">Bouc bu kez İtalyan’dan söz etmedi ama yine de onu düşünüyordu.</span></p>

    <p class="MsoNormal"></p>
  </div>
</body>
</html>
