<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <meta content="Microsoft Word 14 (filtered)" name="Generator" />

  <title>Bilinmiyor</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <div class="WordSection">
    <p class="MsoNormal1"><b class="calibre1"><span class="calibre2"><br /></span></b></p>

    <h1 class="MsoNormal1"><b class="calibre1"><span class="calibre2">Silah</span></b></h1>

    <p class="MsoNormal"><span class="calibre3">&nbsp;</span></p>

    <p class="MsoNormal"><span class="calibre3">Bouc nezaketi bir tarafa bırakarak bayılan kadının başını hemen masaya dayadı. Dr. Constantine telaşla bağırarak garsonlardan birini çağırdı. "Başını öyle tutun. Kendine gelince de ona biraz konyak verin. Anlıyor musunuz? Sonra da Poirot'yla Bouc'un peşinden koştu. Baygınlık geçiren orta yaşlı kadınlardan çok cinayet ilgilendiriyordu onu.</span></p>

    <p class="MsoNormal"><span class="calibre3">Trendeki yolcular Bayan Hubbard'ın kompartımanının önüne toplanmışlardı. Yüzünde bıkkın bir ifade olan kondüktör içeri girmelerini önlemeye çalışıyordu.</span></p>

    <p class="MsoNormal"><span class="calibre3">Mösyö Bouc şişman vücuduyla onun yanından zorlukla geçerek içeri girdi. Poirot onun hemen arkasındaydı.</span></p>

    <p class="MsoNormal"><span class="calibre3">Kondüktör rahat bir soluk aldı. "İyi ki geldiniz, efendim. Herkes içeri girmeye çalışıyordu. O Amerikalı hanım... Tanrım, öyle avaz avaz bağırdı ki! Önce katilin onu da öldürmeye kalkıştığını sandım. Koşarak geldim. Baktım kadın çıldırmış gibi ciyak ciyak bağırıyor. Sonra sizi çağırmaya gideceğini söyleyerek koştu. O arada gördüğü herkese de durumu açıkladı." Eliyle işaret etti.</span></p>

    <p class="MsoNormal"><span class="calibre3">"Bıçak orada, mösyö. Ona dokunmadım."</span></p>

    <p class="MsoNormal"><span class="calibre3">Yan kompartımana açılan ara kapının tokmağına iri kareli lastik bir sünger torbası asılmıştı. Hemen altında, yerde düz ağızlı bir hançer duruyordu. Bayan Hubbard'ın elinden düştüğü yerde kalmıştı. Ucu sivri, sapı kabartmalıydı. Ucunda pasa benzer lekeler vardı.</span></p>

    <p class="MsoNormal"><span class="calibre3">Poirot usulca hançeri aldı. "Evet... Tamam. Bizim kayıp silah bu. Öyle değil mi, doktor?"</span></p>

    <p class="MsoNormal"><span class="calibre3">Constantine hançeri inceledi.</span></p>

    <p class="MsoNormal"><span class="calibre3">Poirot, "O kadar dikkatli davranmanıza gerek yok," dedi. Hançerin üzerinde parmak izi olduğunu sanmıyorum. Eğer varsa onlar da Bayan Hubbard'ındır."</span></p>

    <p class="MsoNormal"><span class="calibre3">Constantine'in incelemesi uzun sürmedi. "Evet, cinayet silahı bu. Bütün yaralara da uyuyor."</span></p>

    <p class="MsoNormal"><span class="calibre3">"Rica ederim, dostum, bunu söylemeyin!"</span></p>

    <p class="MsoNormal"><span class="calibre3">Doktor hayretle bakakaldı.</span></p>

    <p class="MsoNormal"><span class="calibre3">"Zaten rastlantılar yüzünden başımız dertte. Dün gece iki kişi Ratchett'i bıçaklamaya karar verdi. Artık onların aynı silahı seçmiş olmaları fazla kaçar."</span></p>

    <p class="MsoNormal"><span class="calibre3">Doktor, "Yok canım," dedi. "Bu öyle inanılmayacak bir rastlantı değil. Bu hançerlerden İstanbul'da çok satılıyor."</span></p>

    <p class="MsoNormal"><span class="calibre3">Poirot, "İçimi biraz rahatlattınız," dedi. "Ama sadece biraz." Önündeki kapıya düşünceli düşünceli baktı. Sonra sünger torbasını kaldırarak tokmağı çevirdi. Kapı açılmadı. Tokmağın otuz santim kadar yukarısında sürgü vardı. Poirot sürgüyü çekti ve tekrar kapıyı açmayı denedi. Ama kapı yine kımıldamadı. Doktor, "Unuttunuz mu?" diye atıldı. "Kapıyı diğer taraftan kilitledik."</span></p>

    <p class="MsoNormal"><span class="calibre3">Poirot dalgın dalgın mırıldandı. "Doğru.. " Başka bir şeyi düşünüyormuş gibi bir hali vardı. Hayretle kaşlarını kaldırmıştı.</span></p>

    <p class="MsoNormal"><span class="calibre3">Bouc, "Uyuyor, değil mi?" diye sordu. "Adam buradan geçiyor. Aradaki kapıyı kapatırken parmakları sünger torbasına dokunuyor. Hemen aklına bir şey geliyor ve kanlı hançeri torbaya sokuyor. Sonra Bayan Hubbard'ı uyandırmış olduğunun farkına varmadan diğer kapıdan koridora süzülüyor."</span></p>

    <p class="MsoNormal"><span class="calibre3">"Evet, dediğiniz gibi. Öyle oldu herhalde," dedi Poirot, ama yüzünde hâlâ o hayret dolu ifade vardı.</span></p>

    <p class="MsoNormal"><span class="calibre3">Bouc, "Ama ne var?" diye sordu. "Hoşunuza gitmeyen bir şey fark ettiniz, değil mi?"</span></p>

    <p class="MsoNormal"><span class="calibre3">Poirot ona çabucak bir göz attı. "Siz de aynı şeyi fark etmediniz mi? Hayır, fark etmediğiniz anlaşılıyor. Neyse... Basit bir şey bu."</span></p>

    <p class="MsoNormal"><span class="calibre3">Kondüktör kapıdan başını uzattı. "Amerikalı kadın geliyor."</span></p>

    <p class="MsoNormal"><span class="calibre3">Dr. Constantine suçlu suçlu onlara baktı. Bayan Hubbard'la fazla ilgilenmemişti. Ama kadın ona sitem etmedi. Bütün gücünü ve dikkatini başka şeye vermişti.</span></p>

    <p class="MsoNormal"><span class="calibre3">Kapıya gelir gelmez soluk soluğa, "Bir şeyi açık açık söyleyeceğim!" diye bağırdı. "Artık bu kompartımanda kalamam! Bana bir milyon dolar da verseniz bu gece burada yatmam!"</span></p>

    <p class="MsoNormal"><span class="calibre3">"Ama madam..."</span></p>

    <p class="MsoNormal"><span class="calibre3">"Ne diyeceğinizi biliyorum. Ama açık söyleyeyim öyle bir şey yapacak değilim! Bütün gece koridorda oturmaya razıyım!" Ağlamaya başlamıştı. "Ah, kızım durumu bir bilseydi... Şu halimi bir görseydi… "</span></p>

    <p class="MsoNormal"><span class="calibre3">Poirot kesin bir tavırla onun sözünü kesti. "Yanlış anladınız, madam. İsteğiniz çok normal. Bavullarınız hemen başka bir kompartımana taşınacak."</span></p>

    <p class="MsoNormal"><span class="calibre3">Bayan Hubbard mendilini indirdi. "Öyle mi? Ah! Kendimi şimdiden daha iyi hissetmeye başladım. Ama tren dolu. Tabii beylerden biri.. "</span></p>

    <p class="MsoNormal"><span class="calibre3">Bouc konuşmaya karıştı. "Eşyalarınız bu vagondan taşınacak, madam. Sizi bundan sonraki vagona alacağız. Oradaki bir kompartımana. O vagon trene Belgrad'da takıldı."</span></p>

    <p class="MsoNormal"><span class="calibre3">"A, işte bu çok iyi. Ben öyle sinirli bir kadın değilimdir. Ama bir ölünün yanındaki kompartımanda uyumak!" Titredi. "Bu yüzden çıldırabilirim."</span></p>

    <p class="MsoNormal"><span class="calibre3">Bouc seslendi. "Michel. Bu eşyaları Atina-Paris vagonundaki boş kompartımana taşıyın."</span></p>

    <p class="MsoNormal"><span class="calibre3">"Emredersiniz, mösyö. Bunun gibi 3 numaraya mı?"</span></p>

    <p class="MsoNormal"><span class="calibre3">Arkadaşı cevap veremeden Poirot atıldı. "Madamın başka bir numarada kalması çok daha iyi olur. Mesela 12 numaralı kompartımanda."</span></p>

    <p class="MsoNormal"><span class="calibre3">"Peki, mösyö." Kondüktör bavulları aldı.</span></p>

    <p class="MsoNormal"><span class="calibre3">Bayan Hubbard minnetle Poirot'ya döndü. "Çok nazik ve anlayışlısınız. Emin olun, size derin bir minnet duyuyorum."</span></p>

    <p class="MsoNormal"><span class="calibre3">"Rica ederim, madam, rica ederim. Biz de sizinle birlikte gelelim. Oraya rahatça yerleştiğinizi görmek isteriz."</span></p>

    <p class="MsoNormal"><span class="calibre3">Üç adam Bayan Hubbard'ı yeni kompartımanına götürdüler. Kadın memnun bir tavırla etrafına bakındı.</span></p>

    <p class="MsoNormal"><span class="calibre3">"Çok güzel!"</span></p>

    <p class="MsoNormal"><span class="calibre3">"Beğendiniz mi, madam? Bakın çıktığınız kompartımanın eşi bu."</span></p>

    <p class="MsoNormal"><span class="calibre3">"Öyle. Ama diğer tarafa bakıyor. Neyse, önemli değil. Bu trenler ya bu tarafa doğru gidiyor ya da o tarafa doğru."</span></p>

    <p class="MsoNormal"><span class="calibre3">"Artık memnun ve mutlusunuz ya, madam?"</span></p>

    <p class="MsoNormal"><span class="calibre3">"A, o kadarını söyleyemem. Kar yığınına saplandık kaldık. Kimsenin bir şey yaptığı yok. Oysa bineceğim gemi öbür gün hareket ediyor."</span></p>

    <p class="MsoNormal"><span class="calibre3">Bouc, "Biz de aynı durumdayız, madam," dedi. "Hepimiz de."</span></p>

    <p class="MsoNormal"><span class="calibre3">Bayan Hubbard, "Evet, doğru," diye itiraf etti. "Ama benden başka hiç kimsenin kompartımanından gece yarısı bir katil geçmedi."</span></p>

    <p class="MsoNormal"><span class="calibre3">Poirot, "Beni düşündüren o meseleyi hâlâ halledemedim, madam," dedi. "Aradaki kapının sürgülü olduğunu söylüyorsunuz. O halde katil kompartımanınıza nasıl girebildi? Kapının sürgülü olduğundan emin misiniz?"</span></p>

    <p class="MsoNormal"><span class="calibre3">"A, o İsveçli hanım kapıyı benim gözlerimin önünde denedi."</span></p>

    <p class="MsoNormal"><span class="calibre3">"O küçük sahneyi gözlerimizin önünde canlandıralım. Yatağınızda yatıyordunuz ve bu yüzden kapıyı görmeniz imkânsızdı."</span></p>

    <p class="MsoNormal"><span class="calibre3">"Evet. O sünger torbası yüzünden tabii. Ah! Yeni bir sünger torbası almam lazım. Buna baktıkça midem bulanıyor."</span></p>

    <p class="MsoNormal"><span class="calibre3">Poirot sünger torbasını alıp yan kompartımana açılan kapının tokmağına astı. "Şöyle... Anlıyorum... Sürgü tokmağın altında. Sünger torbası onu gizliyor. O hanım sürgünün sürülmüş olduğunu söyledi."</span></p>

    <p class="MsoNormal"><span class="calibre3">"Evet, öyle."</span></p>

    <p class="MsoNormal"><span class="calibre3">"Ama o bir hata yapmış, madam. Ne demek istediğimi anlıyorsunuz, değil mi?" Poirot'nun durumu açıklamaya çabalıyormuş gibi bir hali vardı. "Sürgü şöyle çıkık bir maden parçası. Sağa döndürüldüğü zaman kapı kilitleniyor. Düz bırakılırsa kapı kilitlenmiş oluyor. Herhalde Miss Ohlsson kapıyı şöyle bir denedi. Diğer taraftan kilitlenmiş olduğu için de yanıldı. Kapının sizin tarafınızdan kilitlenmiş olduğunu sandı."</span></p>

    <p class="MsoNormal"><span class="calibre3">"Bu aptalca bir şey olur."</span></p>

    <p class="MsoNormal"><span class="calibre3">"Madam, çok iyi ve çok uysal birinin hep çok akıllı olması gerekmez."</span></p>

    <p class="MsoNormal"><span class="calibre3">"Orası öyle tabii."</span></p>

    <p class="MsoNormal"><span class="calibre3">"Ha, aklıma gelmişken İstanbul'a da trenle mi gittiniz, madam?"</span></p>

    <p class="MsoNormal"><span class="calibre3">"Hayır. Gemiyle gittim. Orada beni kızımın bir arkadaşı karşıladı. Bana İstanbul'u dolaştırdı. Ah! Kızım bu başıma gelenleri duyunca ne diyecek kim bilir? Üstelik gemiyi da kaçıracağım. Tanrım, ne feci!" Bayan Hubbard yine ağlamak üzereydi.</span></p>

    <p class="MsoNormal"><span class="calibre3">Sabırsızlanmaya başlayan Poirot bu fırsattan yararlandı hemen. "Siz bir şok geçirdiniz, madam. Garsona söyleyin size bir kahve getirsin."</span></p>

    <p class="MsoNormal"><span class="calibre3">"O konyak başımı döndürdü. Ben içkiye hiç alışık değilimdir. Evet, kahve içsem iyi olur."</span></p>

    <p class="MsoNormal"><span class="calibre3">"Ama daha önce tamamlanması gereken bir formalite var. Bavullarınızı aramama izin verir misiniz, madam?"</span></p>

    <p class="MsoNormal"><span class="calibre3">"Neden arayacaksınız eşyalarımı?"</span></p>

    <p class="MsoNormal"><span class="calibre3">"Bütün yolcuların eşyalarını aramaya başlıyoruz. Size o korkunç olayı hatırlatmak istemiyorum. Ama sünger torbanızı hatırlayın."</span></p>

    <p class="MsoNormal"><span class="calibre3">"Tanrım! Evet, belki de eşyaları aramanız daha iyi olur. Bir daha öyle kötü bir sürprize dayanamam."</span></p>

    <p class="MsoNormal"><span class="calibre3">Araştırma çabucak sona erdi. Bayan Hubbard'ın öyle fazla eşyası yoktu. Bir şapka kutusu, ucuz bir bavul ve içi tıka basa dolu bir çanta. Eğer Bayan Hubbard torunlarının fotoğraflarını göstermekte ısrar etmeseydi, araştırma daha da çabuk bitecekti. "Şu yumurcaklara bakın! Ne şirin şeyler, değil mi?"</span></p>

    <p class="MsoNormal"><span class="calibre3">&nbsp;</span></p>

    <p class="MsoNormal"><span class="calibre3">&nbsp;</span></p>
  </div>
</body>
</html>
