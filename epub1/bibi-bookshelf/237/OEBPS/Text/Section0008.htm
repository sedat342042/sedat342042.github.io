<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <meta content="Microsoft Word 14 (filtered)" name="Generator" />

  <title>Bilinmiyor</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <div class="WordSection">
    <p class="MsoNormal"><span class="calibre3"><br /></span></p>

    <h1 class="MsoNormal" style="text-align: center;"><span class="calibre3">&nbsp;</span><b class="calibre1" style="font-size: 1em; text-align: center; text-indent: 14.2pt;"><span class="calibre2">Bir Kadın</span></b></h1>

    <p class="MsoNormal"><span class="calibre3">&nbsp;</span></p>

    <p class="MsoNormal"><span class="calibre3">Poirot, "Önce," dedi. "Genç Bay MacQueen'le bir iki kelime konuşmak istiyorum. Bize işimize yarayacak bilgi verebilir."</span></p>

    <p class="MsoNormal"><span class="calibre3">Bouch başını salladı. "Tabii, tabii." Bir işaret üzerinde tren şefi kompartımandan çıktı. Kondüktör pasaport ve biletleri getirmişti. Bouc bunları ondan aldı. "Teşekkür ederim, Michel. Bence artık yerinize gitmeniz iyi olur. Daha sonra resmi olarak ifadenizi alırız."</span></p>

    <p class="MsoNormal"><span class="calibre3">"Emredersiniz, efendim." Michel çıktı.</span></p>

    <p class="MsoNormal"><span class="calibre3">Poirot, Constantine'e döndü. "MacQueen'le konuştuktan sonra benimle birlikte ölünün kompartımanına gelirsiniz, değil mi?"</span></p>

    <p class="MsoNormal"><span class="calibre3">"Tabii."</span></p>

    <p class="MsoNormal"><span class="calibre3">"Orada işimiz bitince de..."</span></p>

    <p class="MsoNormal"><span class="calibre3">Aynı anda tren şefiyle Hector MacQueen içeri girdiler. Bouc nazik bir tavırla ayağa kalktı. "Burası biraz dar. Siz benim yerime geçin Bay MacQueen. Mösyö Poirot da karşınıza otursun." Tren şefine döndü. "Vagon restoranı boşaltın. Orayı Mösyö Poirot'ya tahsis edelim. Yolcularla orada konuşmayı tercih edersiniz, değil mi dostum?"</span></p>

    <p class="MsoNormal"><span class="calibre3">Poirot, "Evet," diye cevap verdi. "Daha rahat olur." MacQueen bu Fransızca konuşmayı pek anlayamamıştı. Bir Poirot'ya bakıyordu, bir Bouc'a. Sonunda o da ağır ağır Fransızca, "Ne var?" dedi.</span></p>

    <p class="MsoNormal"><span class="calibre3">"Niçin?"</span></p>

    <p class="MsoNormal"><span class="calibre3">Poirot kesin bir hareketle ona köşesindeki koltuğa oturmasını işaret etti. Genç adam yerine yerleştikten sonra tekrar, "Niçin?. " diye başladı. Sonra duraklayarak İngilizce, "Trende ne oluyor?" dedi.</span></p>

    <p class="MsoNormal"><span class="calibre3">"Bir şey mi var?"</span></p>

    <p class="MsoNormal"><span class="calibre3">Poirot başını salladı. "Evet, bir şey var. Kendinizi hazırlayın, Bay MacQueen. Patronunuz Bay Ratchett öldü."</span></p>

    <p class="MsoNormal"><span class="calibre3">MacQueen dudaklarını ıslık çalacakmış gibi büzdü. Gözleri daha parlaklaşmıştı ama çok sarsılmış ya da üzülmüş gibi bir hali yoktu. "Demek sonunda yapacaklarını yaptılar?" "Ne demek istiyorsunuz. Bay MacQueen?" Genç adam tereddüt etti. Poirot, "Ratchett'in öldürülmüş olduğunu düşünüyorsunuz sanırım?" dedi.</span></p>

    <p class="MsoNormal"><span class="calibre3">"Öldürülmedi mi?" MacQueen bu kez şaşırmıştı. "Evet... Gerçekten onun öldürülmüş olduğunu düşündüm. Yani o uykusunda mı öldü? Ama o ihtiyar güçlü kuvvetli ve..."</span></p>

    <p class="MsoNormal"><span class="calibre3">Poirot, "Hayır, hayır," diye onun sözünü kesti. "Öyle düşünmekte haklıydınız. Bay Ratchett öldürüldü. Bıçaklandı. Ama ben sizin neden onun öldürdüğünü düşündüğünüzü anlamak istiyorum."</span></p>

    <p class="MsoNormal"><span class="calibre3">MacQueen duraksıyordu. "Şu işi iyice anlamam gerek. Siz kimsiniz? Bu işle ne ilginiz var?"</span></p>

    <p class="MsoNormal"><span class="calibre3">"Ben Uluslararası Yataklı Vagonlar Şirketini temsil ediyorum." Poirot bir an durdu, sonra da ekledi.</span></p>

    <p class="MsoNormal"><span class="calibre3">"Ben dedektifim. Adım da Hercule Poirot."</span></p>

    <p class="MsoNormal"><span class="calibre3">Belki karşısındakini etkileyeceğini ummuştu ama böyle bir şey olmadı. MacQueen sadece, "Ya?" dedi. Ve onun sözlerine devam etmesini bekledi.</span></p>

    <p class="MsoNormal"><span class="calibre3">"Belki adımı duydunuz?"</span></p>

    <p class="MsoNormal"><span class="calibre3">"Doğrusu pek yabancı gelmiyor. Ama ben hep bunun bir kadın terzisinin adı olduğunu sandım."</span></p>

    <p class="MsoNormal"><span class="calibre3">Hercule Poirot ona hoşnutsuz bir tavırla baktı. "İnanılacak gibi değil!"</span></p>

    <p class="MsoNormal"><span class="calibre3">"Nedir o?"</span></p>

    <p class="MsoNormal"><span class="calibre3">"Hiç, hiç. Şimdi işle ilgilenelim. Bana ölü hakkında bütün bildiklerinizi anlatmanızı istiyorum, Bay MacQueen. Kendisi akrabanız mıydı?"</span></p>

    <p class="MsoNormal"><span class="calibre3">"Hayır. Ben onun sekreteriyim. Daha doğrusu sekreteriydim." '</span></p>

    <p class="MsoNormal"><span class="calibre3">"İşe gireli ne kadar olmuştu?"</span></p>

    <p class="MsoNormal"><span class="calibre3">"Bir yıldan biraz daha uzun bir zaman."</span></p>

    <p class="MsoNormal"><span class="calibre3">"Lütfen bana mümkün olduğu kadar ayrıntılı bilgi verin."</span></p>

    <p class="MsoNormal"><span class="calibre3">"Bay Ratchett'le bir yıl kadar önce İran'da tanıştım..." Poirot onun sözünü kesti. "Orada ne yapıyordunuz." "Petrol imtiyazları konusunu incelemek için New York'tan gitmiştim oraya. Ama bu konuda düş kırıklığına uğradım. Bay Rachett aynı otelde kalıyordu. O da sekreteriyle kavga etmişti. Bana bu işi teklif etti. Ben de kabul ettim. Boştaydım ve iyi aylıklı bir iş bulduğum için seviniyordum." "Ondan sonra?"</span></p>

    <p class="MsoNormal"><span class="calibre3">"Dolaştık durduk. Bay Ratchett dünyayı gezip görmek istiyordu. Dil bilmemesi onu engellemekteydi. Ben sekreterlikten çok tercümanlık yapıyordum. İyi bir işti."</span></p>

    <p class="MsoNormal"><span class="calibre3">"Şimdi bana patronunuzu mümkün olduğu kadar etraflıca anlatmaya çalışın."</span></p>

    <p class="MsoNormal"><span class="calibre3">Genç adam omzunu silkti. Yüzünde şaşkın bir ifade belirip kayboldu. "Hiç de kolay olmayacak." "İlk adı neydi?" "Samuel Edward Ratchett." "Amerikan vatandaşı mıydı?"</span></p>

    <p class="MsoNormal"><span class="calibre3">"Evet."</span></p>

    <p class="MsoNormal"><span class="calibre3">"Amerika'nın neresindendi?"</span></p>

    <p class="MsoNormal"><span class="calibre3">"Bilmiyorum."</span></p>

    <p class="MsoNormal"><span class="calibre3">"O halde bildiklerinizi anlatın."</span></p>

    <p class="MsoNormal"><span class="calibre3">"Açıkçası, Mösyö Poirot, ben Bay Ratchett hakkında hiçbir şey bilmiyorum. Bay Ratchett kendisinden ya da Amerika'daki hayatından hiç söz etmezdi."</span></p>

    <p class="MsoNormal"><span class="calibre3">"Neden acaba?"</span></p>

    <p class="MsoNormal"><span class="calibre3">"Bilmiyorum. Belki de ailesinden, başlangıçta sürdürdüğü hayattan utanıyordu. Bazı insanlar böyledir."</span></p>

    <p class="MsoNormal"><span class="calibre3">"Bu sonuç sizi tatmin ediyor mu?" "Doğrusu etmiyor." "Akrabaları var mıydı?" "Onlardan hiçbir zaman söz etmedi." Poirot ısrar etti. "Bu konuda bazı fikirleriniz olmalı." "Şey, tabii var. Bir kere onun asıl adının Ratchett olduğunu sanmıyorum. Amerika'dan, birinden ya da bir şeyden kaçmak için ayrıldığından da eminim. Ve Bay Ratchett birkaç hafta öncesine kadar da bu bakımdan başarılı oldu galiba."</span></p>

    <p class="MsoNormal"><span class="calibre3">"Sonra?"</span></p>

    <p class="MsoNormal"><span class="calibre3">"Sonra mektuplar gelmeye başladı. Tehdit mektupları."</span></p>

    <p class="MsoNormal"><span class="calibre3">"Onları gördünüz mü?"</span></p>

    <p class="MsoNormal"><span class="calibre3">"Evet. Mektuplarına cevap yazmak benim görevimdi. İlk mektup on beş gün önce geldi."</span></p>

    <p class="MsoNormal"><span class="calibre3">"O mektuplar ortadan kaldırıldı mı?"</span></p>

    <p class="MsoNormal"><span class="calibre3">"Hayır. Dosyada birkaç tane var sanırım. Bunlardan birini Ratchett öfkeyle yırttı. Onları getireyim mi?"</span></p>

    <p class="MsoNormal"><span class="calibre3">"Rica ederim."</span></p>

    <p class="MsoNormal"><span class="calibre3">MacQueen kompartımandan çıktı. Birkaç dakika sonra oldukça kirli iki kâğıtla döndü. İlk mektupta,</span></p>

    <p class="MsoNormal"><span class="calibre3">"Bize ihanet edeceğini, sonra da yakanı sıyırabileceğini sandın, değil mi? Nerede o bolluk? Seni GEBERTMEK niyetindeyiz Ratchett. Ve GEBERTECEĞİZ de!" yazılıydı. Altında imza yoktu. Poirot hiçbir şey söylemeyerek sadece kaşlarını kaldırdı. Sonra da ikinci mektubu aldı.</span></p>

    <p class="MsoNormal"><span class="calibre3">"Seni enseleyeceğiz, Ratchett. Pek yakında hem de. Seni GEBERTECEĞİZ. Anlıyor musun?"</span></p>

    <p class="MsoNormal"><span class="calibre3">Poirot mektubu bıraktı. "Anlatım aynı. El yazısı için aynı şey söylenemez."</span></p>

    <p class="MsoNormal"><span class="calibre3">MacQueen ona hayretle baktı.</span></p>

    <p class="MsoNormal"><span class="calibre3">Poirot nazikçe, "Siz fark edemezsiniz," dedi. "Böyle şeylere alışık olan birinin gözleri görür bunu. Bu mektubu bir tek kişi yazmamış, Bay MacQueen. Yazan iki kişi. Hatta ikiden de fazla. Her biri kelimelerin birer harfini yazmış. Ayrıca büyük harflerle yazılmış. Tabii bu da el yazısının kime ait olduğunu saptama işini güçleştiriyor." Bir an durdu. "Bay Ratchett'in benden yardım istediğini biliyor muydunuz?"</span></p>

    <p class="MsoNormal"><span class="calibre3">"Sizden mi?"</span></p>

    <p class="MsoNormal"><span class="calibre3">Poirot genç adamın sesindeki şaşkınlıktan bu durumu bilmediğini anladı. "Evet. Bay Ratchett endişelenmişti. Söyleyin, Bay MacQueen, Bay Ratchett ilk mektubu aldığı zaman nasıl davrandı?"</span></p>

    <p class="MsoNormal"><span class="calibre3">MacQueen tereddüt etti. "Bunu söylemek zor. Bay Ratchett... o... o sakin tavırlarıyla güldü. Ama..."</span></p>

    <p class="MsoNormal"><span class="calibre3">Genç adam hafifçe titredi. "Bana o sessizliğin altında başka şeyler gizliymiş gibi geldi."</span></p>

    <p class="MsoNormal"><span class="calibre3">Poirot başını salladı. Sonra da beklenmedik bir soru sordu. "Bay MacQueen, patronunuzla aranız nasıldı? Bana dürüstçe söyleyin. Ona karşı dostça duygularınız var mıydı?"</span></p>

    <p class="MsoNormal"><span class="calibre3">Hector MacQueen, cevap vermeden önce bir iki dakika düşündü. Sonra da, "Hayır," dedi. "Yoktu."</span></p>

    <p class="MsoNormal"><span class="calibre3">"Neden?"</span></p>

    <p class="MsoNormal"><span class="calibre3">"Bunu kesinlikle söyleyemeyeceğim. Bana hep nazik davranırdı." Genç adam bir an durdu, sonra ekledi.</span></p>

    <p class="MsoNormal"><span class="calibre3">"Size gerçeği söyleyeceğim, Mösyö Poirot. Ondan nefret ederdim. Ona hiç güvenim yoktu. Onun zalim ve tehlikeli bir adam olduğundan emindim. Ama bu fikrimi destekleyecek hiçbir şey olmadığını da itiraf etmeliyim."</span></p>

    <p class="MsoNormal"><span class="calibre3">"Teşekkür ederim, Bay MacQueen. Bir soru daha. Ratchett'i en son ne zaman gördünüz?"</span></p>

    <p class="MsoNormal"><span class="calibre3">"Dün akşam..." Genç adam bir an düşündü. "On sularında sanırım."</span></p>

    <p class="MsoNormal"><span class="calibre3">"Bay Ratchett son tehdit mektubunu ne zaman aldı? Bilmiyor musunuz?"</span></p>

    <p class="MsoNormal"><span class="calibre3">"İstanbul'dan ayrıldığımız günün sabahı."</span></p>

    <p class="MsoNormal"><span class="calibre3">"Size bir soru daha sormam gerekiyor, Bay MacQuuen. Patronunuzla aranız iyi miydi?"</span></p>

    <p class="MsoNormal"><span class="calibre3">Birdenbire genç adamın gözlerinde neşeli bir pırıltı belirdi. "Bu sözler üzerine tüylerimin ürpermesi gerekir, değil mi? Burada çok satan bir romandaki o unutulmaz sözleri söyleyeceğim. 'Ben masumum.'</span></p>

    <p class="MsoNormal"><span class="calibre3">Aslında Ratchett'le aramız iyiydi."</span></p>

    <p class="MsoNormal"><span class="calibre3">Poirot genç adamın New York'taki adresini aldıktan sonra arkasına yaslandı. "Şimdilik bu kadar, Bay MacQueen. Bay Ratchett'in öldüğünü kısa bir süre için kimseye söylemezseniz çok memnun olurum."</span></p>

    <p class="MsoNormal"><span class="calibre3">"Bunu Ratchett'in uşağı Masterman'a açıklamak gerek."</span></p>

    <p class="MsoNormal"><span class="calibre3">Poirot alaycı bir tavırla, "Herhalde durumu öğrenmiştir," diye cevap verdi. "Eğer öyleyse onun dilini tutmasını sağlamaya çalışın."</span></p>

    <p class="MsoNormal"><span class="calibre3">"Bu zor olmasa gerek. Masterman İngiliz. Ve kendi deyimiyle de, 'etliyle sütlüye karışmıyor.'</span></p>

    <p class="MsoNormal"><span class="calibre3">Amerikalıları aşağı görüyor. Diğer milletten olanlarla ise hiç ilgilenmiyor."</span></p>

    <p class="MsoNormal"><span class="calibre3">"Teşekkür ederim, Bay MacQueen."</span></p>

    <p class="MsoNormal"><span class="calibre3">Amerikalı kompartımandan çıktı.</span></p>

    <p class="MsoNormal"><span class="calibre3">Bouc, "Evet?" diye sordu. "Bu genç adamın söylediklerine inandınız mı?"</span></p>

    <p class="MsoNormal"><span class="calibre3">"Dürüst ve açık sözlü bir genç gibi gözüküyor. Patronuna çok bağlıymış gibi bir tavır takınmadı. Eğer bu işle bir ilişkisi olsaydı özellikle öyle yapardı. Evet Bay Ratchett beni tutmak istediğini ve bunu başaramadığını ona söylememiş. Ama bence bu şüphe çekecek bir şey değil. Anladığıma göre, Ratchett ağzı çok sıkı bir insanmış."</span></p>

    <p class="MsoNormal"><span class="calibre3">Bouc neşeyle, "Öyleyse hiç olmazsa bir kişinin suçsuz olduğunu açıklıyorsunuz," dedi. Poirot ona sitemle baktı. "Ben en son dakikaya kadar nekesten şüphe ederim. Ama yine de bu ciddi ve ağırbaşlı MacQueen'in kendini kaybederek kurbanını on iki ya da on dört yerinden bıçaklayabileceğini düşünemiyorum. Bu onun psikolojisine uymuyor. Hiç uymuyor."</span></p>

    <p class="MsoNormal"><span class="calibre3">Bouc düşünceli bir tavırla mırıldandı. "Doğru. Bu, müthiş bir kin yüzünden çıldırmış bir insanın işi. Daha çok Latin karakterine uygun bir şey. Ya da tren şefi dostumuzun ısrar ettiği gibi katil kadın."</span></p>

    <p class="MsoNormal"><span class="calibre3">&nbsp;</span></p>

    <p class="MsoNormal"></p>
  </div>
</body>
</html>
