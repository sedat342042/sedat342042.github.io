<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <meta content="Microsoft Word 14 (filtered)" name="Generator" />

  <title>Bilinmiyor</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <div class="WordSection">
    <p class="MsoNormal1"><b class="calibre1"><span class="calibre2"><br /></span></b></p>

    <h1 class="MsoNormal1"><b class="calibre1"><span class="calibre2">Bazı Önemli Noktalar</span></b></h1>

    <p class="MsoNormal"><span class="calibre3">&nbsp;</span></p>

    <p class="MsoNormal"><span class="calibre3">On beş dakika kadar kimse konuşmadı.</span></p>

    <p class="MsoNormal"><span class="calibre3">Mösyö Bouc'la Dr. Constantine, Poirot'nun talimatına uymaya çalışarak başladılar işe. Birbirine zıt ayrıntıların arasından geçerek belirli ve sağlam bir sonuca varmaya çalışıyorlardı. Mösyö Bouc şöyle düşünüyordu: Evet, mutlaka düşünmem lazım... Ama zaten düşünüp durdum... Poirot'nun İngiliz kızının bu işle bir ilgisi olduğuna inandığı belli. Ben buna ihtimal veremiyorum... İngilizler çok soğuk insanlar... Bu işi İtalya’nın yapmamış olduğu anlaşılıyor... Yazık.. Herhalde İngiliz uşak diğerinin kompartımandan hiç çıkmadığını iddia ettiği zaman yalan söylemiyordu. Neden söylesin? İngilizleri parayla susturmak kolay değildir!" Çok kötü bir olay bu. Bu dertten ne zaman kurtulacağız bilmem. Herhalde bizi kurtarmak için çalışmalara başladılar. Bu adamlar da o kadar ağır hareket ederler ki... Sonra bu ülkelerin polisleri. Onlarla da uğraşacağız.</span></p>

    <p class="MsoNormal"><span class="calibre3">Olay gazetelere de geçecek tabii.. Ondan sonra Bouc kendi kendine daha önce belki yüz kez düşündüğü şeyleri tekrarlayıp durdu.</span></p>

    <p class="MsoNormal"><span class="calibre3">Dr. Constantine ise şöyle düşünüyordu: Bu ufak tefek adam pek acayip. Dâhi mi? Yoksa deli mi? Bu esrarı çözebilecek mi? İmkânsız. Ben en ufak bir ışık bile göremiyorum... Her şey insanın aklını karıştırıyor.. Belki hepsi de yalan söylüyorlar... Ama bunun bize bir yararı yok. Yalan da söyleseler, gerçeği itiraf etmeleri kadar akıl karıştırıcı bir şey. O yaralar çok garip... Bir türlü anlayamıyorum... Adamı vurmuş olsalardı aklım ererdi. Amerika tuhaf bir ülke. Oraya gitmek isterdim... Acaba Zia şu anda ne yapıyor? Karım durumu öğrenirse... Doktor ondan sonra tümüyle özel meseleleri düşünmeye başladı.</span></p>

    <p class="MsoNormal"><span class="calibre3">Hercule Poirot hareketsiz oturuyordu. İnsan uyuduğunu sanabilirdi.</span></p>

    <p class="MsoNormal"><span class="calibre3">On beş dakika hiç kımıldamadan oturduktan sonra kaşları ağır ağır kalkmaya başladı. Usulca içini çekti. Yavaşça mırıldanıyordu. "Ama neden olmasın? Eğer öyleyse, o zaman her şey açıklanabilir?"</span></p>

    <p class="MsoNormal"><span class="calibre3">Gözlerini açtı. Bir kedininkiler gibi yemyeşildi gözleri. Usul usul, "Eh," dedi. "Ben de düşündüm. Ya siz?"</span></p>

    <p class="MsoNormal"><span class="calibre3">Düşüncelere dalmış olan iki adam irkildiler.</span></p>

    <p class="MsoNormal"><span class="calibre3">Bouc biraz da suçlu suçlu, "Ben de düşündüm," diye cevap verdi. "Ama bir sonuca varamadım. Cinayetleri aydınlatmak size göre bir şey dostum. Benim yapabileceğim bir iş değil bu;"</span></p>

    <p class="MsoNormal"><span class="calibre3">Doktor da, "Ben de derin derin düşündüm," diye açıkladı. "Aklıma bir sürü varsayım geldi. Ama bunlardan hiçbiri hoşuma gitmiyor."</span></p>

    <p class="MsoNormal"><span class="calibre3">Poirot dostça bir tavırla başını salladı. Sonra yerinden dikleşerek göğsünü şişirdi. Bıyığını sıvazladı. Ve toplantılarda konuşmaya alışık bir adam tavrıyla, "Dostlarım," diye başladı. "Olayları kafamdan geçirdim. Yolcuların söylediklerini de. Şu sonuca vardım: Olaylar bir tek şekilde açıklanabilir. Bu varsayım henüz biraz belirsiz. Ama çok ilgi çekici. Tabii doğru olup olmadığından henüz emin değilim. Durumu kesinlikle öğrenmek için bazı denemeler yapmak zorunda kalacağım.</span></p>

    <p class="MsoNormal"><span class="calibre3">Önce bana önemli gelen bazı noktaları işaret edeceğim. Mösyö Bouc'la burada ilk yemek yediğimiz gün etrafımızda her sınıftan, her yaştan ve her milletten insan vardı. Bu mevsimde pek rastlanılmayan bir durum. Mesela, Atina-Paris ve Bükreş-Paris vagonları hemen hemen boş. Sonra, trene gelmeyen yolcuyu da unutmayın. Bence bu önemli. Sonra dikkatimi çeken başka küçük noktalar da var. Mesela, Bayan Hubbard'ın sünger torbasının yeri. Bayan Armstrong'un annesinin adı, Bay Hardman'ın dedektiflik yöntemleri, MacQueen'in bulduğumuz yanık mektubu Ratchett'in ortadan kaldırdığını söylemesi, Prenses Dragomiroff'un küçük adı ve bir Macar pasaportundaki yağ lekesi."</span></p>

    <p class="MsoNormal"><span class="calibre3">İkisi ona hayretle baktılar.</span></p>

    <p class="MsoNormal"><span class="calibre3">Poirot sordu. "Bu noktalar size bir şey söylemiyor mu?"</span></p>

    <p class="MsoNormal"><span class="calibre3">Bouc açık açık, "Hayır," diye itiraf etti.</span></p>

    <p class="MsoNormal"><span class="calibre3">"Ya size, doktor?"</span></p>

    <p class="MsoNormal"><span class="calibre3">"Neden söz ettiğini bile anlamadım."</span></p>

    <p class="MsoNormal"><span class="calibre3">O arada arkadaşının sözleri arasında bir tek şeyi anlamış olan Mösyö Bouc pasaportları karıştırıyordu. Sonunda bir şeyler mırıldanarak Kont ve Kontes Andrenyi'nin pasaportunu açtı. "Kastettiğiniz bu mu? Şu leke?"</span></p>

    <p class="MsoNormal"><span class="calibre3">"Evet. Oldukça taze bir yağ lekesi. Lekenin nerede olduğuna dikkat ettiniz mi?"</span></p>

    <p class="MsoNormal"><span class="calibre3">"Kont'un karısıyla ilgili bölümde. Daha doğrusu genç kadının küçük adının yazılı olduğu yerde. Ama yine de ne demek istediğinizi anlamış değilim."</span></p>

    <p class="MsoNormal"><span class="calibre3">"Bu konuya başka taraftan gireceğim. Cinayet yerinde bulunan mendile dönelim. Biraz önce de konuştuğumuz gibi H. markasıyla üç kişinin ilgisi olabilir. Bayan Hubbard'ın. Şimdi bu mendile başka bir açıdan bakalım. Çok pahalı bir mendil, dostlarım. Lüks bir şey. Paris'te elde yapılmış, işlenmiş. Marka dışında, yolculardan hangisinin böyle bir mendili olabilir? Bayan Hubbard'ın olamaz. Giyim konusunda çılgınca bir savurganlığı yok. Miss Debenham'ın olamaz. Bu tip İngiliz kadınları ince keten mendiller kullanırlar. Hele hizmetçi hiç böyle bir şey alamaz. Ama trende böyle mendilleri alabilecek iki kadın var. Bakalım H. markasını onlardan birine bağlayabilecek miyiz? Sözünü ettiğim iki kadından biri Prenses Dragomiroff..."</span></p>

    <p class="MsoNormal"><span class="calibre3">Bouc alaycı bir tavırla atıldı. "Onun küçük adı Natalie." "Evet. Biraz önce dediğim gibi küçük adı önemli. İkinci kadın ise Kontes Andrenyi. O zaman bir şey dikkatimizi çekiyor."</span></p>

    <p class="MsoNormal"><span class="calibre3">"Bizim değil, sizin!"</span></p>

    <p class="MsoNormal"><span class="calibre3">"Pekâlâ, benim. Kontesin pasaportta yazılı olan küçük adı yağ lekesi yüzünden biraz okunamaz hale gelmiş. Bunun bir kaza olduğu söylenilebilir. Ama kontesin küçük adını düşünün. Ya genç kadının adı Elena değil de, Helena'ysa? H harfi E haline sokulmuş olabilir. Sonra da bu değişikliği gizlemek için üzerine yağ damlatılmıştır."</span></p>

    <p class="MsoNormal"><span class="calibre3">Bouc, "Helena!" diye bağırdı. "Bu da bir fikir." "Tabii bir fikir! Bunu desteklemek için biraz arandım ve bazı şeyler buldum. Kontesin bavullarından birinin üzerindeki bir etiket biraz ıslaktı. Ve bu, bavulun yukarısındaki markanın ilk harfinin üzerine getirilmişti. Etiket başka bir yerden çıkarılmış, sonra markanın üzerine yapıştırılmıştı."</span></p>

    <p class="MsoNormal"><span class="calibre3">Bouc, "Beni ikna etmeye başladınız," dedi. "Ama Kontes Andrenyi… Kesinlikle..."</span></p>

    <p class="MsoNormal"><span class="calibre3">"Hişş. Dostum, şimdi dönmeli ve olaya tümüyle başka bir açıdan bakmalısınız. Bu cinayetin herkese nasıl gözükmesi isteniyordu? Karın katilin asıl planını altüst etmiş olduğunu unuttuk. Bir an kar olmadığını ve trenin normal bir şekilde yola devam ettiğini düşünelim. O zaman ne olurdu?"</span></p>

    <p class="MsoNormal"><span class="calibre3">"Herhalde cinayet bu sabah erkenden İtalyan sınırında ortaya çıkardı'. Yolcular bize anlattıklarının çoğunu İtalyan polisine söylerlerdi. Tehdit mektupları MacQueen tarafından gösterilirdi. Bay Hardman hikâyesini anlatırdı. Bayan Hubbard bir adamın kompartımanından geçtiğini anlatmak için çırpınırdı. Düğme bulunurdu. Bence sadece iki şey farklı olurdu. Adam Bayan Hubbard'ın kompartımanından birden önce geçmiş olur, yataklı vagon üniforması da tuvaletlerden birinde bulunurdu."</span></p>

    <p class="MsoNormal"><span class="calibre3">"Yani?"</span></p>

    <p class="MsoNormal"><span class="calibre3">"Yani cinayet aslında sanki katil dışardan gelmiş gibi bir etki bırakacak şekilde planlanmıştı. İşler karışmasaydı, katilin 0.58'de Brod'da trenden indiği sanılacaktı. Herhalde biri koridorda yabancı bir yataklı vagon kondüktörünün yanından geçecekti. Üniforma, hilenin nasıl başarıldığının anlaşılması için görülecek bir yere bırakılacaktı. Yolculardan hiç şüphe edilmeyecekti. Yani dış dünya bu olayı bu şekilde görecekti. Ama trenin kazaya uğraması her şeyi değiştirdi. Herhalde katil de kurbanıyla kompartımanda o kadar uzun süre bu yüzden kaldı. Trenin yoluna devam etmesini bekliyordu. Ama sonunda trenin hareket etmeyeceğini anladı. Değişik planlar yapılması gerekiyordu. Artık katilin hâlâ trende olduğu düşünülecekti."</span></p>

    <p class="MsoNormal"><span class="calibre3">Bouc sabırsız sabırsız, "Evet, evet," dedi. "Bütün bunları anlıyorum. Ama mendilin bu işle ne ilgisi var?"</span></p>

    <p class="MsoNormal"><span class="calibre3">"Biraz karışık bir yoldan o mendile dönüyorum. Önce şunu bilmelisiniz: O tehdit mektupları aslında bir hile. Sanki kötü bir Amerikan romanından oldukları gibi kopya edilmiş. Aslında bu mektuplar polis için hazırlanmış şeyler zaten. Şimdi kendi kendimize şunu sorabiliriz: Bu mektuplar Ratchett'i kandırmış mıydı? Görünüşe bakılırsa cevabın hayır olması gerek. Hardman'a verdiği talimattan onun çok iyi tanıdığı 'özel' bir düşmanın üzerinde durduğu anlaşılıyor. Yani eğer Hardman'ın anlattıklarının doğru olduğunu kabul edersek. Ratchett'e bambaşka bir mektup geldiği kesin. Bir parçasını kompartımanda bulduğumuz, Arsmtrong'ların küçük çocuğuyla ilgili mektup bu. Ratchett'in ölümle tehdit edilmesinin nedenini anlayamaması ihtimali vardı, işte bu mektup adamın bu nedeni iyice anlaması için yazılmıştı. Tâ başından beri söylediğim gibi aslında bu mektubun bulunması da istenmiyordu. Katilin ilk işi bu mektubu ortadan kaldırmak olmuştu. İşte planın karşılaştığı ikinci aksilik de buydu, ilk kardı, ikincisi ise o mektup parçasından anlam çıkarmamız.</span></p>

    <p class="MsoNormal"><span class="calibre3">"Pusulanın o kadar dikkatle yakılması bir tek anlama gelir. Trende Armstrong ailesiyle çok yakından ilgisi olan biri vardı. Ve mektubun bulunması bütün şüphelerin hemen hemen o kimsenin üzerinde toplanmasına neden olurdu.</span></p>

    <p class="MsoNormal"><span class="calibre3">"Şimdi bulduğumuz diğer iki ipucuna geliyoruz. Pipo temizleyicisini geçiyorum. Onun hakkında çok konuştuk. Şimdi mendile gelelim. Bunu en basit şekliyle alırsak... bu adı H. harfiyle başlayan birinin cinayetle ilgisi olduğunu ve kişinin mendili farkına varmadan düşürdüğünü gösteriyor."</span></p>

    <p class="MsoNormal"><span class="calibre3">Dr. Constantihe, "Tamam," dedi. "Kadın mendilini düşürdüğünü fark ediyor ve hemen küçük ismini gizlemek için önlem alıyor."</span></p>

    <p class="MsoNormal"><span class="calibre3">"Ne de hızlı gidiyorsunuz! Benim yapmaktan hoşlanmayacağım bir şekilde çabucak sonuca varıyorsunuz."</span></p>

    <p class="MsoNormal"><span class="calibre3">"Bu başka türlü olabilir mi?"</span></p>

    <p class="MsoNormal"><span class="calibre3">"Tabii olabilir. Mesela... Diyelim ki, bir cinayet işlediniz ve suçu başka birinin üzerine yıkmak istiyorsunuz. Trende Armstrong ailesiyle yakından ilişkisi olan biri var. Bir kadın. Diyelim ki, cinayet yerine o kadına ait bir mendili bırakıyorsunuz. Kadın sorguya çekilecek ve Armstrong ailesiyle olan bütün ilişkisi ortaya çıkarılacak. Her şey tamam. Cinayet nedeni ve aleyhte delil."</span></p>

    <p class="MsoNormal"><span class="calibre3">Doktor itiraz etti. "Ama böyle bir durumda işe karıştırılan,; kişi masum olduğu için kimliğini saklamaya kalkışmaz."</span></p>

    <p class="MsoNormal"><span class="calibre3">"Öyle mi? Siz öyle mi düşünüyorsunuz? Mahkemede böyle düşünürler. Ama ben insan karakterini bilirim dostum. Emin olun, cinayet suçuyla yargılanmak ihtimaliyle karşılaşan biri, ne kadar masum olursa olsun ne yapacağını şaşırır ve dünyanın en gülünç işlerine kalkışır. Hayır, hayır. Yağ lekesi ve yeri değişen etiket sadece Kontes Andrenyi'nin bir nedenle kimliğini saklamaya çalıştığını gösterir."</span></p>

    <p class="MsoNormal"><span class="calibre3">"Evet. İngilizceyi yabancı aksanıyla konuşuyor. Görünüşü de yabancı. Genç kadın bunu özellikle daha abartıyor. Ama onun kim olduğunu tahmin etmek hiç de zor değil. Biraz önce Bayan Armstrong'un annesinin adından söz ettim. Adı Linda Arden'di, çok tanınmış bir aktristi. Özellikle Shakespeare'in eserlerinde oynardı. Arden ormanının ve Shakespeare'in Rosalind adlı kadın karakterini düşünün. Linda Arden sahne için ad ararken bunlardan yararlanmıştı. Bütün dünya onu Linda Arden adıyla tanıyordu. Ama asıl adı bu değildi. Belki de Goldenberg'di. Damarlarında Orta Avrupa kanı vardı sanırım. Amerika'ya birçok milletten insan gidiyor. Bence, baylar, Bayan Armstrong'un o felaket sırasında küçük bir çocuk olan kız kardeşi Helena Goldenberg'di. Yani Linda Arden'in küçük kızı. Ve Kont Andrenyi Washington'da ataşeyken kız onunla evlenmişti."</span></p>

    <p class="MsoNormal"><span class="calibre3">"Ama Prenses Dragomiroff kızın bir ingilizle evlenmiş olduğunu söyledi."</span></p>

    <p class="MsoNormal"><span class="calibre3">"Prenses adamın adını hatırlayamadı! Sorarım size, bu mümkün mü? Prenses Dragomiroff, Linda Arden'i çok severmiş. Büyük ladylerin büyük sanatçıları sevdikleri gibi. Aktrisin kızlarından birinin isim annesiymiş. Prenses diğer kızın evlendiği adamın adını o kadar çabucak unutabilir mi? imkânsız bu. Bence Prenses Dragomiroff'un yalan söylediğini kesinlikle iddia edebiliriz. Helena'nın trende olduğunu biliyordu. Onu görmüştü. Ratchett'in aslında kim olduğunu duyar duymaz. Helena'dan şüphe edeceğimizi anladı, işte bu yüzden ona Bayan Armstrong'un kız kardeşini sorduğumuz zaman yalan söyledi.</span></p>

    <p class="MsoNormal"><span class="calibre3">Pek hatırlamıyordu ama Helena galiba bir İngiliz’le evlenmişti. Bu sözler gerçeklerden çok uzaktı."</span></p>

    <p class="MsoNormal"><span class="calibre3">Garsonların biri dipteki kapıdan girerek onlara yaklaştı. Bouc'a, "Akşam yemeği servisine başlayabilir miyiz, mösyö?" diye sordu. "Yemek hazır da."</span></p>

    <p class="MsoNormal"><span class="calibre3">Bouc, Poirot'ya baktı. Belçikalı başını salladı. "Tabii, tabii. Yemek servisi yapılsın."</span></p>

    <p class="MsoNormal"><span class="calibre3">Garson diğer uçtaki kapıdan çıktı. Elindeki çıngırağı sallıyor ve "İlk servis," diye sesleniyordu. "Akşam yemeği hazır. İlk servis."</span></p>

    <p class="MsoNormal"><span class="calibre3">&nbsp;</span></p>

    <p class="MsoNormal"><span class="calibre3">&nbsp;</span></p>
  </div>
</body>
</html>
