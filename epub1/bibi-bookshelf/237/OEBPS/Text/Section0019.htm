<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <meta content="Microsoft Word 14 (filtered)" name="Generator" />

  <title>Bilinmiyor</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <div class="WordSection">
    <p class="MsoNormal"><span class="calibre3">&nbsp;</span></p>

    <h1 class="MsoNormal1"><b class="calibre1"><span class="calibre2">İtalyan</span></b></h1>

    <p class="MsoNormal"><span class="calibre3">&nbsp;</span></p>

    <p class="MsoNormal"><span class="calibre3">Poirot gözlerinde muzip bir pırıltıyla, "Şimdi de Mösyö Bouc'u mutlu etmek için İtalyan’la konuşacağız," dedi.</span></p>

    <p class="MsoNormal"><span class="calibre3">Antonio Foscarelli kedi gibi çevik ve hızlı adımlarla vagon restorana girdi. Gülümsüyordu. Tipik bir İtalyan suratı vardı; esmer, güleç. Fransızcayı çok iyi ama hafif aksanla konuşuyordu.</span></p>

    <p class="MsoNormal"><span class="calibre3">"Adınız Antonio Foscarelli mi?" "Evet, mösyö."</span></p>

    <p class="MsoNormal"><span class="calibre3">"Amerikan vatandaşlığına geçmişsiniz sanırım." İtalyan güldü.</span></p>

    <p class="MsoNormal"><span class="calibre3">"Evet mösyö. İş için daha iyi böylesi."</span></p>

    <p class="MsoNormal"><span class="calibre3">"Ford arabaları acentesiymişsiniz, öyle mi?"</span></p>

    <p class="MsoNormal"><span class="calibre3">"Evet. Anlayacağınız..." Uzun uzadıya işini, yaptığı yolculukları, gelirini ve Amerika hakkındaki fikirlerini anlattı. Sonra anlamlı bir hareketle sözlerine son vererek mendiliyle alnını sildi. Uysal ifadeli, çocuksu yüzünden hayatından pek memnun olduğu anlaşılıyordu. "Gördüğünüz gibi büyük işlerle ilgileniyorum ben. Zamanla ilerliyorum. Satıcılığın ne demek olduğunu biliyorum."</span></p>

    <p class="MsoNormal"><span class="calibre3">"Demek son on yıldır Amerika'dasınız?"</span></p>

    <p class="MsoNormal"><span class="calibre3">"Evet, mösyö."</span></p>

    <p class="MsoNormal"><span class="calibre3">"Orada Bay Ratchett'le karşılaştınız mı hiç?"</span></p>

    <p class="MsoNormal"><span class="calibre3">"Hayır. Ama o tipleri tanırım." İtalyan anlamlı anlamlı parmaklarını şaklattı. "Ciddi tavırlı, çok iyi giyinmiş, saygı uyandıran bir adam. Ama içyüzü berbat mı berbat. Ratchett, Casetti'ydi. Şu çocuk kaçıran katil."</span></p>

    <p class="MsoNormal"><span class="calibre3">Poirot alayla, "Haklısınız," diye cevap verdi. "Ratchett, Casetti'ydi. Şu çocuk kaçıran katil."</span></p>

    <p class="MsoNormal"><span class="calibre3">"Demedim mi? İnsan sarrafı oldum artık."</span></p>

    <p class="MsoNormal"><span class="calibre3">"Armstrong olayını hatırlıyor musunuz?"</span></p>

    <p class="MsoNormal"><span class="calibre3">"Pek hatırlamıyorum. Ad yabancı değil. Çocuk pek küçüktü, sanırım. Küçük bir kız. Öyle değil mi?"</span></p>

    <p class="MsoNormal"><span class="calibre3">"Evet. Feci bir olaydı. Amerika'da Armstrong ailesinden kimselerle tanıştınız mı?"</span></p>

    <p class="MsoNormal"><span class="calibre3">"Hayır, sanmıyorum. Bu sorunuzu yanıtlamak zor. Size sayı vereyim. Yalnız geçen yılki satışım..."</span></p>

    <p class="MsoNormal"><span class="calibre3">"Mösyö, rica ederim konu dışına çıkmayın."</span></p>

    <p class="MsoNormal"><span class="calibre3">İtalyan özür dilermiş gibi ellerini açtı. "Affedersiniz, özür dilerim..."</span></p>

    <p class="MsoNormal"><span class="calibre3">"Lütfen dün gece yemekten sonra neler yaptığınızı anlatın."</span></p>

    <p class="MsoNormal"><span class="calibre3">"Sevinerek... Burada mümkün olduğu kadar uzun türe oturdum. Burası daha eğlenceli. Masamdaki Amerikalı beyle konuştum. O da daktilo şeridi satıyor. Sonra kompartımanıma gittim. Boştu. Orayı benimle paylaşan o suratsız İngiliz uşak efendisinin yanındaydı. Sonra çıkageldi. Her zamanki gibi somurtmuştu yine. Benimle konuşmadı. Sözlerime de ya, "Evet," diye cevap verdi ya da "Hayır." Bu İngilizler berbat bir ırk. Hiç cana yakın değiller. Masterman da bir köşede dimdik oturarak kitap okudu. Sonra kondüktör gelip yatakları yaptı."</span></p>

    <p class="MsoNormal"><span class="calibre3">Poirot, "Dört ve beş numarayı," dedi.</span></p>

    <p class="MsoNormal"><span class="calibre3">"Evet. Bizimki en uçtaki kompartıman. Ben üst yatakta yatıyorum. Yerime çıktım. Sigara içerek kitap okudum. O küçük İngiliz’in dişi ağrıyordu sanırım. Yatakta yatmış inliyordu. Sonunda dalmışım. Her uyanışımda İngiliz’in inlediğini duydum."</span></p>

    <p class="MsoNormal"><span class="calibre3">"Masterman gece kompartımandan çıktı mı hiç?"</span></p>

    <p class="MsoNormal"><span class="calibre3">"Sanmıyorum. Öyle bir şey yapsaydı duyardım. Kapı açılınca içeri koridordan ışık giriyor. İnsan o zaman sınıra geldiğimizi ve gümrükçülerin içeri girdiklerini sanarak hemen uyanıyor."</span></p>

    <p class="MsoNormal"><span class="calibre3">"Masterman hiç efendisinden söz etti mi? Ona karşı düşmanca duygular var mıydı?"</span></p>

    <p class="MsoNormal"><span class="calibre3">"İngiliz hiç konuşmuyor, dedim ya. Canayakın değil. Buz gibi bir yaratık."</span></p>

    <p class="MsoNormal"><span class="calibre3">"Siz sigara mı içiyordunuz? Yoksa pipo ya da sigar mı?"</span></p>

    <p class="MsoNormal"><span class="calibre3">"Sadece sigara." İtalyan, Poirot'nun uzattığı tabakadan bir sigara aldı.</span></p>

    <p class="MsoNormal"><span class="calibre3">Bouc öne doğru eğildi. "Chicago'da bulundunuz mu hiç?" "Ah, evet! Güzel bir kent. Ama ben New York'u, Detroit'i ve Cleveland'ı daha iyi bilirim. Siz hiç Amerika'ya gittiniz mi? Gitmediniz mi? Ama orayı görmelisiniz. Ben..."</span></p>

    <p class="MsoNormal"><span class="calibre3">Poirot bir kâğıdı Antonio Foscarelli'ye doğru itti. "Şuraya adresinizi yazın, bir de imzanızı atın."</span></p>

    <p class="MsoNormal"><span class="calibre3">İtalyan abartmalı hareketlerle istenenleri yaptıktan sonra ayağa kalktı. Yine şirin şirin gülümsüyordu.</span></p>

    <p class="MsoNormal"><span class="calibre3">"Hepsi bu kadar mı? Artık bana ihtiyacınız yok mu? İyi günler, beyler. Şu kardan bir kurtulsak. Milano'da işim var." Üzüntüyle başını salladı. "O işi kaçıracağım." Çıktı. Poirot arkadaşına baktı.</span></p>

    <p class="MsoNormal"><span class="calibre3">Bouc, "Uzun zamandan beri Amerika'daymış," dedi. "Ve İtalyan. İtalyanlar bıçak kullanırlar. Üstelik çok da yalancıdırlar! Ben İtalyanlardan hiç hoşlanmam!"</span></p>

    <p class="MsoNormal"><span class="calibre3">Poirot gülümsedi. "Olabilir. Belki de haklısınız. Ama aleyhinde elimizde bir tek delil bile yok. Bunu size hatırlatmak zorundayım."</span></p>

    <p class="MsoNormal"><span class="calibre3">"Psikoloji meselesi ne olacak? İtalyanlar adam bıçaklamıyorlar mı?"</span></p>

    <p class="MsoNormal"><span class="calibre3">Poirot, "Evet," dedi. "Özellikle bir kavganın en şiddetli anında. Ama bu.. bu tümüyle bambaşka bir cinayet. Bana bu cinayet gayet dikkatle planlanmış gibi geliyor. Ondan, sonra da ustalıkla sahneye konmuş. 'Uzun vadeli' bir cinayet... Nasıl anlatayım bilmem ki? 'Latin' tipi bir cinayet değil. Ben bu olayda soğukkanlı, iyi çalışan, dikkatli bir beynin izlerini görüyorum. Bence bir 'Anglo-Saxon' beyni bu." Son iki pasaportu aldı. "Şimdi Miss Debenham'la konuşalım."</span></p>

    <p class="MsoNormal"><span class="calibre3">&nbsp;</span></p>

    <p class="MsoNormal"></p>
  </div>
</body>
</html>
