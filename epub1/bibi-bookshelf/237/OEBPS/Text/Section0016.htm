<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <meta content="Microsoft Word 14 (filtered)" name="Generator" />

  <title>Bilinmiyor</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <div class="WordSection">
    <p class="MsoNormal"><span style="font-family: 'Times New Roman', serif; font-size: 1.2em; line-height: 20px; text-indent: 1.5em;">&nbsp;</span><br /></p>

    <h1 class="MsoNormal1"><b class="calibre1"><span class="calibre2">Rus Prensesi</span></b></h1>

    <p class="MsoNormal"><span class="calibre3">&nbsp;</span></p>

    <p class="MsoNormal"><span class="calibre3">Poirot, "Önce Pierre Michel’e şu düğmeyi soralım," dedi.</span></p>

    <p class="MsoNormal"><span class="calibre3">Yataklı vagon kondüktörü çağrıldı.</span></p>

    <p class="MsoNormal"><span class="calibre3">Bouc hafifçe öksürdü. "Michel, bakın bu düğme ceketinizden düşmüş. Bunu Bayan Hubbard'ın kompartımanında buldular. Bu işe ne diyorsunuz?"</span></p>

    <p class="MsoNormal"><span class="calibre3">Kondüktörün eli hemen ceketine gitti. "Ama benim düğmelerimden hiçbiri kopuk değil ki, mösyö. Bir yanlışlık var sanırım."</span></p>

    <p class="MsoNormal"><span class="calibre3">"Çok garip."</span></p>

    <p class="MsoNormal"><span class="calibre3">"Doğrusu anlayamadım, mösyö." Pierre Michel şaşırmıştı: Ama öyle suçlu gibi bir hali yoktu. Bouc, "Katilin Bayan Hubbard'ın kompartımanından geçtiği ve düğmeyi o sırada düşürdüğü biliniyor." dedi.</span></p>

    <p class="MsoNormal"><span class="calibre3">Pierre Michel birdenbire heyecanlandı. "Doğru değil bu, mösyö! Doğru değil! Beni cinayetle suçluyorsunuz! Ben masumum! Şimdiye kadar hiç görmediğim bir insanı neden öldüreyim?"</span></p>

    <p class="MsoNormal"><span class="calibre3">"Bayan Hubbard zil çaldığı zaman neredeydiniz?"</span></p>

    <p class="MsoNormal"><span class="calibre3">"Anlattım ya, mösyö. Diğer vagondaydım, kondüktörle konuşuyordum."</span></p>

    <p class="MsoNormal"><span class="calibre3">O kondüktör çağrıldı. Adam Pierre Michel'in iddiasını doğruladı. Üstelik Bükreş vagonu kondüktörünün de o sırada yanlarında olduğunu ekledi.</span></p>

    <p class="MsoNormal"><span class="calibre3">Michel endişeyle, "Görüyorsunuz ya, mösyö?" diye bağırdı. "Ben suçlu değilim."</span></p>

    <p class="MsoNormal"><span class="calibre3">"Peki bu düğmeyi nasıl açıklayacaksınız?"</span></p>

    <p class="MsoNormal"><span class="calibre3">"Açıklayamayacağım, efendim. Esrarlı bir durum bu. Benim düğmelerim eksik değil."</span></p>

    <p class="MsoNormal"><span class="calibre3">Diğer iki kondüktör de ceketinin düğmelerinin yerli yerinde olduğunu açıkladılar.</span></p>

    <p class="MsoNormal"><span class="calibre3">Bouc, "Sakin olun, Michel," dedi. "Ve Bayan Hubbard'ın ziline cevap vermeye koştuğunuz anı düşünün. O sırada koridorda hiç kimseyle karşılaşmadınız mı?"</span></p>

    <p class="MsoNormal"><span class="calibre3">"Hayır, mösyö."</span></p>

    <p class="MsoNormal"><span class="calibre3">"Koridorda aksi tarafa doğru giden birini de görmediniz mi?"</span></p>

    <p class="MsoNormal"><span class="calibre3">"Hayır, mösyö."</span></p>

    <p class="MsoNormal"><span class="calibre3">Bouc, "Çok garip," dedi.</span></p>

    <p class="MsoNormal"><span class="calibre3">Poirot, "Pek de değil," diye cevap verdi. "Zaman meselesi bu. Bayan Hubbard uyanıyor ve kompartımanda birinin olduğunu anlıyor. Bir iki dakika gözleri kapalı, felce uğramış gibi yatıyor. Herhalde katil o sırada koridora doğru süzüldü. Sonra Bayan Hubbard zil çalmaya başlıyor. Ama Michel hemen cevap vermiyor. Çünkü diğer vagonda. Ancak üçüncü ya da dördüncü zili duyuyor. Bence katilin bol zamanı vardı. "</span></p>

    <p class="MsoNormal"><span class="calibre3">"Bol zamanı? Ne yapmak için? Ne yapmak için, dostum? Unutmayın trenin etrafında yüksek kar yığınları vardı."</span></p>

    <p class="MsoNormal"><span class="calibre3">Poirot ağır ağır, "Bizim esrarlı katilin yapabileceği iki şey vardı," dedi. "Tuvaletlerden birine gizlenebilirdi. Ya da bi kompartımana gizlenirdi."</span></p>

    <p class="MsoNormal"><span class="calibre3">"Ama bütün kompartımanlar doluydu."</span></p>

    <p class="MsoNormal"><span class="calibre3">"Evet."</span></p>

    <p class="MsoNormal"><span class="calibre3">"Yani katil kendi kompartımanına çekilebilirdi mi demek istiyorsunuz?"</span></p>

    <p class="MsoNormal"><span class="calibre3">Poirot başını salladı.</span></p>

    <p class="MsoNormal"><span class="calibre3">Bouc, "Uygun." diye mırıldandı. "Uygun... Kondüktörün diğer vagonda geçirdiği on dakika içinde katil kendi kompartımanından çıkıyor. Ratchett'i öldürüyor. Kapıyı içeriden kitleyip zincirliyor. Bayan Hubbard'ın kompartımanından çıkarak kondüktör gelinceye kadar rahatça yerine dönüyor."</span></p>

    <p class="MsoNormal"><span class="calibre3">Poirot içini çekti. "O kadar basit değil, dostum. Doktor da aynı fikirde."</span></p>

    <p class="MsoNormal"><span class="calibre3">Bouc kondüktörlere gidebileceklerini işaret etti.</span></p>

    <p class="MsoNormal"><span class="calibre3">Poirot hemen, "Belki Prenses Dragomiroff bize birkaç dakikasını vermek lütfunda bulunur." dedi,</span></p>

    <p class="MsoNormal"><span class="calibre3">"Michel, bunu ona söyleyin."</span></p>

    <p class="MsoNormal"><span class="calibre3">Bir süre sonra Prenses Dragomiroff vagon restorana geldi. Başıyla hafif bir selam verdikten sonra Poirot'nun karşısına oturdu. Ufak, sarı yüzü her zamankinden çok kurbağaya benziyordu. Gerçekten çok çirkin kadındı. Ama tıpkı kurbağanınki gibi dikkati çeken pırıltılı gözleri vardı. Mücevher gibi parlayan, azametli bakışlı bu gözlerde kadının bütün gizli enerjisi ve kafa gücü toplanmış gibiydi. Sesi gayet soğuk ve kalın, biraz da sertti.</span></p>

    <p class="MsoNormal"><span class="calibre3">Süslü cümlelerle kendisinden özür dileyen Bouc'un konuşmasını yarıda kesti. "Özür dilemeniz yersiz, mösyöler. Bir cinayet işlendiğini öğrendim. Bütün yolcularla konuşacaksınız tabii. Size elimden geldiği kadar yardım etmeye çalışacağım."</span></p>

    <p class="MsoNormal"><span class="calibre3">Poirot, "Çok naziksiniz, madam," dedi.</span></p>

    <p class="MsoNormal"><span class="calibre3">"Hiç de değil. Bir görev bu. Öğrenmek istediğiniz nedir?"</span></p>

    <p class="MsoNormal"><span class="calibre3">"Adınızı ve adresinizi rica edeceğim, madam. Belki kendiniz yazmayı tercih edersiniz?" Poirot kâğıtla kalem uzattı ama prenses elini sallayarak istemediğini belirtti.</span></p>

    <p class="MsoNormal"><span class="calibre3">"Siz yazın. Güç bir şey değil bu. Natalia Dragomiroff. Avenuel Kleber, No. 17, Paris."</span></p>

    <p class="MsoNormal"><span class="calibre3">"İstanbul'dan mı geliyorsunuz, madam?"</span></p>

    <p class="MsoNormal"><span class="calibre3">"Evet. Orada Avusturya Elçiliğinde kaldım. Hizmetçim de yanında."</span></p>

    <p class="MsoNormal"><span class="calibre3">"Lütfen bize dün gece yemekten sonra yaptıklarınızı anlatır mısınız?"</span></p>

    <p class="MsoNormal"><span class="calibre3">"Tabii, memnuniyetle. Kondüktöre ben yemekteyken yatağımı yapmasını emretmiştim. Yemekten sonra hemen yattım. On bire kadar kitap okudum, sonra ışığımı söndürdüm. Romatizma ağrılarım tuttuğu için uyuyamadım. Bire çeyrek kala zili çalarak hizmetçimi çağırdım. Bana masaj yaptı ve uykum gelinceye kadar yüksek sesle kitap okudu. Onun yanımdan ne zaman ayrıldığını tam bilmiyorum. Belki yanımda yarım saat bekledi. Belki de daha fazla."</span></p>

    <p class="MsoNormal"><span class="calibre3">"Tren o sırada durmuş muydu?"</span></p>

    <p class="MsoNormal"><span class="calibre3">"Evet, durmuştu."</span></p>

    <p class="MsoNormal"><span class="calibre3">"O sırada hiçbir şey duymadınız mı, madam? Dikkati çekecek, olağandışı bir şey?"</span></p>

    <p class="MsoNormal"><span class="calibre3">"Hiçbir şey duymadım."</span></p>

    <p class="MsoNormal"><span class="calibre3">"Hizmetçinizin adı nedir?"</span></p>

    <p class="MsoNormal"><span class="calibre3">"Hildegarde Schmidt."</span></p>

    <p class="MsoNormal"><span class="calibre3">"Uzun zamandan beri mi yanınızda?"</span></p>

    <p class="MsoNormal"><span class="calibre3">"On beş yıldan beri."</span></p>

    <p class="MsoNormal"><span class="calibre3">"Güvenilir bir kadın mıdır?"</span></p>

    <p class="MsoNormal"><span class="calibre3">"Tam anlamıyla. Ailesi kocamın Almanya'daki çiftliklerinden birinde çalışırdı."</span></p>

    <p class="MsoNormal"><span class="calibre3">"Herhalde Amerika'da bulundunuz, madam?"</span></p>

    <p class="MsoNormal"><span class="calibre3">Konunun böyle birdenbire değiştirilmesi yaşlı kadının kaşlarını kaldırmasına neden oldu. "Çok..."</span></p>

    <p class="MsoNormal"><span class="calibre3">"Armstrong adında bir aileyi tanır mıydınız? Felakete uğramış bir aile..."</span></p>

    <p class="MsoNormal"><span class="calibre3">Yaşlı kadın heyecanlı bir sesle, "Dostlarımdan söz ediyorsunuz, mösyö," dedi.</span></p>

    <p class="MsoNormal"><span class="calibre3">"Demek Albay Armstrong'u iyi tanırdınız?"</span></p>

    <p class="MsoNormal"><span class="calibre3">"Biraz tanırdım. Ama karısı Sonra Armstrong'un isim annesiydim. Sonia'nın annesi aktris Linda Arden arkadaşımdı. Linda Arden büyük bir dâhiydi. Dünyanın en büyük trajedi aktristlerindendi. Lady Macbeth ya da Magda rolünü onun gibi oynayabilen başka hiç kimse yoktu. Ben yalnız onun sanatının hayranı değil, aynı zamanda da yakın arkadaşıydım."</span></p>

    <p class="MsoNormal"><span class="calibre3">"Öldü mü?"</span></p>

    <p class="MsoNormal"><span class="calibre3">"Hayır, hayır. Hayatta. Ama dünyadan elini eteğini çekti. Sağlığı yerinde değil. Çoğu zaman divana uzanmak zorunda kalıyor."</span></p>

    <p class="MsoNormal"><span class="calibre3">"Linda Arden'in bir kızı daha vardı sanırım?"</span></p>

    <p class="MsoNormal"><span class="calibre3">"Evet. Sonia Armstrong'dan çok küçüktü."</span></p>

    <p class="MsoNormal"><span class="calibre3">"Sağ mı?"</span></p>

    <p class="MsoNormal"><span class="calibre3">"Tabii."</span></p>

    <p class="MsoNormal"><span class="calibre3">"Şimdi nerede?"</span></p>

    <p class="MsoNormal"><span class="calibre3">Yaşlı kadın zekâ dolu gözleriyle ona baktı. "Size bu soruların nedenini sormam gerekiyor. Bunların şimdiki olayla, yani bu trende işlenen cinayetle ne ilgisi var?"</span></p>

    <p class="MsoNormal"><span class="calibre3">"Öldürülen Ratchett, Bayan Armstrong'un çocuğunun kaçırılmasına ve öldürülmesine neden olan adamdı."</span></p>

    <p class="MsoNormal"><span class="calibre3">"Ah!" Prenses Dragomiroffun düz kaşları çatıldı. Kadın yerinde büsbütün dikleşti. "O halde bence bu cinayet hayran olunacak bir olay. Tarafsız davranmadığım için beni hoş görün."</span></p>

    <p class="MsoNormal"><span class="calibre3">"Bu çok normal, madam. Şimdi yanıtlamadığınız soruya dönelim... Linda Arden'in küçük kızı, Bayan Sonia Armstrong'un kardeşi şimdi nerede?"</span></p>

    <p class="MsoNormal"><span class="calibre3">"Bunu size söylemem gerçekten imkânsız, mösyö. Genç kuşakla bütün ilişkim kesildi. Yanılmıyorsam bir İngilizle evlendi ve Britanya'ya gitti. Ama şu anda adamın adını hatırlayamıyorum." Bir an durdu, sonra,</span></p>

    <p class="MsoNormal"><span class="calibre3">"Bana sormak istediğiniz başka bir şey var mı?" dedi.</span></p>

    <p class="MsoNormal"><span class="calibre3">"Bir tek şey daha var, madam. Bu biraz özel bir soru. Sabahlığınızın rengi?"</span></p>

    <p class="MsoNormal"><span class="calibre3">Prenses kaşlarını hafifçe kaldırdı. "Bu soruyu sormanızın bir nedeni olmalı. Sabahlığım siyah satendir."</span></p>

    <p class="MsoNormal"><span class="calibre3">"Başka bir şey yok, madam. Sorularıma hemen cevap verdiğiniz için çok teşekkür ederim."</span></p>

    <p class="MsoNormal"><span class="calibre3">Prenses yüzüklerle süslü eliyle hafif bir işaret yaptı. Ayağa kalkarken diğerleri de yerlerinden fırladılar. Kadın birdenbire durakladı. "Affedersiniz, mösyö, adınızı sorabilir miyim? Yüzünüz bana yabancı gelmiyor."</span></p>

    <p class="MsoNormal"><span class="calibre3">"Adım, Hercule Poirot, madam. Emrinizdeyim."</span></p>

    <p class="MsoNormal"><span class="calibre3">Prenses bir an sesini çıkarmadı. Sonra, "Hercule Poirot," diye tekrarladı. "Evet, şimdi hatırladım. Kader bu." Dimdik uzaklaştı. Ama biraz güçlükle yürüyordu.</span></p>

    <p class="MsoNormal"><span class="calibre3">Bouc, "İşte tam bir hanımefendi," dedi. "Onun hakkında ne düşünüyorsunuz, dostum?"</span></p>

    <p class="MsoNormal"><span class="calibre3">Hercule Poirot sadece başını salladı. "Onun 'kader' sözüyle neyi kastettiğini düşünüyorum."</span></p>

    <p class="MsoNormal"></p>
  </div>
</body>
</html>
