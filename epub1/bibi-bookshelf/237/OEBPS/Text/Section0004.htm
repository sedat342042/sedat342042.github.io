<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <meta content="Microsoft Word 14 (filtered)" name="Generator" />

  <title>Bilinmiyor</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <div class="WordSection">
    <p class="MsoNormal"><span style="font-family: 'Times New Roman', serif; font-size: 1.2em; line-height: 20px; text-indent: 1.5em;">&nbsp;</span><br /></p>

    <h1 class="MsoNormal1"><b class="calibre1"><span class="calibre2">Tokatlıyan Oteli</span></b></h1>

    <p class="MsoNormal"><span class="calibre3">&nbsp;</span></p>

    <p class="MsoNormal"><span class="calibre3">Hercule Poirot, Tokatlıyan'da banyolu bir oda istedi. Sonra da kendisine mektup gelip gelmediğini sordu. Onu üç mektup ve bir telgraf bekliyordu. Telgrafı görünce kaşlarını hafifçe kaldırdı. Beklenmedik bir şeydi bu. Telgrafı her zamanki o sakin tavırlarıyla, dikkatle açtı.</span></p>

    <p class="MsoNormal"><span class="calibre3">"Kassner olayında önceden tahmin ettikleriniz beklenmedik bir anda oldu. Lütfen hemen dönün."</span></p>

    <p class="MsoNormal"><span class="calibre3">Poirot öfkeyle, "İşte iç sıkıcı bir durum," diye homurdandı. Sonra başını kaldırarak duvardaki saate baktı. Resepsiyondaki memura, "Bu gece yoluma devam etmek zorundayım," dedi. "Doğu Ekspresi kaçta kalkıyor?"</span></p>

    <p class="MsoNormal"><span class="calibre3">"Saat dokuzda, mösyö."</span></p>

    <p class="MsoNormal"><span class="calibre3">"Bana bir yataklı bulabilir misiniz?"</span></p>

    <p class="MsoNormal"><span class="calibre3">"Tabii, mösyö. Yılın bu mevsiminde güçlük çıkmaz. Trenler hemen hemen boştur. Birinci mevki mi istiyorsunuz? Yoksa ikinci mi?"</span></p>

    <p class="MsoNormal"><span class="calibre3">"Birinci."</span></p>

    <p class="MsoNormal"><span class="calibre3">"Peki, efendim. Nereye kadar gideceksiniz?"</span></p>

    <p class="MsoNormal"><span class="calibre3">"Londra'ya."</span></p>

    <p class="MsoNormal"><span class="calibre3">"Peki, efendim. Size İstanbul-Calais vagonunda bir yataklı ayırtacağım."</span></p>

    <p class="MsoNormal"><span class="calibre3">Poirot tekrar saate baktı. Sekize on vardı. "Yemek yiyecek vaktim var mı?"</span></p>

    <p class="MsoNormal"><span class="calibre3">"Tabii var, efendim."</span></p>

    <p class="MsoNormal"><span class="calibre3">Ufak tefek Belçikalı başını salladı. Holden geçerek yemek salonuna girdi. Garsona istediği yemekleri söylerken biri omzuna dokundu. Arkasından bir ses, "Ah, dostum," dedi.</span></p>

    <p class="MsoNormal"><span class="calibre3">"İşte beklenmedik bir zevk bu." Konuşan saçları fırça gibi dimdik, kısa boylu, şişman, yaşlıca bir adamdı. Memnun bir tavırla gülümsüyordu.</span></p>

    <p class="MsoNormal"><span class="calibre3">Poirot ayağa fırladı. "Mösyö Bouc!"</span></p>

    <p class="MsoNormal"><span class="calibre3">"Mösyö Poirot!"</span></p>

    <p class="MsoNormal"><span class="calibre3">Mösyö Bouc da Belçikalıydı; Uluslararası Yataklı Vagonlar Şirketinin müdürlerindendi. Belçika polisinin eski asıyla da yıllardan beri dosttu.</span></p>

    <p class="MsoNormal"><span class="calibre3">Mösyö Bouc, "Evinizden çok uzaktasınız, dostum," dedi.</span></p>

    <p class="MsoNormal"><span class="calibre3">"Suriye'de ufak bir sorunla ilgilendim."</span></p>

    <p class="MsoNormal"><span class="calibre3">"Ah... Ve şimdi de evinize dönüyorsunuz. Ne zaman gidiyorsunuz?"</span></p>

    <p class="MsoNormal"><span class="calibre3">"Bu gece."</span></p>

    <p class="MsoNormal"><span class="calibre3">"Harika! Ben de öyle. Daha doğrusu ben Lozan'a kadar gideceğim. Orada işim var. Herhalde Doğu Ekspresine bineceksiniz?"</span></p>

    <p class="MsoNormal"><span class="calibre3">"Evet. Bana bir yataklı bulmalarını istedim. Burada birkaç gün kalmak niyetindeydi m. Ama bir telgraf aldım. Önemli bir iş için İngiltere'ye dönmek zorundayım."</span></p>

    <p class="MsoNormal"><span class="calibre3">Mösyö Bouc, "Ah," diye içini çekti. "İşler.. İşler.. Tabii siz de artık doruğa eriştiniz, dostum."</span></p>

    <p class="MsoNormal"><span class="calibre3">"Belki biraz başarım oldu. " Poirot alçakgönüllü biriymiş gibi bir tavır takınmaya çalıştıysa da hiç başaramadı.</span></p>

    <p class="MsoNormal"><span class="calibre3">Mösyö Bouc güldü. "Daha sonra buluşuruz."</span></p>

    <p class="MsoNormal"><span class="calibre3">Hercule Poirot bıyığının çorbasına girmemesi için bütün dikkatini bu işe vererek çorbasını içmeye başladı. Bu zor sorun da halledildikten sonra diğer yemeği beklerken etrafına bakındı. Yemek salonunda ancak beş, altı kişi vardı. Bunlardan yalnızca ikisi Hercule Poirot'nun ilgisini çekti. Yakında bir masada oturuyorlardı. Genç olanı otuz yaşlarında, sevimli bir adamdı. Amerikalı olduğu hemen anlaşılıyordu. Ama ufak tefek dedektifin dikkatini asıl çeken o değil, yanındakiydi. Altmış beş, yetmiş yaşlarında bir adamdı. Biraz uzaktan o hayırseverlere özgü yumuşak biri gibi görünüyordu. Çıplak başı, çıkık alnı ve bembeyaz takma dişlerini ortaya koyan gülümsemesi. Bütün bunlar onun insanları seven, merhametli biri olduğunu belirtir gibiydi. Yalnız gözler bu izlenimi yalanlıyordu. Küçük, çukura kaçmış ve hilekâr bakışlıydı bu gözler. Genç arkadaşına bir şey söylerken bakışları salonda ileri doğru kaydı ve Poirot'ya takıldı. Bir an için gözlerinde acayip bir kin belirdi. Bakışlarında anormal bir ısrar vardı şimdi.</span></p>

    <p class="MsoNormal"><span class="calibre3">Sonra ayağa kalktı. "Hesabı öde, Hector," dedi. Sesi hafifçe kısıktı. Bu seste acayip, yumuşak, tehlikeli bir ifade vardı.</span></p>

    <p class="MsoNormal"><span class="calibre3">Poirot salona, arkadaşının yanına gittiği sırada bu iki adam da otelden ayrılıyorlardı. Genç adam bavulların aşağıya indirilmesiyle ilgileniyordu. Sonra cam kapıyı açarak, "Her şey tamam, Bay Ratchett," dedi.</span></p>

    <p class="MsoNormal"><span class="calibre3">Yaşlı adam bir şeyler homurdanarak dışarı çıktı.</span></p>

    <p class="MsoNormal"><span class="calibre3">Poirot, "Bu ikisi hakkında ne düşünüyorsunuz?" diye sordu.</span></p>

    <p class="MsoNormal"><span class="calibre3">Mösyö Bouc, "Onlar Amerikalı," dedi.</span></p>

    <p class="MsoNormal"><span class="calibre3">"Amerikalı oldukları belli. Ben kişilikleri hakkında ne düşündüğünüzü soruyordum."</span></p>

    <p class="MsoNormal"><span class="calibre3">"Genç adam uysal ve hoş birine benziyor."</span></p>

    <p class="MsoNormal"><span class="calibre3">"Ya öteki?"</span></p>

    <p class="MsoNormal"><span class="calibre3">"Size açık söyleyeyim, dostum, o hiç hoşuma gitmedi. Üzerimde kötü bir etki yaptı. Ya sizin?"</span></p>

    <p class="MsoNormal"><span class="calibre3">Hercule Poirot hemen cevap vermedi. Sonra da, "Yemek salonunda yanımdan geçtiği zaman garip bir duyguya kapıldım," diye mırıldandı. "Sanki vahşi bir hayvan... Ama son derece vahşi, kan dökmeye meraklı bir hayvan yanımdan geçmişti!"</span></p>

    <p class="MsoNormal"><span class="calibre3">"Oysa çok saygıdeğer bir insan gibi gözüküyor."</span></p>

    <p class="MsoNormal"><span class="calibre3">"Tamam! Vücut kafesi son derecede saygı uyandırıyor. Ama parmaklıkların arkasından vahşi hayvan dışarıya bakıyor."</span></p>

    <p class="MsoNormal"><span class="calibre3">Mösyö Bouc, "Hayaliniz çok geniş, dostum," dedi.</span></p>

    <p class="MsoNormal"><span class="calibre3">"Olabilir. Ama demin bana yanımdan çok kötü bir şey geçmiş gibi geldi. Etkisinden kurtulamıyorum."</span></p>

    <p class="MsoNormal"><span class="calibre3">"O saygıdeğer Amerikalıyı mı kastediyorsunuz?"</span></p>

    <p class="MsoNormal"><span class="calibre3">"Evet, o saygıdeğer Amerikalıyı kastediyorum."</span></p>

    <p class="MsoNormal"><span class="calibre3">Mösyö Bouc neşeyle, "Eh," dedi. "Olabilir. Bu dünyada kötülük çok."</span></p>

    <p class="MsoNormal"><span class="calibre3">Aynı anda kapı açılarak resepsiyon memuru içeri girdi. Onlara doğru gelirken yüzünde endişeli ve hüzünlü bir ifade vardı. Poirot'ya, "Olmayacak bir şey, mösyö," dedi. "Trende bir tek birinci mevki yataklı yok."</span></p>

    <p class="MsoNormal"><span class="calibre3">Mösyö Bouc, "Ne?" diye bağırdı. "Bu mevsimde? Ah, herhalde bir gazeteci grubu var! Ya da bir diplomat grubu!"</span></p>

    <p class="MsoNormal"><span class="calibre3">Resepsiyon memuru ona döndü. "Bilmiyorum, efendim. Ama durum böyle."</span></p>

    <p class="MsoNormal"><span class="calibre3">"Ya..." Mösyö Bouc, Poirot'ya baktı. "Hiç endişelenmeyin, dostum. Bir çaresini buluruz. Doğu Ekspresinde her zaman boş bir kompartıman bulunur. 16 numaralı kompartıman. Bunu kondüktör sağlar."</span></p>

    <p class="MsoNormal"><span class="calibre3">Gülümsedi, sonra da başını kaldırıp saate baktı. "Haydi yola çıkma zamanı geldi."</span></p>

    <p class="MsoNormal"><span class="calibre3">İstasyonda Mösyö Bouc'u kahverengi üniformalı yataklı vagon kondüktörü saygıyla karşıladı.</span></p>

    <p class="MsoNormal"><span class="calibre3">"Hoşgeldiniz, efendim. Siz bir numaralı kompartımandasınız."</span></p>

    <p class="MsoNormal"><span class="calibre3">Hamalları çağırdı. Hamallar eşyaları üzerinde "İSTANBUL TRIESTE - CALAIS" yazılı vagona doğru taşıdılar.</span></p>

    <p class="MsoNormal"><span class="calibre3">"Duyduğuma göre bu gece her yer doluymuş." "İnanılmayacak bir şey bu, mösyö. Bütün dünya bu gece yolculuğa çıkmaya karar vermiş."</span></p>

    <p class="MsoNormal"><span class="calibre3">"Ne olursa olsun bu beye bir yer bulmalısın. Benim dostumdur. 16 numarada kalabilir."</span></p>

    <p class="MsoNormal"><span class="calibre3">"Orası verildi, mösyö."</span></p>

    <p class="MsoNormal"><span class="calibre3">"Ne 16 numara mı?"</span></p>

    <p class="MsoNormal"><span class="calibre3">İki adam birbirine anlayışla baktılar. Sonra kondüktör güldü. Orta yaşlı, uzun boylu, sarı yüzlüydü.</span></p>

    <p class="MsoNormal"><span class="calibre3">"Evet, mösyö. Söyledim ya... Her yer dolu."</span></p>

    <p class="MsoNormal"><span class="calibre3">Mösyö Bouc öfkeyle sordu. "Ama ne oluyor? Bir yerde toplantı mı var? Yolculuğa çıkan bir grup mu?"</span></p>

    <p class="MsoNormal"><span class="calibre3">"Hayır, efendim. Sadece bir rastlantı. Birçok insan bu gece yola çıkmaya karar vermiş."</span></p>

    <p class="MsoNormal"><span class="calibre3">Mösyö Bouc sıkıntıyla homurdandı. "Belgrad'da Atina'dan gelen vagonu bağlayacaklar. Sonra Bükreş - Paris vagonu da var. Ama Beigrad'a ancak yarın akşam varacağız. Ama bu gece ne olacak? Boş ikinci mevki kompartımanı yok mu?"</span></p>

    <p class="MsoNormal"><span class="calibre3">"İkinci mevki bir yataklı var, efendim..."</span></p>

    <p class="MsoNormal"><span class="calibre3">"E, iyi ya..."</span></p>

    <p class="MsoNormal"><span class="calibre3">"Ama orası kadınlara ayrılmış. Kompartımanda bir Alman kadın var şimdi. Bir de hizmetçisi."</span></p>

    <p class="MsoNormal"><span class="calibre3">Mösyö Bouc, "Vay vay vay," dedi. "Sıkıcı bir durum bu."</span></p>

    <p class="MsoNormal"><span class="calibre3">Poirot, "Üzülmeyin, dostum," diyerek gülümsedi. "Yataklıda gitmeyiveririm."</span></p>

    <p class="MsoNormal"><span class="calibre3">"Olmaz, olmaz." Bouc tekrar döndü. "Bütün yolcular geldi mi?"</span></p>

    <p class="MsoNormal"><span class="calibre3">Kondüktör, "Bir yolcu eksik," diye tereddütle cevap verdi.</span></p>

    <p class="MsoNormal"><span class="calibre3">"Evet?"</span></p>

    <p class="MsoNormal"><span class="calibre3">"Yedi numara. İkinci mevkide. Yolcu hâlâ gelmedi. Oysa dokuza dört var." "Yolcu kim?"</span></p>

    <p class="MsoNormal"><span class="calibre3">"Bir İngiliz." Kondüktör elindeki listeye baktı. "Bay Harris adında biri."</span></p>

    <p class="MsoNormal"><span class="calibre3">Poirot, "Bu ad iyi bir belirti," dedi. "Ben Dickens'i okudum. Bay Harris gelmeyecek."</span></p>

    <p class="MsoNormal"><span class="calibre3">Bouc, "Mösyönün bavullarını yedi numaraya koyun," diye emretti. "Eğer bu Bay Harris gelirse kendisine çok geç kalmış olduğunu söyleriz. Yatakların bu kadar uzun zaman tutulamayacağını anlatırız. Şu ya da bu şekilde bu sorunu hallederiz. Bay Harris'ten bana ne?"</span></p>

    <p class="MsoNormal"><span class="calibre3">"Siz bilirsiniz, efendim." Kondüktör Poirot'nun hamalıyla konuştu. Ona nereye gideceğini söyledi. Sonra da Belçikalının trene binmesi için basamakların önünden çekildi.</span></p>

    <p class="MsoNormal"><span class="calibre3">"Sondan ikinci kompartıman, efendim."</span></p>

    <p class="MsoNormal"><span class="calibre3">Poirot uzun koridordan ilerleyerek söylenen kompartımanı buldu, içeride, Tokatlıyan Otelinde gördüğü uzun boylu, genç Amerikalı vardı. Raftaki bir bavula doğru uzanıyordu. Poirot içeri girince kaşlarını çattı. "Affedersiniz, bir yanlışlık yaptım? sanırım." Sonra ağır ağır bu sözlerini Fransızca tekrarladı. Poirot İngilizce cevap verdi. "Siz Bay Harris misiniz?" "Hayır. Benim adım MacQueen. Ben..." Ama aynı anda kondüktör Poirot'nun omzunun üzerinden soluk soluğa konuşmaya başladı. "Trende başka yataklı yok, mösyö. Bu beye burayı vermek zorunda kaldık."</span></p>

    <p class="MsoNormal"><span class="calibre3">Konuşurken pencereyi açmıştı. Poirot'nun bavullarını içeriye almaya başladı. Poirot kondüktörün özür diler gibi konuşmasını biraz alayla dinlemişti. Herhalde Amerikalı ona kompartımana başkasını sokmazsa bol bahşiş vereceğini söylemişti. Ama Yataklı Vagonlar Şirketinin müdürlerinden biri karşısında kondüktör bir şey yapamazdı. Belçikalının bavullarını raflara yerleştiren kondüktör kompartımandan çıktı. "İşte, mösyö. Her şey yerli yerinde. Siz üst yataktasınız. Yedi numarada. Tren bir dakika sonra hareket edecek." Telaşla koridorda ilerleyerek uzaklaştı.</span></p>

    <p class="MsoNormal"><span class="calibre3">Poirot tekrar kompartımana girdi. Neşeyle, "Pek ender görülen bir olay bu," diyerek güldü. "Bir yataklı vagon kondüktörü bir yolcunun eşyasını kendi eliyle yerleştiriyor. Duyulmamış bir şey."</span></p>

    <p class="MsoNormal"><span class="calibre3">Genç Amerikalı gülümsedi. Öfkesinin geçmiş olduğu, durumu anlayışla karşılaması gerektiğini düşündüğü anlaşılıyordu. "Tren inanılmayacak kadar dolu," dedi.</span></p>

    <p class="MsoNormal"><span class="calibre3">Bir düdük çaldı. Lokomotifin feryadı duyuldu. İkisi de koridora çıktılar. MacQueen, "Kalktık," diye mırıldandı.</span></p>

    <p class="MsoNormal"><span class="calibre3">Ama kalkmamışlardı daha. Düdük tekrar çaldı.</span></p>

    <p class="MsoNormal"><span class="calibre3">Genç adam birdenbire, "Aklıma gelmişken, efendim," dedi. "Belki an yatağı tercih edersiniz. Bence hepsi bir."</span></p>

    <p class="MsoNormal"><span class="calibre3">Evet, sevimli bir gençti.</span></p>

    <p class="MsoNormal"><span class="calibre3">Poirot, "Hayır, hayır," diye itiraz etti. "Sizi rahatsız etmek.."</span></p>

    <p class="MsoNormal"><span class="calibre3">"Aman, rica ederim..."</span></p>

    <p class="MsoNormal"><span class="calibre3">"Çok naziksiniz..."</span></p>

    <p class="MsoNormal"><span class="calibre3">İkisi de nazik nazik itiraz ediyorlardı.</span></p>

    <p class="MsoNormal"><span class="calibre3">Poirot, "Sadece bir gece için," diye açıkladı. "Beigrad'da. "</span></p>

    <p class="MsoNormal"><span class="calibre3">"Ah! Anlıyorum. Siz Beigrad'da ineceksiniz..."</span></p>

    <p class="MsoNormal"><span class="calibre3">"Hayır, öyle değil. Anlayacağınız..."</span></p>

    <p class="MsoNormal"><span class="calibre3">Tren birdenbire sarsıldı. Pencereye döndüler. Ağır ağır gerilen ışıklı perona bakıyorlardı. Doğu Ekspresi üç gün sürecek olan Avrupa yolculuğuna başlamıştı.</span></p>

    <p class="MsoNormal"></p>
  </div>
</body>
</html>
