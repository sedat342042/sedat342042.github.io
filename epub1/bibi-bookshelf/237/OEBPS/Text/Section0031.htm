<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <meta content="Microsoft Word 14 (filtered)" name="Generator" />

  <title>Bilinmiyor</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <div class="WordSection">
    <p class="MsoNormal"><span class="calibre3">&nbsp;</span></p>

    <h1 class="MsoNormal1"><b class="calibre1"><span class="calibre2">Mary Debenham'ın Kimliği</span></b></h1>

    <p class="MsoNormal"><span class="calibre3">&nbsp;</span></p>

    <p class="MsoNormal"><span class="calibre3">Şapkasızdı genç kadın. Başını meydan okuyormuş gibi arkaya atmıştı. Yüzünden arkaya doğru dalgalanan saçları, kabarmış burun kanatlarıyla dalgaların arasına cesaretle dalan bir teknenin başındaki oyma gemi aslanına benziyordu. O anda çok güzeldi. Bakışları kısa bir an için Arbuthnot'a doğru kaydı. Sonra da Poirot 'ya, "Beni mi görmek istediniz?" diye sordu.</span></p>

    <p class="MsoNormal"><span class="calibre3">"Size bu sabah bize neden yalan söylediğinizi sormak istiyordum, matmazel?"</span></p>

    <p class="MsoNormal"><span class="calibre3">"Yalan mı söyledim? Ne demek istediğinizi anlayamıyorum."</span></p>

    <p class="MsoNormal"><span class="calibre3">"Armstrong faciası sırasında o evde oturduğunuzu bizden sakladınız. Bana Amerika'ya hiç gitmediğinizi söylediniz." Poirot onun bir an irkildiğini, sonra da kendini topladığını gördü... Mary Debenham, "Evet," dedi. "Doğru bu."</span></p>

    <p class="MsoNormal"><span class="calibre3">"Hayır, matmazel. Bu yalandı."</span></p>

    <p class="MsoNormal"><span class="calibre3">"Beni yanlış anladınız. Size yalan söylediğimi iddia etmekte haklı olduğunuzu kastettim."</span></p>

    <p class="MsoNormal"><span class="calibre3">Miss Debenham'ın dudakları acı bir gülümsemeyle büküldü. "Tabii. Madem yalanımı yakaladınız."</span></p>

    <p class="MsoNormal"><span class="calibre3">"Hiç olmazsa açık sözlüsünüz, matmazel."</span></p>

    <p class="MsoNormal"><span class="calibre3">"Yapabileceğim başka bir şey olmadığı anlaşılıyor."</span></p>

    <p class="MsoNormal"><span class="calibre3">"Evet, doğru tabii. Ve şimdi, matmazel, size bu yalanların nedenini sorabilir miyim?"</span></p>

    <p class="MsoNormal"><span class="calibre3">"Nedenin çok belli olduğunu sanıyordum, Mösyö Poirot."</span></p>

    <p class="MsoNormal"><span class="calibre3">"Benim için hiç belli değil matmazel."</span></p>

    <p class="MsoNormal"><span class="calibre3">Genç kadın sakin ama biraz sert bir sesle, "Ben hayatımı çalışarak kazanmak zorundayım," dedi.</span></p>

    <p class="MsoNormal"><span class="calibre3">"Yani ?"</span></p>

    <p class="MsoNormal"><span class="calibre3">Mary Debenham başını kaldırarak Poirot'nun yüzüne baktı. "Bir kızın doğru dürüst bir iş bulması ve bunu kaçırmamak için nasıl savaştığı hakkında bilginiz var mı acaba, Mösyö Poirot? Bir cinayet olayı yüzünden sorguya çekilen, tutuklanan, adı, hatta belki de fotoğrafı İngiliz gazetelerinde çıkan bir kızı orta tabakadan bir anne çocuğuna mürebbiye olarak tutar mı dersiniz?"</span></p>

    <p class="MsoNormal"><span class="calibre3">"Eğer suçlu değilseniz neden tutmasın?"</span></p>

    <p class="MsoNormal"><span class="calibre3">"Suç? Bunun suçlu olmakla ilgisi yok. Bütün mesele gazetelere düşmüş olmak! Bugüne kadar hayatta başarılı oldum, Mösyö Poirot. İyi ailelerin yanında, bol aylıkla çalıştım. Hiçbir yararı olmayacağını bile bile, eriştiğim bu durumu tehlikeye atacak değilim."</span></p>

    <p class="MsoNormal"><span class="calibre3">"Bu bakımdan siz değil ben karar verebilirdim, matmazel. Bunu söylememe izin verin."</span></p>

    <p class="MsoNormal"><span class="calibre3">Mary Debenham omzunu silkti.</span></p>

    <p class="MsoNormal"><span class="calibre3">"Mesela, kimlik konusunda bana yardım edebilirdiniz."</span></p>

    <p class="MsoNormal"><span class="calibre3">"Ne demek istiyorsunuz?"</span></p>

    <p class="MsoNormal"><span class="calibre3">"Yani New York'ta ders verdiğiniz kızı, Bayan Armstrong'un kardeşi Kontes Andrenyi'yi tanımamış olmanız mümkün mü?"</span></p>

    <p class="MsoNormal"><span class="calibre3">"Kontes Andrenyi mi? Hayır." Mary Debenham başını salladı. "Belki bu size pek garip gelecek... Ama onu tanımadım. Ben onu gördüğüm zaman henüz çocuktu. Üç yıldan daha uzun bir süre geçti aradan. Evet, kontes bana birini hatırlatıyordu. Bu yüzden de düşünüp duruyordum. Ama öyle yabancı bir havası var ki. Onun o küçük Amerikalı okul öğrencisi olduğu aklıma bile gelmedi. Vagon restorana girerken ona sadece bir göz attım. Ve yüzünden çok elbisesine baktım." Hafifçe gülümsedi.</span></p>

    <p class="MsoNormal"><span class="calibre3">"Kadınlar böyledir. Sonra... kafam meşguldü."</span></p>

    <p class="MsoNormal"><span class="calibre3">"Sırrınızı bana söylemeyecek misiniz, matmazel?" Poirot'nun sesi yumuşak ve etkileyiciydi. Mary Debenham alçak sesle, "Söyleyemem," dedi. "Söyleyemem." Sonra birdenbire, en beklenmedik bir anda kendini bırakıverdi. Yüzünü ileriye doğru uzattığı kollarına gömerek hıçkıra hıçkıra, sarsıla sarsıla ağlamaya başladı. Arbuthnot ayağa fırlayıp beceriksiz bir tavırla onun yanında durdu. "Ben... Buraya bakın..." Duraklayarak döndü. Müthiş bir öfkeyle Poirot'ya baktı. "Seni gidi pis cüce!</span></p>

    <p class="MsoNormal"><span class="calibre3">Vücudundaki bütün kemikleri kıracağım!"</span></p>

    <p class="MsoNormal"><span class="calibre3">Bouc itiraz etti. "Mösyö!"</span></p>

    <p class="MsoNormal"><span class="calibre3">Arbuthnot tekrar genç kadına dönmüştü. "Mary.. Tanrı aşkına..."</span></p>

    <p class="MsoNormal"><span class="calibre3">Mary Debenham ayağa kalktı. "Bir şeyim yok. Bir şeyim yok. Artık bana ihtiyacınız kalmadı, değil mi, Mösyö Poirot? Eğer varsa gelip beni bulursunuz. Ah, nasıl da bir budala gibi hareket ediyorum! Bir budala gibi!" Çabucak salondan çıktı.</span></p>

    <p class="MsoNormal"><span class="calibre3">Arbuthnot onun peşinden gitmeden önce yine Poirot'ya döndü. "Miss Debenham'ın bu işle hiçbir ilgisi yok. Hiçbir ilgisi. Anlıyor musunuz? Eğer ona karışır, onu üzerseniz, karşınızda beni bulursunuz."</span></p>

    <p class="MsoNormal"><span class="calibre3">Öfkeyle çıktı.</span></p>

    <p class="MsoNormal"><span class="calibre3">Poirot, "Öfkeli bir İngiliz’le karşılaşmak hoşuma gidiyor," dedi. "Çok eğlenceli oluyorlar. Heyecanları arttıkça konuşmalarını da şaşırıyorlar."</span></p>

    <p class="MsoNormal"><span class="calibre3">Gelgelelim İngilizlerin tepkileri Bouc'u hiç ilgilendirmiyordu. Arkadaşına duyduğu hayranlık iyice artmıştı. "Harikasınız, dostum!" diye bağırdı. "Bir mucize daha! Mucize gibi bir tahmin."</span></p>

    <p class="MsoNormal"><span class="calibre3">Dr. Constantine hayran hayran, "Bunları nasıl da akıl ediyorsunuz?" dedi. "İnanılacak gibi değil."</span></p>

    <p class="MsoNormal"><span class="calibre3">"Ah, bu sefer şeref bana ait değil. Bu bir tahmin sayılmaz. Kontes Andrenyi durumu bana adeta açık açık söyledi."</span></p>

    <p class="MsoNormal"><span class="calibre3">"Ne? İmkânsız!"</span></p>

    <p class="MsoNormal"><span class="calibre3">"Ona mürebbiyeyi sorduğumu hatırlayacaksınız. Daha önce, Mary Debenham bu işe karıştıysa, herhalde o sırada evde mürebbiyeydi, diye karar vermiştim."</span></p>

    <p class="MsoNormal"><span class="calibre3">"Evet ama Kontes Andrenyi bambaşka birini tarif etti."</span></p>

    <p class="MsoNormal"><span class="calibre3">"Tabii. Uzun boylu, kızıl saçlı, orta yaşlı bir kadın. Yani Miss Debenham'la taban tabana zıt biri. Çok ilgi çekecek bir şeydi bu. Sonra kontes çabucak bir isim uydurmak zorunda kaldı. Ve farkına varmadan yaptığı çağrışım onu ele verdi. Bildiğiniz gibi kadının adının Miss Freebody olduğunu söyledi."</span></p>

    <p class="MsoNormal"><span class="calibre3">"Evet."</span></p>

    <p class="MsoNormal"><span class="calibre3">"Belki haberiniz yok, ama Londra'da Debenham ve Freebody adında bir mağaza vardır. Debenham adı aklından geçerken çabucak başka bir isim bulmaya çalıştı. Ve aklına ilk gelen Freebody oldu. Tabii ben durumu hemen anladım."</span></p>

    <p class="MsoNormal"><span class="calibre3">"İşte bir yalan daha. Kontes neden yalan söyledi?"</span></p>

    <p class="MsoNormal"><span class="calibre3">"Herhalde yine sadakat yüzünden. Bu işleri biraz zorlaştırıyor."</span></p>

    <p class="MsoNormal"><span class="calibre3">Bouc öfkeyle, "Aman!" diye bağırdı. "Bu trende herkes mi yalan söylüyor?"</span></p>

    <p class="MsoNormal"><span class="calibre3">&nbsp;</span></p>

    <p class="MsoNormal"><span class="calibre3">&nbsp;</span></p>
  </div>
</body>
</html>
