<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <meta content="Microsoft Word 14 (filtered)" name="Generator" />

  <title>Bilinmiyor</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <div class="WordSection">
    <p class="MsoNormal1"><b class="calibre1"><span class="calibre2"><br /></span></b></p>

    <h1 class="MsoNormal1"><b class="calibre1"><span class="calibre2">Toros Ekspresinde Önemli Bir Yolcu</span></b></h1>

    <p class="MsoNormal"><span class="calibre3">&nbsp;</span></p>

    <p class="MsoNormal"><span class="calibre3">Suriye'de bir kış sabahıydı. Saat beşe gelmişti. Toros Ekspresi Halep istasyonunda, peronda bekliyordu.</span></p>

    <p class="MsoNormal"><span class="calibre3">Yataklı vagonun basamaklarının önünde üniformalı genç bir Fransız subayı durmuş, kulaklarına kadar sıkıca örtünmüş bir adamla konuşuyordu. Adamın kızarmış burnuyla, pos bıyıklarının yukarı doğru kıvrılan sivri uçlarından başka hiçbir tarafı görünmüyordu.</span></p>

    <p class="MsoNormal"><span class="calibre3">Dondurucu bir ayaz vardı. Bu tanınmış yabancıyı geçirme işi de öyle imrenilecek bir şey değildi. Ancak Teğmen Dubosc görevini gereği gibi yerine getirmeye çalışıyordu. Dudaklarından nazik Fransızca sözcükler dökülmekteydi. Olayın içyüzünü bilmiyordu aslında. Emrinde bulunduğu generalin hiddeti gün geçtikçe artmıştı. Sonra bu Belçikalı yabancı kalkıp gelmişti. Hem de tâ İngiltere'den. Aradan gerginlikle dolu bir hafta geçmişti. Sonra garip bazı şeyler olmuştu. Çok tanınmış biri intihar etmiş, bir diğeri birdenbire işten ayrılmıştı. Yüzlerdeki o endişeli ifadeler kaybolmuş, alınan bazı önlemlerden vazgeçilmişti. Dubosc'un emrinde olduğu general de adeta birdenbire on yaş gençleşivermişti.</span></p>

    <p class="MsoNormal"><span class="calibre3">Dubosc onunla yabancının yaptıkları konuşmanın birazını duymuştu. General heyecanla, "Bizi kurtardınız moncher," demişti. Konuşurken gür, beyaz bıyığı titriyordu. "Fransız Ordusunun şerefini kurtardınız. Kan dökülmesine engel oldunuz! Çağrıma uyduğunuz için size nasıl teşekkür edeceğimi bilemiyorum. Kalkıp buralara kadar gelme..."</span></p>

    <p class="MsoNormal"><span class="calibre3">Bu sözlere adı Hercule Poirot olan yabancı uygun bir şekilde cevap vermiş ve o arada şunu da eklemişti:</span></p>

    <p class="MsoNormal"><span class="calibre3">"Bir keresinde hayatımı kurtardığınızı unuttuğumu sanmıyorsunuz ya?"</span></p>

    <p class="MsoNormal"><span class="calibre3">Sonra Fransa ve Belçika, şeref ve ün gibi şeylerden söz ederek kucaklaşmışlardı.</span></p>

    <p class="MsoNormal"><span class="calibre3">Teğmen Dubosc, olayın içyüzünü hâlâ bilmiyordu. Ama Mösyö Poirot'yu Toros Ekspresine bindirmek görevi kendisine verilmişti. O da bunu geleceği parlak genç bir subaya yakışacak bir heyecanla ve şevkle yerine getiriyordu.</span></p>

    <p class="MsoNormal"><span class="calibre3">Teğmen Dubosc, "Bugün pazar," dedi. "Yarın, yani pazartesi akşamı İstanbul'da olacaksınız."</span></p>

    <p class="MsoNormal"><span class="calibre3">Bu sözleri ilk kez söylemiyordu. Ama bir tren kalkmadan önce istasyonda yapılan konuşmalarda hep aynı şeyler tekrarlanırdı.</span></p>

    <p class="MsoNormal"><span class="calibre3">Mösyö Poirot, "Orası öyle," diye cevap verdi.</span></p>

    <p class="MsoNormal"><span class="calibre3">"Orada birkaç gün kalmak niyetindesiniz sanırım."</span></p>

    <p class="MsoNormal"><span class="calibre3">"Evet. İstanbul'u hiç görmedim. Oradan şöyle çabucak geçmek yazık olur." Geçişin hızını anlatmak için parmaklarını şaklattı. "Önemli bir işim yok. Orada turist gibi birkaç gün geçireceğim."</span></p>

    <p class="MsoNormal"><span class="calibre3">Teğmen Dubosc, "Ayasofya çok güzeldir," dedi. Aslında İstanbul'u görmemişti ya, o da başka.</span></p>

    <p class="MsoNormal"><span class="calibre3">Soğuk bir rüzgâr ıslık çalarak peronda dolaştı. Beşe beş vardı. Yani sadece beş dakika kalmıştı artık!</span></p>

    <p class="MsoNormal"><span class="calibre3">Diğerinin saatine baktığını fark ettiğini sanıp yine telaşla konuşmaya başladı. "Bu mevsimde pek az yolcu oluyor." Arkalarındaki yataklı vagonun pencerelerine bakıyordu. Mösyö Poirot aynı fikirde olduğunu açıkladı. "Gerçekten öyle."</span></p>

    <p class="MsoNormal"><span class="calibre3">"Toroslarda kar fırtınasına tutulmayacağınızı umarım."</span></p>

    <p class="MsoNormal"><span class="calibre3">"Böyle şeyler oluyor mu?"</span></p>

    <p class="MsoNormal"><span class="calibre3">"Evet. Ama bu yıl henüz olmadı."</span></p>

    <p class="MsoNormal"><span class="calibre3">Mösyö Poirot, "Yine de olmayacağını umarım o halde," dedi. "Avrupa'dan gelen hava haberleri kötü."</span></p>

    <p class="MsoNormal"><span class="calibre3">"Çok kötü. Balkanlarda müthiş kar yağmış."</span></p>

    <p class="MsoNormal"><span class="calibre3">"Duyduğuma göre Almanya'da da öyleymiş."</span></p>

    <p class="MsoNormal"><span class="calibre3">Yine bir sessizlik olmak üzereyken Teğmen Dubosc telaşla, "Neyse," dedi. "Yarın akşam yediyi kırk geçe İstanbul'da olacaksınız."</span></p>

    <p class="MsoNormal"><span class="calibre3">Mösyö Poirot, "Evet," diye mırıldandı. Sonra da çabucak sözlerine devam etti. "Ayasofya... Duyduğuma göre harikaymış."</span></p>

    <p class="MsoNormal"><span class="calibre3">"Evet, öyleymiş..."</span></p>

    <p class="MsoNormal"><span class="calibre3">Arkalarındaki yataklı vagon kompartımanlarından birinin perdesi açıldı ve genç kadın dışarı baktı. Mary Debenham perşembe günü Bağdat'tan ayrıldığından beri pek az uyumuştu. Ne Kerkük'e giderken trende, ne Musul' daki Dinlenme Evi'nde doğru dürüst uyuyabilmişti. Bir gece önce trende de öyle. Şimdi fazla ısıtılmış olan kompartımanın boğucu sıcağında uyanık yatmaktan sıkılarak kalkıp dışarı bakmıştı.</span></p>

    <p class="MsoNormal"><span class="calibre3">Burası Halep olmalı. Ama görülecek bir şey yok. Sadece uzun, iyi aydınlatılmış bir peron, diye düşündü. Penceresinin hemen aşağısında iki adam Fransızca konuşuyorlardı. Bunlardan biri Fransız subayı, diğeriyse kocaman bıyıklı, ufak tefek bir adamdı. Mary Debenham hafifçe gülümsedi. Şimdiye kadar böyle sıkıca sarınıp bürünmüş birini görmemişti. Herhalde dışarısı çok soğuktu. Treni de bu yüzden fazla ısıtıyorlardı. Pencereyi aşağıya indirmeye çalıştı ama beceremedi. Yataklı vagon kondüktörü iki adama yaklaştı. Tren kalkmak üzereydi. Mösyönün kompartımanına gitmesi doğru olacaktı. Ufak tefek adam şapkasını çıkardı. Mary Debenham, başı da tıpkı yumurta gibi, diye düşündü. Kafasının karışık olmasına rağmen yine de dayanamayarak güldü. Gülünç halli, ufacık tefecik bir adam. Kimsenin ciddiye alamayacağı bir tip...</span></p>

    <p class="MsoNormal"><span class="calibre3">Teğmen Dubosc son sözlerini söylüyordu. Bunları önceden hazırlamış ve son ana saklamıştı. Çok güzel, parlak, kısa bir söylevdi bu.</span></p>

    <p class="MsoNormal"><span class="calibre3">Mösyö Poirot altta kalmamak için ona aynı şekilde cevap verdi.</span></p>

    <p class="MsoNormal"><span class="calibre3">Yataklı vagon kondüktörü, "Trene binin lütfen," dedi.</span></p>

    <p class="MsoNormal"><span class="calibre3">Poirot isteksiz bir tavırla basamaklardan çıktı. Kondüktör de onun peşinden geldi. Poirot elini salladı. Teğmen Dubosc selam verdi. Tren şiddetle sarsılarak hareket etti. Hercule Poirot, "Nihayet..." diye mırıldandı.</span></p>

    <p class="MsoNormal"><span class="calibre3">Ayazın ne kadar keskin olduğunu hisseden Teğmen Dubosc, "Ooooff..." dedi.</span></p>

    <p class="MsoNormal"><span class="calibre3">"İşte, mösyö." Kondüktör abartmalı bir hareketle Ppirot'ya kompartımanın güzelliğini ve bavullarının ne kadar düzenle yerleştirilmiş olduğunu işaret etti. "Mösyönün küçük valizini şuraya koydum." Elini anlamlı bir tavırla uzatmıştı.</span></p>

    <p class="MsoNormal"><span class="calibre3">Hercule Poirot bu ele katlanmış bir banknot sıkıştırdı.</span></p>

    <p class="MsoNormal"><span class="calibre3">"Teşekkür ederim, mösyö." Kondüktör ciddileşti. "Mösyönün biletleri bende. Şimdi pasaportunuzu da rica edeceğim. Anladığıma göre, mösyö yolculuğuna İstanbul'da ara verecekmiş."</span></p>

    <p class="MsoNormal"><span class="calibre3">Poirot doğruladı. Sonra da, "Trende fazla yolcu yok sanırım," dedi.</span></p>

    <p class="MsoNormal"><span class="calibre3">"Yok, mösyö. Sadece iki yolcum daha var. İkisi de İngiliz. Biri Hindistan'dan bir albay, diğeri ise Bağdat'tan genç bir İngiliz leydisi. Mösyönün bir şeye ihtiyacı var mı?"</span></p>

    <p class="MsoNormal"><span class="calibre3">Mösyö küçük bir şişe maden suyu istedi.</span></p>

    <p class="MsoNormal"><span class="calibre3">Trene binmek için sabahın beşi pek uygunsuz bir saatti. Şafağa daha iki saat vardı. Gece doğru dürüst uyuyamamış olan ve nazik bir işi başarıyla hallettiğine sevinen Poirot, bir köşeye büzülerek uykuya daldı. Uyandığı zaman dokuz buçuk olmuştu. Sıcak bir kahve içmek için vagon restoranına gitti.</span></p>

    <p class="MsoNormal"><span class="calibre3">İçerde bir tek yolcu vardı o sırada. Kondüktörün sözünü ettiği genç İngiliz leydisinin o olduğu hemen anlaşılıyordu. Uzun boylu, ince ve esmerdi. Yirmi altısında vardı. Kahvaltısını sakin sakin etmesinden ve rahat hareketlerinden yolculuğa alışık olduğu ve birçok yeri görmüş olduğu belliydi. Arkasına trenin sıcağına çok uygun, koyu renkli bir yol elbisesi giymişti.</span></p>

    <p class="MsoNormal"><span class="calibre3">Başka bir işi olmayan Hercule Poirot belli etmeden kızı inceleyerek oyalanmaya çalıştı. Nereye giderse gitsin rahatlıkla kendini korumasını bilen bir kız, diye düşündü. Sakin ve becerikli. Kızın ciddi ifadeli yüzünün hatları ve teninin beyazlığını beğenmişti. Dalgalı, parlak siyah saçları ve soğuk bakışlı gri gözlerini de.</span></p>

    <p class="MsoNormal"><span class="calibre3">Ama bir jolie femme sayılmayacak kadar ciddi ve işini bile bir kız, diye karar verdi.</span></p>

    <p class="MsoNormal"><span class="calibre3">Biraz sonra vagon restorana biri daha girdi. Yaşı kırkla elli arası, uzun boylu, yanık tenli, ince bir adamdı. Şakakları kırlaşmıştı.</span></p>

    <p class="MsoNormal"><span class="calibre3">Poirot kendi kendine, Hindistan'dan gelen albay, dedi.</span></p>

    <p class="MsoNormal"><span class="calibre3">Yeni gelen hafifçe eğilerek kızı selamladı. "Günaydın, Miss Debenham."</span></p>

    <p class="MsoNormal"><span class="calibre3">"Günaydın, Albay Arbuthnot."</span></p>

    <p class="MsoNormal"><span class="calibre3">Albay kızın karşısındaki iskemleye elini uzatmış duruyordu. "Bir sakıncası yok ya?" diye sordu.</span></p>

    <p class="MsoNormal"><span class="calibre3">"Ne münasebet. Buyurun, oturun."</span></p>

    <p class="MsoNormal"><span class="calibre3">"Bildiğiniz gibi herkes kahvaltıda gevezelik etmekten pek hoşlanmaz."</span></p>

    <p class="MsoNormal"><span class="calibre3">"Tabii ya. Ama ben kimseyi ısırmam."</span></p>

    <p class="MsoNormal"><span class="calibre3">Albay oturdu. Garsonu çağırarak, yumurta ve kahve söyledi. Gözleri bir an Hercule Poirot'ya kaydı. Sonra kayıtsızca başka yana çevirdi.</span></p>

    <p class="MsoNormal"><span class="calibre3">İngiliz’in kafasından geçenleri kolaylıkla okuyan Poirot, adamın kendi kendine, Tanrının cezası bir yabancı, diye düşündüğünü anladı.</span></p>

    <p class="MsoNormal"><span class="calibre3">İki İngiliz ulusal alışkanlıklarına uygun bir şekilde fazla konuşmayıp birkaç kelimeyle yetindiler. Sonra kız kalkarak kendi kompartımanına gitti. Öğle yemeğinde iki İngiliz yine aynı masada oturdular ve üçüncü yolcuyu da yine görmezlikten geldiler. Konuşmaları kahvaltıdakinden daha canlıydı. Albay Arbuthnot bir ara kıza, "Doğrudan İngiltere'ye mi gideceksiniz?" diye sordu. "Yoksa İstanbul'da mı kalacaksınız?"</span></p>

    <p class="MsoNormal"><span class="calibre3">"Doğru İngiltere'ye gideceğim."</span></p>

    <p class="MsoNormal"><span class="calibre3">"Buna çok sevindim. Çünkü ben de hiçbir yere uğramayacağım." Beceriksiz bir tavırla eğilip kızı selamladı. Yüzü biraz kızarmıştı.</span></p>

    <p class="MsoNormal"><span class="calibre3">Hercule Poirot alaylı alaylı, bizimkinin zayıf bir yanı var, diye düşündü. Tren de deniz yolculuğu kadar tehlikeli.</span></p>

    <p class="MsoNormal"><span class="calibre3">Miss Debenham sakin tavırla yol arkadaşlarının güzel bir şey olacağını söyledi. Karşısındakine fazla cesaret verirmiş gibi bir hali yoktu.</span></p>

    <p class="MsoNormal"><span class="calibre3">Hercule Poirot, Albay Arbuthnot'un kızı kompartımana kadar götürdüğünü farketti. Daha sonra şahane manzaralı Toroslardan geçtiler. İki İngiliz koridorda yan yana durmuş Gülek boğazına doğru bakarlarken, kız birdenbire derin derin içini çekti. Onların yakınında duran Poirot, Mary Debenham'ın mırıldandığı sözleri duydu.</span></p>

    <p class="MsoNormal"><span class="calibre3">"Çok güzel... Keşke... Keşke..." "Evet?"</span></p>

    <p class="MsoNormal"><span class="calibre3">"Keşke bütün bunların zevkini çıkarabilseydim." Arbuthnot cevap vermedi. Köşeli çenesi daha ciddi ve sert bir ifadeye bürünmüş gibiydi. "Keşke siz bu işe hiç karışmamış olsaydınız," dedi.</span></p>

    <p class="MsoNormal"><span class="calibre3">" Seys... Rica ederim, susun."</span></p>

    <p class="MsoNormal"><span class="calibre3">"Ne zararı var!" Albay biraz da öfkeyle Poirot'ya doğru baktı. Sonra sözlerine devam etti. "Ama sizin mürebbiyelik yapmanız fikri hiç hoşuma gitmiyor. Dediğim dedik annelerin ve iç sıkıcı yumurcakların emirlerine boyun eğmek zorunda kalacaksınız."</span></p>

    <p class="MsoNormal"><span class="calibre3">Kız güldü. Sesi hafifçe titriyordu. "Ah, böyle düşünmemelisiniz. Herkes tarafından ezilen mürebbiye hikâyesinin doğru olmadığı çoktan anlaşıldı. Emin olun, asıl anneler ve babalar benden çekiniyorlar."</span></p>

    <p class="MsoNormal"><span class="calibre3">Başka bir şey söylemediler. Belki de Arbuthnot o şekilde Şheyecanla konuştuğu için utanmıştı.</span></p>

    <p class="MsoNormal"><span class="calibre3">Poirot kendi kendine, burada seyrettiğim biraz acayip bir komedi, dedi.</span></p>

    <p class="MsoNormal"><span class="calibre3">Bu düşüncesini daha sonra hatırlayacaktı.</span></p>

    <p class="MsoNormal"><span class="calibre3">O gece on bir buçukta tren Konya'ya ulaştı. İki İngiliz yolcu trenden inerek karlı peronda bir aşağı bir yukarı dolaştılar.</span></p>

    <p class="MsoNormal"><span class="calibre3">Poirot ise kalabalık istasyondaki faaliyeti camın arkasından seyretmekle yetindi. Ama on dakika kadar sonra biraz hava almasının hiç de fena olmayacağına karar verdi. Dikkatle hazırlandı. Üst üste giydi, atkılara sarındı, cilalı ayakkabılarının üzerine şosonlarını geçirdi. Sonra da çekine çekine perona indi ve yürümeye başladı. Lokomotifin yanından geçerek ilerledi.</span></p>

    <p class="MsoNormal"><span class="calibre3">Bir kamyonun gölgesinde duran belli belirsiz iki gölgenin kim olduğunu ona sesler açıkladı. Arbuthnot konuşuyordu.</span></p>

    <p class="MsoNormal"><span class="calibre3">"Mary… Sen..."</span></p>

    <p class="MsoNormal"><span class="calibre3">Kız onun sözünü kesti. "Şimdi olmaz. Şimdi olmaz. Her şey bitsin, öyle. O olaylar geride kalsın... O zaman..."</span></p>

    <p class="MsoNormal"><span class="calibre3">Poirot incelik ederek hemen döndü. Bunun Miss Debenham'ın soğuk ve sakin sesi olduğuna inanamazdım, dedi kendi kendine. Çok acayip...</span></p>

    <p class="MsoNormal"><span class="calibre3">Ertesi gün iki İngiliz’in kavga edip etmediklerini düşündü. Çünkü birbirleriyle pek az konuştular. Poirot'ya kızın yüzünde endişeli bir ifade varmış gibi geldi. Gözlerinin altında mor gölgeler belirmişti. Tren öğleden sonra iki buçuğa doğru birdenbire durdu. Pencerelerden başlar uzandı. Demiryolunun yanına küçük bir grup toplanmıştı. Vagon restoranın altında bir şeye bakıyor ve elleriyle işaret ediyorlardı.</span></p>

    <p class="MsoNormal"><span class="calibre3">Poirot pencereden sarkarak telaşla oradan geçmekte olan yataklı vagon kondüktörüyle konuştu. Sonra geri çekildi. Dönerken az kalsın tam arkasında durmuş olan Mary Debenham'la çarpışıyordu.</span></p>

    <p class="MsoNormal"><span class="calibre3">Kız Fransızca, "Ne olmuş?" diye sordu. Soluk soluğaydı. "Neden durduk?"</span></p>

    <p class="MsoNormal"><span class="calibre3">"Önemli bir şey yok, matmazel. Vagon restoranın altında bir şey tutuşmuş. Ama önemli değil. Yangını söndürmüşler. Şimdi de onarıyorlar. Emin olun hiçbir tehlike yok."</span></p>

    <p class="MsoNormal"><span class="calibre3">Kız eliyle çabucak bir hareket yaptı. Sanki tehlike fikri önemsiz bir şeydi ve bunu bir kenara itiyordu.</span></p>

    <p class="MsoNormal"><span class="calibre3">"Evet, evet, anlıyorum. Ama zaman!"</span></p>

    <p class="MsoNormal"><span class="calibre3">"Zaman?"</span></p>

    <p class="MsoNormal"><span class="calibre3">"Bizi geciktirecek."</span></p>

    <p class="MsoNormal"><span class="calibre3">Poirot, "Evet, olabilir," diyerek başını salladı.</span></p>

    <p class="MsoNormal"><span class="calibre3">"Ama gecikmemiz çok kötü olur! Tren gara altı elli beşte girecek. Karşı tarafa geçmek ve saat dokuzda kalkacak olan Doğu Ekspresine yetişmek zorundayım. Bir iki saatlik bir gecikme olursa treni kaçırırız."</span></p>

    <p class="MsoNormal"><span class="calibre3">Poirot, "Bu mümkün," diye itiraf etti. Merakla kıza bakıyordu. Mary Debenham pencerenin altındaki çubuğu sıkıca tutmuştu. Hem eli titriyordu, hem de dudakları. Poirot, "Bu sizin için çok mu önemli, matmazel?" diye sordu.</span></p>

    <p class="MsoNormal"><span class="calibre3">"Evet. Evet, önemli. O... o trene yetişmem gerek." Kız döndü ve koridordan ilerleyerek Albay Arbuthnot'in yanına gitti.</span></p>

    <p class="MsoNormal"><span class="calibre3">Ama boş yere endişelenmişti. Tren on dakika sonra tekrar hareket etti ve Haydarpaşa'ya da sadece beş dakika geç vardı.</span></p>

    <p class="MsoNormal"><span class="calibre3">Deniz dalgalıydı. Karşıya geçerken bu durum Poirot'nun hiç hoşuna gitmedi. Vapurda yol arkadaşlarından ayrıldı ve onları bir daha görmedi.</span></p>

    <p class="MsoNormal"><span class="calibre3">Galata köprüsünden bir taksiye binerek doğru Tokatlıyan Oteline gitti.</span></p>

    <p class="MsoNormal"></p>
  </div>
</body>
</html>
