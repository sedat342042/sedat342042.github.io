<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <meta content="Microsoft Word 14 (filtered)" name="Generator" />

  <title>Bilinmiyor</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <div class="WordSection">
    <p class="MsoNormal"><span class="calibre3">&nbsp;</span></p>

    <h1 class="MsoNormal1"><b class="calibre1"><span class="calibre2">İçlerinden Hangisi?</span></b></h1>

    <p class="MsoNormal"><span class="calibre3">&nbsp;</span></p>

    <p class="MsoNormal"><span class="calibre3">Poirot vagon restorana girdiğinde Mösyö Bouc'la Dr. Constantine oturmuş konuşuyorlardı. Mösyö</span></p>

    <p class="MsoNormal"><span class="calibre3">Bouc'un sıkıntılı ve üzgün bir hali vardı. Poirot'yu görünce, "Hah, işte," dedi. Arkadaşı bir sandalyeye otururken de ekledi. "Eğer bu esrarı çözerseniz, o zaman mucizelere gerçekten inanacağım dostum."</span></p>

    <p class="MsoNormal"><span class="calibre3">"Bu olay sizi endişelendiriyor mu?" "Tabii endişelendiriyor, işin içinden çıkamıyorum." Doktor, "Ben de öyle," dedi. İlgiyle Poirot'ya bakıyordu. "Açıkçası bundan sonra ne yapabileceğinizi de düşünemiyorum."</span></p>

    <p class="MsoNormal"><span class="calibre3">Poirot düşünceli bir tavırla, "Öyle mi?" dedi. Tabakasını çıkarıp ince; küçük sigaralarından birini yaktı. Gözlerinde dalgın bir ifade vardı. "Benim için bir olayın ilgi çekici yanı budur. Normal şekilde soruşturma yapamayız. Konuştuğumuz bütün bu insanlar doğruyu mu söylüyor? Yoksa sözleri yalan mı? Bunu anlamak için elimizde hiçbir şey yok. Sadece biz onları denemek için bir şeyler uydurabiliriz. Beyin için iyi biz egzersiz bu."</span></p>

    <p class="MsoNormal"><span class="calibre3">Mösyö Bouc, "Pekâlâ, pek güzel," dedi. "Ama elinizde ne gibi bir delil var?"</span></p>

    <p class="MsoNormal"><span class="calibre3">"Söyledim ya. Yolcuların anlattıkları ve bizim kendi gözlerimizle gördüklerimiz."</span></p>

    <p class="MsoNormal"><span class="calibre3">"Ne delil, ne delil! Özellikle yolcuların hikâyeleri. Onların hiç işe yaramayacağını size söyledim."</span></p>

    <p class="MsoNormal"><span class="calibre3">Poirot başını salladı. "Ben sizinle aynı fikirde değilim, dostum. Yolcuların hikâyeleri sırasında ilgimi çekecek birkaç nokta açıklandı."</span></p>

    <p class="MsoNormal"><span class="calibre3">Mösyö Bouc kuşkuyla, "Öyle mi?" diye mırıldandı. "Ben bunları hiç fark etmedim."</span></p>

    <p class="MsoNormal"><span class="calibre3">"Dinlemediniz de ondan."</span></p>

    <p class="MsoNormal"><span class="calibre3">"E, neyi kaçırdığımı bana açıklayın."</span></p>

    <p class="MsoNormal"><span class="calibre3">"Sözgelişi, ilk tanığı ele alalım. Genç MacQueen'in anlattıklarını. Bence çok anlamlı bir şey söyledi."</span></p>

    <p class="MsoNormal"><span class="calibre3">"Mektuplar hakkında mı?"</span></p>

    <p class="MsoNormal"><span class="calibre3">"Hayır, hayır, mektuplar hakkında değil. Hatırladığım kadarıyla, MacQueen şöyle bir şey söyledi: 'Yolculuklar yapıyorduk. Bay Ratchett dünyayı görmek istiyordu. Başka bir dil bilmemesi onu engelliyordu. Ben sekreterden çok tercüman gibiydim.'" Bir doktorun yüzüne, bir Bouc'unkine baktı.</span></p>

    <p class="MsoNormal"><span class="calibre3">"Ne? Hâlâ fark edemediniz mi? işte affedilmeyecek bir şey bu. Çünkü MacQueen demin, 'İngilizceden başka bir dil konuşmayan bir insan yolculukta sıkıntı çeker,' dediği zaman elinize ikinci bir fırsat geçmiş oldu."</span></p>

    <p class="MsoNormal"><span class="calibre3">"Yani? " Bouc'un yüzünde hâlâ şaşkın bir ifade vardı. "Ah, her şeyi size tek hecelik kelimelerle açıklamak mı gerekiyor? Pekâlâ, dinleyin! Bay Ratchett Fransızca bilmiyordu. Ama dün gece kondüktör çaldığı zile cevap vermek için geldiği zaman biri ona Fransızca bir hata olduğunu söyledi. Üstelik Fransızcayı çok iyi bilen birinin kullanabileceği kelimeleri seçmişti. Öyle birkaç kelime Fransızca öğrenmiş olan birinin seçeceklerini değil."</span></p>

    <p class="MsoNormal"><span class="calibre3">Constantine heyecanla bağırdı. "Doğru. Bunu anlamalıydık! Şimdi ezilmiş saati neden delil olarak kabul etmeyi pek istemediğinizi anlıyorum. Çünkü saat bire yirmi üç kala Ratchett ölmüştü bile..."</span></p>

    <p class="MsoNormal"><span class="calibre3">Bouc etkileyici bir tavırla cümleyi tamamladı. "Ve konuşan, adamın katiliydi."</span></p>

    <p class="MsoNormal"><span class="calibre3">Poirot elini kaldırdı. "Acele etmeyelim. Bildiklerimize birtakım eklemeler da yapalım. Şimdiki halde rahatlıkla, 'O sırada, yani bire yirmi üç kala Ratchett'in kompartımanında başka biri vardı. Ve bu kişi ya Fransız’dı ya da Fransızcayı çok iyi konuşuyordu,' diyebiliriz sanırım." "Çok ihtiyatlısınız, dostum."</span></p>

    <p class="MsoNormal"><span class="calibre3">"İnsan adım adım ilerlemeli. Ratchett'in o sırada ölmüş olduğunu gösterecek hiçbir delil yok."</span></p>

    <p class="MsoNormal"><span class="calibre3">"Sizi uyandıran feryadı unutuyorsunuz!" "Doğru."</span></p>

    <p class="MsoNormal"><span class="calibre3">Bouc düşünceli bir tavırla, "Bir bakıma durumu fazla etkilemiyor," dedi. "Birinin yandaki kompartımanda dolaştığını duydunuz. Ratchett değildi o, başka bir adamdı. Herhalde ellerindeki kanı yıkıyor, tehlikeli mektubu yakıyordu. Sonra ortalık yatışıncaya kadar bekledi. Ratchett'in kapısını içerden kilitleyip zinciri taktı. Sonra Bayan Hubbard'ın kompartımanına açılan kapıdan kaçtı. Yani durum yine daha önce düşündüğümüz gibi. Sadece Ratchett yarım saat önce öldürülmüş. Ve katilin durumunu kurtarması için saat biri çeyreğe getirilmiş."</span></p>

    <p class="MsoNormal"><span class="calibre3">Poirot, "Yok canım," dedi. "Saat biri çeyreği gösteriyordu. Ve yan kompartımandaki adam cinayet yerinden tam o sırada ayrıldı."</span></p>

    <p class="MsoNormal"><span class="calibre3">Bouc'un aklı karışmıştı biraz. "Doğru. O halde sizce saatin anlamı nedir?"</span></p>

    <p class="MsoNormal"><span class="calibre3">"Eğer saat ilerlemişse, o zaman gösterdiği zamanın önemi var demektir. Eğer ilerletilmişse. O zaman saatin gösterdiği dakika, yani biri çeyrek geçe nerede olduğunu, ne yaptığını kanıtlayamayan kişilerden şüphelenmemiz gerekir."</span></p>

    <p class="MsoNormal"><span class="calibre3">Doktor, "Evet, evet," diye başını salladı. "Bu mantıklı bir şey."</span></p>

    <p class="MsoNormal"><span class="calibre3">"Ayrıca o kişinin kompartımana girdiği zamanla da biraz ilgilenmemiz gerekir. Bunu yapma fırsatını ne zaman buldu? Eğer asıl kondüktörün bu işle bir ilgisi olmadığını düşünürsek, o zaman yandaki kompartımana girme fırsatını ancak bir defa bulabilmiş demektir. Tren Vincovci'de durduğu sırada yani. Tren oradan kalktıktan sonra kondüktör yüzü koridora dönük oturuyordu. Yolcular yataklı vagon memuruna aldırış etmezlerdi ama asıl kondüktör böyle bir sahtekârı hemen görürdü mutlaka. Ama tren Vincovci'de durduğu sırada asıl kondüktör de perondaydı. Yani koridor boştu."</span></p>

    <p class="MsoNormal"><span class="calibre3">Bouc, "Yine başladığımız noktaya döndük," dedi. "Katil yolculardan biri. Ama hangisi?"</span></p>

    <p class="MsoNormal"><span class="calibre3">Poirot gülümsedi. "Ben bir liste yaptım. Belki işinize yarar." Bouc'a bir kâğıt uzattı.</span></p>

    <p class="MsoNormal"><span class="calibre3">&nbsp;</span></p>

    <p class="MsoNormal"></p>
  </div>
</body>
</html>
