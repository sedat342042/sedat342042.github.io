<?xml version='1.0' encoding='utf-8'?>
<html xmlns="http://www.w3.org/1999/xhtml">
  <head>
    <title>Microsoft Word - Stephen King - Gece Yar�s�n� D�Ge�/TITLE&gt;
<meta http-equiv="Content-Type" content="text/html; charset=UTF-8"/><meta name="generator" content="pdftohtml 0.36"/><meta name="author" content="MEK"/><meta name="date" content="2010-09-29T18:46:41+00:00"/></title>
    <meta content="http://www.w3.org/1999/xhtml; charset=utf-8" http-equiv="Content-Type"/>
    <link href="stylesheet.css" type="text/css" rel="stylesheet"/>
    <style type="text/css">
		@page { margin-bottom: 5.000000pt; margin-top: 5.000000pt; }</style>
  </head>
  <body class="calibre">
<p class="calibre1">
Meg- dördüncü Polaroid'i Kevin'in önüne koymuştu. Ve çocuk beş çubuğu iyice gördüğünü farketmişti. Altıncının da yarısını. Onun için de şimdi ne göreceğini tahmin ediyordu. Gerçekten de öyle oldu. Ama fotoğraflar yine de onları </p><p class="calibre1">
büyüledi. Özellikle de Baba Merill'i. Bandı üç kez izlediler. </p><p class="calibre1">
Kevin'in Polaroid fotoğrafları tuhaf biçimde bir filme dönüşmüştü sanki. İlk yirmi sekiz saniyelik sürede kara sokak köpeği belli belirsizce sarsılarak parmaklığın önünden yürüdü. Beş, altı ve sonra yedi çubuk ortaya çıktı. Köpek durup birini kokladı. Sonra parmaklığa doğru yürüdü tekrar. Kevin o sırada daha önce farketmediği bir şeyi gördü: Resmi çeken kimse hayvanın çerçevenin içinde kalmasına dikkat etmiş ve bunun için de fotoğraf makinesini hafifçe çevirmişti. </p><p class="calibre1">
Köpek yine parmaklığı kokluyordu. Sonra başını kaldırdı. Sağlam kulağı dikleşti. </p><p class="calibre1">
Bir kavga sırasında yaralanmış olan diğer kulağı da aynı şeyi yapmaya çalıştı. </p><p class="calibre1">
Tabii hiç ses duyulmuyordu. Ama Kevin köpeğin homurdanmaya başladığını sezdi. </p><p class="calibre1">
Hayvan bir şeyi ya da birini farketmişti. Kimi ya da neyi?.. </p><p class="calibre1">
Kevin, önce bir ağacın gölgesi sandıkları lekeye baktı. Ve durumu anladı. </p><p class="calibre1">
Köpek başını çevirmeye başladı... Fotoğrafı çeken kimseye doğru. Önce düşük kulağı suratını ve hatta başının biçimini bile gizliyordu. Sonra akı kirli siyahımsı, kahverengiye çalan bir göz gördü. Bunu hayvanın ağzı izledi. </p><p class="calibre1">
Dudakları hafifçe gerilmişti, havlamaya ya da hırlamaya hazırlanıyormuş gibi. Ve en sonunda suratın dörtte üçü ortaya çıktı, korkunç bir surattı bu. En hain bir köpeğinkinden daha da dehşet verici bir şey. Hayvanın burnundaki beyaz lekeler onun artık pek genç olmadığını gösteriyordu. Bandın sonunda köpeğin dudaklarının iyice gerilmiş olduğu anlaşılıyordu. Hatta resimde dişe benzeyen bir beyazlık vardı. Kevin bunu ancak bandı üçüncü defa izlerken farketti. Ama onu asıl etkileyen köpeğin gözü oldu. Öldürmeye hevesli bir hayvanın gözüydü bu. Başı boş </p><p class="calibre1">
bir köpekti. Ve adsızdı. Kevin, erkek, kadın ve çocuk hiçbir insanın ona ad vermediğinden emindi. Öylesine dalmıştı ki, Baba Merrill konuşmaya başladığı </p><p class="calibre1">
zaman az kalsın haykıracaktı </p><p class="calibre1">
«Bu fotoğrafları çeken adam... Yani şunu demek istiyorum, kim fotoğrafları biri çektiyse, ona ne oldu dersiniz?» Baba son fotoğrafı dondurmuştu. </p><p class="calibre1">
Köpek, aptalca bir öldürme isteğiyle dolu gözlerle öfkeli öfkeli onlara bakıyordu. Hayır, bu istek aptalca değildi, insanı dehşete düşüren de buydu işte. Ayrıca kimsenin Baba'nın sorusunu cevaplamasına da gerek yoktu. Bu andan sonra neler olacağını anlamak için yeni fotoğraflar çekilmesi de gerekmiyordu. </p><p class="calibre1">
</p><p class="calibre1">
Köpek bir şey duymuştu. Kevin bunun ne olduğunu biliyordu. Hayvan, Polaroid'in o iniltiye benzeyen sesini işitmişti. </p><p class="calibre1">
Diğer resimler hayvanın döndüğünü gösterecekti. Sonunda köpek bütün çerçeveyi dolduracaktı. </p><p class="calibre1">
Saldırmak üzere olan o köpek. </p><p class="calibre1">
Mümkün olduğu takdirde karşısındakini öldürecek olan o köpek. </p><p class="calibre1">
Kevin, kendi kulağına bile yabancı gelen bir sesle, «Köpek fotoğrafının çekilmesinden hoşlanmıyor sanırım,» dedi. </p><p class="calibre1">
Baba, garip bir tavırla güldü. </p><p class="calibre1">
Bay Delevan, «Filmi tekrar sarın,» diye rica etti. </p><p class="calibre1">
Baba. «Hepsini yeniden görmek mi istiyorsunuz?» </p><p class="calibre1">
«Hayır. Son on saniye kadarını.» </p><p class="calibre1">
Merrill, bu isteği yerine getirdi. Kevin, «Burada durun!» diye bağırmak istedi. </p><p class="calibre1">
«Durun artık! Bu kadarı yeter! Durun ve gidip fotoğraf makinesini kıralım!» </p><p class="calibre1">
Çünkü başka bir şey daha vardı. Kevin'in düşünmek istemediği bir şey. Ama çok geçmeden onu düşünmeye de başlayacaktı. İstesin istemesin bunu yapacaktı. </p><p class="calibre1">
Bay Delevan, «Bir kere daha,» dedi. «Bu sefer kare kare görelim. Bunu yapabilir misiniz?» </p><p class="calibre1">
Baba başını salladı. «Tabii. Bu kahrolasıca makine çamaşır yıkama dışında her şeyi yapıyor.» </p><p class="calibre1">
Bu sefer resimleri tek tek incelediler. Köpeğin başı dönmeye başladı. Biraz sonra hiç de aptalca olmayan, amansız gözü göreceklerdi. </p><p class="calibre1">
Bay Delevan, «Şu nedir?» diye sordu. </p><p class="calibre1">
Yaşlı adam, «Hangisi?» dedi. Sanki çocuğun birkaç gün önce açıklamaktan kaçındığı şeyin bu olduğunu anlamamış gibi. Kevin'in fotoğraf makinesini kırmaya kesinlikle karar vermesine neden olan şeyin. </p><p class="calibre1">
Bay Delevan, «Köpeğin boynunun altındaki şey,» diyerek işaret etti «Hayvanın boynunda tasma yok. Ama yine de önde bir sicim ya da ona benzer bir şey sarkıyor.» </p><p class="calibre1">
«Bilmem...» Baba pek sakindi. «Belki bunu oğlunuz biliyordur. Gençlerin gözleri biz ihtiyarlarınkinden daha keskin olur.» </p><p class="calibre1">
Bay Delevan oğluna döndü. «Onu seçebiliyor musun?» </p><p class="calibre1">
«Ben...» Kevin durakladı. «Çok küçük bu.» Yalan söylemek istemediğinden durumu böyle idare etmeye çalışmıştı. Aslında hayvanın boynundaki şeyi gerçekten de iyice göremiyordu. Ama yine de onun ne olduğunu biliyordu. Bir tahmindi ama, kalbi de katılıyordu buna. Eğer yanılmamışsa o fotoğraf makinesinin gerçekten ortadan kaldırılması gerekiyordu. Gerçekten... </p><p class="calibre1">
Baba Merrill'in aklına o zaman dahice bir fikir geldi. «Asıl fotoğraflar aşağıda. Onları ve büyütecimi getireceğim.» </p><p class="calibre1">
Kevin, «Biz de sizinle aşağıya inelim,» dedi. Yaşlı adamın hiç istetmediği bir şeydi bu. </p><p class="calibre1">
Ama Delevan söze karıştı. «Son fotoğraflara büyüteçle baktıktan sonra filmi tekrar görmek isteyebilirim...» </p><p class="calibre1">
Baba, «Bu iş bir dakika bile sürmez...» deyip babayla oğul daha itiraz edemeden odadan fırladı. </p><p class="calibre1">
Kevin de o istemediği şeyi düşünmeye başladı. Polaroid fotoğraflar iki boyutluydular tabii. Ama köpek dışında. Köpek öyle yamyassı bir görüntü değildi. </p><p class="calibre1">
Üç boyutlu gibiydi. </p><p class="calibre1">
Kevin, o bir Polaroid köpek değil, diye düşündü. Polaroid fotoğraf makinelerinin resimlerini çektikleri dünyadan da olmadığı gibi. Bu delice bir düşünce. Ama bunun doğru olduğundan da eminim, o şey ne anlama geliyor? Neden fotoğraf makinem arka arkaya bu hayvanın resimlerini çekiyor?.. Köpeğin fotoğrafını </p><p class="calibre1">
çeken, Polaroid erkek Polaroid kadın kim? O adam ya da kadın köpeğin farkında mı? Bir üç boyutlu köpek, iki boyutlu bir dünyaya düşmüşse belki de o adam ya da kadın hayvanı göremiyor. Zamanın dördüncü boyut olduğunu söylüyorlar. Ama biz onu göremiyoruz. Hatta onun geçtiğini bile çekten anlayamıyoruz... </p><p class="calibre1">
Ama bütün bunların hiç önemi yok. Asıl önemli olan şu: o köpek neden benim fotoğraf makinemin içinde? </p><p class="calibre1">
Benden istediği bir şey mi var? Yoksa bunu herhangi bir kimseden mi istiyor? </p><p class="calibre1">
Evet, bu olabilir... Olabilir ama köpeğin boynundaki o şey. Tasma olmayan o şey... Bunun yalnızca benimle ilgisi var. Kevin Delevan'la, bir başkasıyla değil. Köpek bana bir şey yapmak mı istiyor? Bunun cevabı, 'Evet.'se o zaman diğer şeyleri unutabilirim. Çünkü... Kahretsin!., köpeğin ne yapmak istediği o kadar belli ki. Bu onun bulanık gözünden anlaşılıyor. Dudaklarını gererek dişlerini göstermeye başlamasından da. Köpek iki şey istiyor. </p><p class="calibre1">
Önce kaçmayı. </p><p class="calibre1">
Sonra da öldürmeyi. </p><p class="calibre1">
Orada elinde fotoğraf makinesi olan bir kadın ya da adam var. Belki onlar köpeği görmüyorlar bile. Eğer öyleyse hayvan da onları göremiyor demektir. Ama köpek gerçekten üç boyutluysa, belki o zaman dışarıya bakabiliyor. Ve benim fotoğraf makinemi kimin kullandığını da farkediyor. Belki de hedefi ben değilim. Sadece benim Polaroid'imi kullanan biri. </p><p class="calibre1">
Ama... köpeğin boynundaki şey. Buna ne dersin? </p><p class="calibre1">
Kevin, hayvanın kinci bir pırıltının aptal olmaktan kurtardığı o koyu renk gözlerini düşündü. Makineyle her resim çekilişinde köpek daha da yaklaşacak. </p><p class="calibre1">
Sonunda... e, sonunda ne? Dışarı fırlamanın bir yolunu mu bulacak? </p><p class="calibre1">
Kevin, «Ama bu aptalca bir fikir,» diye söylendi. «Hiçbir mantığa da uymuyor.» </p><p class="calibre1">
Babası daldığı düşüncelerden uyandı. «Aptalca olan nedir?» </p><p class="calibre1">
Kevin, «Hiç,» dedi. «Ben sadece düşünüyor...» </p><p class="calibre1">
Birdenbire Baba Merrill'in aşağıda üzüntü, öfke ve hayretle bağırdığını </p><p class="calibre1">
duydular. «Kahretsin! Kahretsin!..» </p><p class="calibre1">
Kevin'le babası şaşkın şaşkın birbirlerine baktılar. Bay Delevan ayağa kalktı. </p><p class="calibre1">
«Gel gidip ne olduğuna bakalım. Aşağıya yuvarlanıp kolunu kırmadığını umarım. </p><p class="calibre1">
Aslında, bir yanım bunu istiyor ama... biliyorsun.» </p><p class="calibre1">
Çocuk kendi kendine, «Ya Baba fotoğraflar çektiyse?» dedi. «Ya Köpek şimdi oradaysa?» </p><p class="calibre1">
Ama yaşlı adamın sesinde korku olmadığını farketmişti. Ancak babasının peşinden aşağıya inerken yine de korkuyordu Kevin. İkisi... Üçü için korkuyordu. </p><p class="calibre1">
 </p><p class="calibre1">
Baba Merrill aşağıya inerken pek mutluydu. </p><p class="calibre1">
Aslında gerektiğinde iki fotoğraf makinesini babayla oğulun gözleri önünde değiştirmeye karar vermişti. Ama böylesi daha iyiydi. </p><p class="calibre1">
Yaşlı adam hemen çalışma masasına gitti. Eğilerek Sun 660'ı sakladığı yerden aldı. Kevin'in makinesini masanın çekmesine kitledi. Sonra da öteki Polaroid'i masadan itiverdi. Ve babayla oğulun duyabilecekleri kadar yüksek sesle, </p><p class="calibre1">
«Kahretsin!» diye bağırdı. «Kahretsin!..» Sonra da Hüzünde üzgün bir ifadeyle Delevan'ların gelmelerini bekledi. </p><p class="calibre1">
Kevin, «Baba?» diye bağırdı. «Bay Merrill? Bir şeyiniz yok ya?» </p><p class="calibre1">
Yaşlı adam, «Yok, yok,» dedi. «Sadece gururum kırıldı. Galiba o fotoğraf makinesi uğursuz. Yani şunu demek istiyorum... büyüteci çekmeden almaya çalışırken kahrolasıca makine yere yuvarlandı. Ama bu sefer daha kötü zarar gördü sanırım. Üzgün olduğumu söylemem gerekip gerekmediğini de bilemiyorum. </p><p class="calibre1">
Yani... sen aslında...» Makineyi özür dilercesine Kevin'e uzattı. </p><p class="calibre1">
Kevin makineyi alıp kırık merceğe ve etrafındaki parçalanmış plastik levhaya baktı. «Hiç zararı yok. Ben zaten bunu parçalamak niyetindeydim.» </p><p class="calibre1">
«Eh, demek ki seni bu zahmetten kurtardım.» </p><p class="calibre1">
Kevin, «Yalnız...» diye başladı. </p><p class="calibre1">
«Evet, evet... İyice emin olmak istiyorsun.» </p><p class="calibre1">
Kevin babasına baktı. «Arkada bir kesme tahtası olduğunu söylemiştin baba...» </p><p class="calibre1">
«Arkada çok iyi bir balyozum da olacak. Tabii biri onu çalmadıysa.» </p><p class="calibre1">
«Sence bunun bir sakıncası var mı, baba?» </p><p class="calibre1">
«Makine senin, Kev.» Bay Delevan, Baba Merrill'e kuşkuyla bir göz attı. «Ama bu senin kendini daha iyi hissetmeni sağlayacaksa o zaman doğru karar verdin demektir.» </p><p class="calibre1">
«İyi.» Kevin'e omuzlarından çok ağır bir yük kalkmış gibiydi. Hayır, kalbinin üzerinden kalkmıştı bu ağırlık. </p><p class="calibre1">
Baba, «Size bu makinenin parasını ödemem gerekiyor sanırım Delevan,» dedi. Ama aslında Bay Delevan'ın nasıl bir tepki göstereceğini biliyordu. </p><p class="calibre1">
Bay Delevan, «Hayır, hayır,» diye karşı koydu. «Şu makineyi parçalayalım ve olanları da unuta...» Durakladı. «Az kalsın unutuyordum. O son birkaç fotoğrafa sizin büyütecinizle bakacaktık. Köpeğin boynundakinin ne olduğunu anlamak istiyorum. Nedense bu bana tanıdık bir şeymiş gibi geliyor.» </p><p class="calibre1">
</p><p class="calibre1">
Kevin, «Bunu makineyi parçaladıktan sonra da yapabiliriz,» dedi. «Öyle değil mi, Baba?» </p><p class="calibre1">
«Tabii.» </p><p class="calibre1">
Merrill, «Ondan sonra fotoğrafları yakmamız da iyi olur sanırım,» diye başını </p><p class="calibre1">
salladı, «Sobama atıveririz.» </p><p class="calibre1">
Kevin, «Bence bu harika bir fikir,» dedi. «Sen ne dersin, babacığım?» </p><p class="calibre1">
Delevan başını salladı. «Bence Bayan Merrill'in hiçbir çocuğu aptal değildi.» </p><p class="calibre1">
Baba Merrill esrarlı bir tavırla gülümsedi. «Eh, biz beş kardeşiz.» </p><p class="calibre1">
 </p><p class="calibre1">
Baba oğul, eskici dükkânına gelirlerken gökyüzü parlak maviydi ama şimdi bulutlanmıştı. Yağmur yağacağa benziyordu. </p><p class="calibre1">
Bay Delevan, «Bunu yapmak istediğinden emin misin, oğlum?» diye sordu. </p><p class="calibre1">
«Evet.» </p><p class="calibre1">
«Pekâlâ.» Bay Delevan saatine baktı. «Yap bakalım.» çocuk balyozu havaya kaldırdı. Sonra da fotoğraf makinesine karşı duyduğu öfkeyi fark ederek olanca gücüyle indirdi. Bir taraftan da, balyozun makinenin üzerine inip inmemesi hiç </p><p class="calibre1">
önemli değil, diye düşünüyordu. Bu sihirli bir şey. Ve onu kırmak da İMKÂNSIZ. </p><p class="calibre1">
Balyoz, makinenin üstüne inse bile sekecek. Daha başka bir şey düşünecek zamanı </p><p class="calibre1">
olmadı. </p><p class="calibre1">
Balyoz, makinenin üzerine indi. Sun 660 parçalanmaktan çok patladı sanki. Etrafa siyah plastik parçaları saçıldı. </p><p class="calibre1">
Sonra derin bir sessizlik oldu. </p><p class="calibre1">
Baba Merrill, «İşte bu kadar,» dedi. «Doğrusu balyozu çok ustalıkla salladın, Kevin.» Sonra yerdeki parçaları dikkatle toplamaya başlayan Bay Delevan'a döndü. </p><p class="calibre1">
«Buna hiç gerek yok. Bir çocuk haftada bir gelip avluyu temizliyor. Biliyorum burası şimdi bile berbat halde ama o çocuk da olmasaydı... Tanrım!..» </p><p class="calibre1">
Bay Delevan doğruldu. «Öyleyse gidip büyütecinizle o resimlere bakalım.» </p><p class="calibre1">
Baba, «İyi ya,» dedi. </p><p class="calibre1">
Kevin hatırlattı. «Daha sonra onları da yakacağız. Bunu unutmayın.» </p><p class="calibre1">
Merrill, «Unutmuş değilim,» diye cevap verdi. «Onlar yakıldıkları zaman kendimi daha iyi hissedeceğim.» </p><p class="calibre1">
John Delevan, «Tanrım!» dedi. Baba Merrill'in çalışma masasının üzerine eğilmiş, sondan bir önceki fotoğrafı ışıklı büyüteçle inceliyordu. Köpeğin boynundaki şey bu resimde daha iyi gözüküyordu. «Kevin, Şuna bir bak. Ve bana bunun sandığım şey olup olmadığını söyle.» </p><p class="calibre1">
Kevin babasının isteğini yerine getirdi. Aslında o nesnenin ne olduğunu biliyordu o da başka. Sonra büyüteci Delevan'a geri verdi. «Evet,» dedi. «Bu o sandığın şey...» Sesi ifadesizdi. </p><p class="calibre1">
Baba Merrill bekledi. Ama babayla oğulun bir şey söylemeyeceğini anlayınca «E,» </p><p class="calibre1">
dedi. «Beni meraktan çatlatmayın! Kahretsin!.. Ne o?..» </p><p class="calibre1">
Kevin bunu yaşlı adama açıklamak istememişti. Hâlâ da istemiyordu. Sonra, aptal gibi davranma, dedi kendi kendine. Adam ihtiyacın olduğu zaman sana yardım etti. </p><p class="calibre1">
Nasıl para kazandığından sana ne! Ona durumu açıkla ve fotoğrafları yak. Ondan sonra da bütün bu saatler beşi vurmaya başlamadan babanla buradan çıkıp git. </p><p class="calibre1">
Yoksa o saatlerin gürültüsü yüzünden çıldırabilirsin. Sonra yine ifadesiz bir sesle Baba'ya, «Polaroid fotoğraf makinesi bir doğum günü hediyesiydi,» diye açıkladı. «Köpeğin boynundaki ise bir başka doğum günü armağanı.» </p><p class="calibre1">
Baba, gözlüğünü ağır ağır kabak kafasına doğru itti. Gözlerini kısarak çocuğa baktı. «Korkarım ne demek istediğini anlayamadım, oğlum.» </p><p class="calibre1">
Kevin, «Bir halam var,» dedi. «Daha doğrusu o annemin halası. Hilda Hala. Her neyse... Hilda Hala'nın kocası ona bir hayli para bıraktı. Annem servetinin bir milyon dolardan fazla olduğunu söylüyor. Ama cimri...» Babasının itiraz etmesi için durakladı. Ama Bay Delevan sadece ekşi ekşi gülerek başını salladı. Baba Merrill ise sesini çıkarmadan bekledi. Yaşlı adamın Castle Rock ve dolayları </p><p class="calibre1">
konusunda bilmediği hiç bir şey yoktu. Kevin konuşmasını sürdürdü. «Hilda Hala üç yılda bir bize geliyor ve Noel'i bizimle geçiriyor. Biz de ancak o zaman kiliseye gidiyoruz. Çünkü Hilda Hala kiliseye gitmekten hoşlanıyor. O bizdeyken bol bol küçük lahanalardan da yiyoruz. Bu sebzeyi hiçbirimiz sevmiyoruz aslında. </p><p class="calibre1">
Üstelik kız kardeşimin midesi ağzına geliyor! Ama Hilda Hala o küçük lahanaları </p><p class="calibre1">
seviyor. Bu yüzden de ondan yemek zorunda kalıyoruz. Yazın okumamız gereken kitapların arasında, Büyük Beklenti adlı bir yapıt da vardı. Ondaki kadın Hilda Hala'ya çok benziyordu, para kesesini yakınlarının gözleri önünde sallamaktan hoşlanıyordu. </p><p class="calibre1">
Adı Miss Havisham'dı kadının. Miss Havisham, 'Kurbağa,' dediği zaman herkes zıplıyordu. İşte biz de sıçrıyoruz. Ailemizin geri kalan üyeleri de öyle sanırım.» </p><p class="calibre1">
Bay Delevan birdenbire atıldı. «Ah, annen Randy Dayı'nın yanında solda sıfır kalır.» Sesi çok acıydı. «Hilda Hala, Randy'nin evinde, 'Kurbağa' dediği zaman bütün aile damda parende atıyor.» </p><p class="calibre1">
Kevin, Baba Merrill'e baktı. «Her neyse... Hilda Hala her yıl doğum günümde bana aynı şeyi yolluyor. Yani... aslında hepsi farklı ama aynı türden şeyler.» </p><p class="calibre1">
«Ne yolluyor, oğlum?» </p><p class="calibre1">
Kevin, «Kordondan yapılmış bir boyunbağı,» dedi. «Her yıl klipsi değişik oluyor. </p><p class="calibre1">
Ama boyunbağı her zaman ip gibi.» </p><p class="calibre1">
Baba büyüteci kaparak resmin üzerine eğildi. «Tanrım!» Doğruldu. «Kordondan yapılmış bir boyunbağı! Resimdeki gerçekten bu! Nasıl oldu da bunu farketmedim?» </p><p class="calibre1">
Kevin yine o ifadesiz sesle, «Herhalde köpeğin boynunda öyle bir şey olamayacağı </p><p class="calibre1">
için,» diye cevap verdi. Babasıyla oraya geleli henüz kırk beş dakika olmuştu. </p><p class="calibre1">
Ama çocuğa on beş yaş ihtiyarlamış gibi geliyordu. Kafası ona tekrar tekrar, sadece şunu hatırla, diye tembih ediyordu. «Fotoğraf makinesi parçalandı, parça parça oldu o. Makineyi, Polaroid fabrikasında çalışan ustalar bile tamir edemezler artık. </p><p class="calibre1">
«Evet! Çok şükür! Çünkü bu yolun sonu artık. Seksenime basıncaya kadar </p><p class="calibre1">
'Doğaüstü' bir olayla karşılaşmayacağımı da umarım.» </p><p class="calibre1">
Bay Delevan da, «Ayrıca boyunbağı resimde pek küçük gözüküyor,» dedi. «Kevin armağanı kutudan çıkardığı zaman ben de oradaydım. Tabii hepimiz hediyenin ne olduğunu biliyorduk. İşin tek esrarlı yanı klipsin bu yıl ne biçim olacağıydı. </p><p class="calibre1">
Hatta bu konuda şakalar da yaptık.» </p><p class="calibre1">
Baba tekrar fotoğrafa baktı. «Şu klipsin üzerinde ne var?» </p><p class="calibre1">
Kevin, «Bir kuş,» diye açıkladı, «Onun bir ağaçkakan olduğundan da eminim. Ve fotoğraftaki köpeğin boynunda da bu var. Klipsi ağaçkakan olan kordondan yapılmış bir boyunbağı.» </p><p class="calibre1">
«Tanrım!» Baba Merrill aslında dünyanın en usta aktörlerinden biri sayılırdı. </p><p class="calibre1">
Ama bu sefer çok şaşırmış gibi rol yapmasına hiç gerek yoktu. </p><p class="calibre1">
Bay Delevan birdenbire fotoğrafları topladı. «Bu lanet olasıca şeyleri sobaya atalım.» </p><p class="calibre1">
 </p><p class="calibre1">
Kevin'le babası eve döndükleri zaman saat beşi on geçiyordu ve yağmur başlamıştı. Bayan Delevan'ın iki yıllık Toyota'sı bahçe yolunda değildi. Kadın mutfak masasına bir pusula bırakmıştı. Kevin kâğıdı açtığı zaman bir on dolarlık düştü içinden. </p><p class="calibre1">
«Sevgili Kevin, </p><p class="calibre1">
Briç oynarken Jane Doyon beni ve Meg'i, Bonanza'da yemek yemeye davet etti. </p><p class="calibre1">
Kocası iş için Pittsburgh'a gitmiş. O da evde yalnız kalmış. Jane'e buna çok sevineceğimizi söyledim. Özellikle Meg'in. Onun büyüklerin arasına katılmaktan ne kadar hoşlandığını bilirsin. Yalnız başına yemek yemeye bir itirazın olmayacağını umarım. Neden kendin için gazoz ve pizza ısmarlamıyorsun? Baban da eve geldiği zaman istediğini seçer. Biliyorsun o pizzanın yeniden ısıtılmasından hoşlanmıyor. Bir-iki kutu bira içmeyi isteyeceğini de biliyorsun. </p><p class="calibre1">
Sevgiler, Annen.» </p><p class="calibre1">
 </p><p class="calibre1">
Baba-oğul bakıştılar, ikisi de sessizce, hiç olmazsa bu bakımdan endişelenmemize gerek kalmadı, diyordu. Bayan Delevan'ın da Meg'in de adamın arabasının hâlâ </p><p class="calibre1">
garajda olduğunu farketmedikleri anlaşılıyordu. </p><p class="calibre1">
Kevin, «Şimdi benim...» diye başladı ama sözünü bitirmesine gerek kalmadı. </p><p class="calibre1">
Babası, «Evet,» dedi. «Git bak. Hemen, şimdi.» </p><p class="calibre1">
Kevin, basamakları ikişer ikişer çıkarak odasına gitti. Şifonyerin çekmesini açarak Hilda Hala'nın armağanlarını çıkardı. Yaşlı kadının on üç doğum gününde yolladığı on üç boyunbağını. Kravatları saydı. Ama şimdi burada on üç değil, on iki boyu bağı vardı. Kevin, yeniden saymaya başladı. Ama sonuç aynıydı. On iki boyunbağı. </p><p class="calibre1">
«Orada değil mi?» </p><p class="calibre1">
</p><p class="calibre1">
Yere çökmüş olan Kevin haykırarak ayağa fırladı. </p><p class="calibre1">
Bay Delevan kapıdan, «Afedersin,» dedi. «Aptalca davrandım.» </p><p class="calibre1">
Kevin başını salladı. «Yok canım.» Ölmeden önce bir insanın kalp atışlarının ne kadar hızlanması gerektiğini düşünüyordu. «Sadece... sinirlerim biraz gergin. </p><p class="calibre1">
Budalaca bir şey bu.» </p><p class="calibre1">
«Hayır, değil.» Babası ona ciddi bir tavırla baktı. «O bandı gördüğüm zaman o kadar korktum ki, elimi uzatıp ağzıma gelen yüreğimi geri itmem gerektiğini düşündüm.» </p><p class="calibre1">
Çocuk babasına minnetle baktı. </p><p class="calibre1">
Bay Delevan, «Boyunbağı orada değil sanırım,» dedi. «Üzerinde ağaçkakan olan boyunbağı.» </p><p class="calibre1">
«Öyle. Burada değil o.» </p><p class="calibre1">
«Fotoğraf makinesini o çekmeye mi koydun?» </p><p class="calibre1">
Kevin başını, evet, der gibi ağır ağır salladı, «Baba... Bay Merrill, makineyi zaman zaman dinlendirmemi söyledi. Programı da buna göre yapmıştı.» Bir an aklına bir şey gelir gibi oldu, sonra bu kayboldu. «Ben de makineyi o çekmeye koydum.» </p><p class="calibre1">
Bay Delevan usulca, «Tanrım...» diye mırıldandı. </p><p class="calibre1">
«Evet...» </p><p class="calibre1">
Baba oğul loş odada birbirlerine baktılar. Sonra Kevin birdenbire gülümsedi. Bu, güneşin bulutların arasından gözüküşünü seyretmeye benziyordu. «Baba?» </p><p class="calibre1">
«Efendim?» </p><p class="calibre1">
Kevin, «O işi nasıl yaptığımı hatırladım,» dedi. «O balyozu öyle şiddetle salladım ki...» </p><p class="calibre1">
Bay Delevan da gülümsemeye başladı. «... kolunun kopacağını sandım.» </p><p class="calibre1">
«Balyoz, makineye indiği zaman bir çatırtı oldu..» </p><p class="calibre1">
«... ve parçaları etrafa saçıldı,» </p><p class="calibre1">
Kevin, «BOOM,» dedi. «Makine yok oldu.» </p><p class="calibre1">
Baba oğlu kahkahalarla gülmeye başladılar. Kevin neredeyse böyle bir olay yaşadığı için sevinecekti. Çünkü duyduğu rahatlık harikaydı </p><p class="calibre1">
Kevin, «Fotoğraf makinesi yok oldu, değil mi?» dedi. </p><p class="calibre1">
Bay Delevan, «Tabii,» diye cevap verdi. «Parça parça oldu. Yani şunu demek istiyorum... toz oldu o.» </p><p class="calibre1">
Çocuk, ağzı bir karış açık babasına bakakaldı. Sonra deli gibi gülmeye başladı. </p><p class="calibre1">
Bay Delevan da ona katıldı. Şimdi gürültülü kahkahaları evde yankılanıyordu. </p><p class="calibre1">
 </p><p class="calibre1">
Merrill, baba-oğul Delevan'lar dükkândan çıktıktan sonra arkalarından kilitledi. </p><p class="calibre1">
Çalışma masasının üstündeki dışında bütün ışıkları söndürdü. Anahtarlarını </p><p class="calibre1">
çıkarıp masanın çekmesini açtı. Oradan Kevin'in Sun 660'ını aldı. Fotoğraf makinesine dikkatle baktı. Bu makine hem çocuğu korkutmuştu, hem de babasını. </p><p class="calibre1">
Merrill bunu çok iyi biliyordu. Ama makine aynı zamanda onun da ödünü </p><p class="calibre1">
patlatmıştı. Hâlâ da patlatıyordu. Ama böyle bir şeyi parça parça etmek? İşte bu delilik olurdu. </p><p class="calibre1">
Bu lanet olasıca şeyden para kazanmanın bir yolu olmalıydı. </p><p class="calibre1">
Her zaman bir yol vardı. </p><p class="calibre1">
Baba, makineyi tekrar çekmeye kitledi. Bu gece uyuyacak, ertesi sabah ne yapacağına karar verecekti. Ama aslında bu konuda parlak bir fikri de vardı. </p><p class="calibre1">
Yaşlı adam ayağa kalkıp, masanın üzerindeki ışığı söndürdü. Karanlıkta dairesine çıkan merdivene doğru gitti. Bunu yapmaya o kadar alışmıştı ki, duraklamıyordu bile. </p><p class="calibre1">
Ama sonra birdenbire durdu. </p><p class="calibre1">
Dönüp fotoğraf makinesine bakmak için tuhaf bir istek duyuyordu. Şaşılacak kadar güçlü bir istek. Tanrı aşkına, bunu neden yapacağım? Bende o lanet olasıca şeye göre film bile yok... Zaten fotoğraf çekmek niyetinde de değilim. Başka biri fotoğraf çekerek köpeğin ilerleyişini görmek istiyorsa bunu kendi bilir. Bana gelince... ben elimden lanet olası bir kamçı ve iskemle olmadan aslanlarla dolu bir kafese girmeyi tercih ederim! </p><p class="calibre1">
«Ama yine de...» </p><p class="calibre1">
Baba karanlıkta, kabaca, «Bırak artık,» diye söylendi. Sesi kendisini şaşırttı. </p><p class="calibre1">
Yaşlı adam arkasına bakmadan yukarı çıktı. </p><p class="calibre1">
 </p><p class="calibre1">
</p><p class="calibre1">
7 </p><p class="calibre1">
 </p><p class="calibre1">
Kevin, o gece sabaha karşı korkunç bir kâbus gördü. Bu öyle dehşet verici bir şeydi ki, çocuk sonradan ancak bazı bölümlerini hatırlayabildi. </p><p class="calibre1">
Kevin rüyasında atölyelerle dolu, küçük ve kasvetli bir kente giriyordu. </p><p class="calibre1">
Serserice dolaştığı anlaşılıyordu. Çünkü sırtında bir çanta vardı. Kentin adı </p><p class="calibre1">
Oakley'di. Kevin kentin Vermont eyaletinde olduğunu sanıyordu ya da New York eyaletinin kuzeyinde bir yer. Taşları çatlamış kaldırımda bir el arabasını süren yaşlı bir adama, 'Oakley de iş bulabilir miyim?' diye soruyordu. El arabasında yiyecek yoktu. Ne olduğu anlaşılmayan şeylerle doluydu. Kevin adamın şarapçı </p><p class="calibre1">
olduğunu anlıyordu. Sarhoş, «Defol!» diye haykırıyordu. «Yaylan bakalım! Toz ol. </p><p class="calibre1">
TOZ ol! Hırsız! HIRSIZ!» </p><p class="calibre1">
Kevin koşarak yolun karşı tarafına geçiyordu. Korkuyordu. Ama kendisini hırsız sanacaklarından değil. Onu şarapçı korkutuyordu. Yaşlı adam onun arkasından bağırıyordu. «Burası Oakley değil! Hilda kenti! Buradan defolup git, lanet olasıca hırsız!» </p><p class="calibre1">
Kevin o zaman burasının Oakley de, Hilda kenti de olmadığını anlıyordu. Normal adı olan bir yer değildi burası. Tamamiyle anormal bir kentin adı normal olabilir miydi? </p><p class="calibre1">
Burada her şey... sokaklar, binalar, arabalar, tabelalar ve birkaç yaya... iki boyutluydu. Her şeyin boyu ve eni vardı. Ama derinliği yoktu. </p><p class="calibre1">
Çocuk, bir kadının yanından geçiyordu. Meg'in bale öğretmeni yetmiş beş kilo daha alsaydı tıpkı bu kadına benzerdi. Tuhaf renkte bir pantolon giymiş olan kadın bir el arabasını itiyordu. Tekerleği gıcırdıyor arabanın. İçi Sun 660 </p><p class="calibre1">
fotoğraf makineleriyle doluydu. Kadın Kevin'e müthiş bir kuşkuyla bakıyordu. Tam birbirlerinin hizasına geldikleri zaman kadın birdenbire ortadan kayboluyordu. </p><p class="calibre1">
Gölgesi hâlâ oradaydı ve çocuk tekerlek gıcırtısını da duyuyordu. Ama kadın yoktu. Sonra yeniden beliriyor ve yamyassı suratında müthiş bir kuşkuyla yine Kevin'e bakıyordu. Kevin onun kaybolmasının nedenini anlıyordu. Her şeyin dümdüz, iki boyutlu olduğu bir dünyada 'yan görüntü' yoktu. Olamazdı. </p><p class="calibre1">
Kevin, burası Polaroid kenti, diye düşünüyordu. Hem rahatlıyor hem de korku duyuyordu. Ve bu da yalnızca rüya gördüğümü gösteriyor. </p><p class="calibre1">
Kevin sonra o beyaz parmaklığı, köpeği ve kaldırımın kenarında duran fotoğrafçıyı görüyordu. Adam, çerçevesiz gözlüklerini kabak kafasına doğru itmişti. Baba Merrill'di. </p><p class="calibre1">
Bu iki boyutlu Polaroid Baba, gözünü vizörden ayırmadan, «Eh, oğlum,» diyordu. </p><p class="calibre1">
«Sonunda onu buldun. İşte şuradaki o köpek. Schenectady'de çocuğu parçalayan hayvan. Yani şunu demek istiyorum... senin köpeğin o.» </p><p class="calibre1">
Sonra Kevin birdenbire uyandı. Haykırmış olmasından korkuyordu. Ama önce rüyayı </p><p class="calibre1">
değil de, yerinde olup olmadığını düşündü. Tabii odasındaydı. Ama yine de ters bir şey vardı. </p><p class="calibre1">
Çocuk, «Budalaca bir rüya bu,» dedi. «Neden artık o konuyu unutmuyorsun? Her şey sona erdi. Fotoğraflar yakıldı. Elli sekizi de. Ve fotoğraf makinesi de par...» </p><p class="calibre1">
Birdenbire durakladı. Kafasında bir an bir düşünce belirdi. Bu çocuğa tersliğin nerede olduğunu açıklıyordu. Ama sonra kayboldu. Kevin, «Henüz hiçbir şey sona ermedi,» dedi. «Çünkü...» </p><p class="calibre1">
Ama sonra birdenbire uykuya daldı. Rüya da görmedi. Sabah kalktığı zaman kâbusu pek hatırlamadı bile. </p><p class="calibre1">
 </p><p class="calibre1">
8 </p><p class="calibre1">
 </p><p class="calibre1">
Baba Merrill, Kevin Delevan'ın Sun 660 fotoğraf makinesini eline geçireli iki hafta olmuştu. Adamı sinirlendiren, öfkelendiren ve gururunu kıran iki hafta. </p><p class="calibre1">
Castle Rock da, oh, olmuş, diyecek kimseler vardı. Ama tabii durumu bilen yoktu. </p><p class="calibre1">
Bu da Merrill'i bir dereceye kadar teselli ediyordu. </p><p class="calibre1">
Ama DELİLER'in onu böyle kötü bir biçimde hayal kırıklığına uğratacakları kimin aklına gelirdi? </p><p class="calibre1">
Bu insanın, «Acaba kaçırmaya mı başladım?» diye düşünmesi için yeterliydi. </p><p class="calibre1">
Tanrı korusun! </p><p class="calibre1">
 </p><p class="calibre1">
9 </p><p class="calibre1">
</p><p class="calibre1">
 </p><p class="calibre1">
Baba Merrill, eylülde Polaroid'i satıp satmayacağını düşünmek zahmetine bile katlanmamıştı. Önemli olan bunu ne kadar çabuk yapabileceği ve kaç para alacağı </p><p class="calibre1">
sorularıydı. Delevan'lar 'Doğaüstü' sözcüğünü kullanıp durmuşlardı. Baba Merrill onların bu hatasını düzeltmemişti. Ama adam psişik araştırmacıların bu olayı </p><p class="calibre1">
'Doğaüstü' değil 'paranormal bir fenomen,' diye tanımlayacaklarını biliyordu. </p><p class="calibre1">
Yaşlı adamın bu konuda bilgisi vardı. Bunun bir nedeni de Baba'nın «DELİLERİM» </p><p class="calibre1">
diye tanımladığı kimselerdi. </p><p class="calibre1">
Bu Deliler pahalı aygıtlarla boş odalarda ses kayıtları yapıyorlardı. Onların Quija Tahtaları vardı ve onları kullanmakla kalmıyor, 'diğer dünya'daki 'rehber ruhlar'la da konuşuyorlardı. Bu rehberler onların dostlar, akrabalar, kraliçeler, ölmüş olan rock and roll şarkıcıları ve hatta dünyanın en kötü </p><p class="calibre1">
insanlarıyla bağlantı kurmalarını sağlıyorlardı. Baba, Vermont'taki bir Deli'nin haftada iki defa Hitler'in ruhuyla konuştuğunu biliyordu. Hitler ona, «Beni boşuna suçluyorlar,» demişti. «Ben 1943'ün Ocak ayında barış çağrısı yaptım. Ama Churchill denilen köpek beni reddetti.» Hitler kadına Paul Newman'in aydaki bir mağarada doğan bir 'uzaylı' olduğunu da açıklamıştı. </p><p class="calibre1">
Sonra Masachusettes'de, Dunwich'de bir adam vardı. Baba ona doksan dolara </p><p class="calibre1">
'ruhları çağıran borozan' diye adlandırdığı bir şey satmıştı. Adam borazanı </p><p class="calibre1">
Dunwich mezarlığına götürmüştü. Herhalde orada pek kötü bir şey de duymuştu. </p><p class="calibre1">
Çünkü altı yıldan beri akıl hastanesindeydi. İyice çıldırmıştı. Mezarlığa girdiği zaman saçları simsiyahken bir gecede iyice ağarmıştı. </p><p class="calibre1">
Baba, böyle pek çok DELİ tanıyordu. </p><p class="calibre1">
Ve şimdi onlardan yararlanmasının zamanı da gelmişti. Bu insanlar Kevin Delevan'ın Sun 660'ı için çok para verebilirlerdi. </p><p class="calibre1">
 </p><p class="calibre1">
Reginald Marion 'Baba' Merrill'in dolabında üzerinde «DELİLER» yazılı bir dosya yoktu. Zaten adamın dolabı olduğu da söylenemezdi. Baba'nın dosyaları kafasının içindeydi. Onun gibi işler çeviren bir insan için de en uygunu buydu. Merrill yıllar boyunca sekiz ZIRDELİ'yle iş yapmıştı. Bunlardan en zengini artık işi bırakmış olan bir endüstri kralıydı. Adam kıyıdan on sekiz kilometre ötedeki özel adasında yaşıyordu. McCarty adındaki bu adam deniz teknelerinden hoşlanmıyordu. Gerektiği zaman da özel pilotu onu istediği yere uçuruyordu. </p><p class="calibre1">
Baba, 28 Eylül'de McCarty'i görmeye gitti. Yani Kevin'in fotoğraf makinesini ele geçirdiğinin ertesi günü. (Yaşlı adam bunu hırsızlık saymıyordu. Ne de olsa çocuk makineyi kırmayı planlıyordu.) Baba Merrill milyonerin özel uçağıyla adaya yaptığı yolculuk sırasında çok rahatsız oldu, ama başka çare de yoktu. </p><p class="calibre1">
Cedric McCarty, Baba'yı evinin kapısında bekliyordu. Merrill'in Noel hindim, diye düşündüğü milyoner heyecan ve beklentiyle gülümsüyordu. Baba ona, «Size şimdiye kadar rastladığım şeylerin en garibini göstereceğim,» diye söz vermişti. </p><p class="calibre1">
Şimdi Cedric McCarty'nin çok sabırsızlandığı anlaşılıyordu. Baba onun laf olsun diye fotoğraf makinesine çabucak bir göz atacağını ve sonra da parayı sayacağını </p><p class="calibre1">
düşünüyordu. Ama yaşlı adam kırk beş dakika sonra adadan dönerken o kadar düşünceliydi ki, uçağın sarsıntısını bile farkedemedi. </p><p class="calibre1">
Baba, DELİ'nin fotoğrafını çekmişti. DELİ de onun. Flaş patladığı zaman Merrill bir şey duyduğunu da sanmıştı. O kara köpeğin hafif hafif homurtusu muydu bu? </p><p class="calibre1">
Yoksa buna hayal gücü mü neden olmuştu? </p><p class="calibre1">
Emekli harika iş adamı ve olağanüstü Deli Cedric McCarty resimlerin belirginleşmesini de çocuksu bir heyecanla beklemişti. Ama sonra fotoğraflara bakmış ve yüzünde alaycı ve hatta belki de Baba'yı aşağılayan bir ifade belirmişti. Elli yıldır insanları soyan Merrill de Cedric McCarty'nin fotoğraf makinesini almayacağını anlamıştı. </p><p class="calibre1">
«Ama neden?» </p><p class="calibre1">
«Kahretsin! Neden?» </p><p class="calibre1">
Babanın çektiği resimde, Kevin'in farkettiği beyazlık bir diş halini almıştı. </p><p class="calibre1">
Sivri, iri bir diş halini. McCarty'nin çektiğinde ise diğer dişler belirmeye başlamışlardı. </p><p class="calibre1">
Baba, kahrolasıca köpek, diye düşünmüştü. Bu koskoca dişlerle dolu ağzı bir ayı </p><p class="calibre1">
kapanına benziyor. Birdenbire köpeğin bir insanın kolunu kaptığını görür gibi olmuştu. Hayvan bu kolu ısınmıyor ya da yemiyordu. Onu parça parça ediyordu. </p><p class="calibre1">
</p><p class="calibre1">
Sonra istediğin zaman saatlerce uğraşarak Ned Amca'nın ruhunu çağırmaktan kaçınmayan Olağanüstü Deli ortadan kaybolmuş, onun yerini Amerika'nın en zengin adamlarından sayılan gerçekçi bir iş adamı almıştı. İş Psişik Fenomen'e geldi mi zırdelinin tekiydi McCarty. Ama onun dışında tam bir köpekbalığıydı. Baba Merrill gibilerin çamurlu bir birikintide yüzen kurbağa yavrularına benzemelerine neden olan bir canavar. </p><p class="calibre1">
McCarty, «Çok ilginç,» diyordu. «Özellikle iki fotoğraf arasında zaman farkını </p><p class="calibre1">
gösteren küçük işaretler. Nasıl çalışıyor bu? İçinde bir fotoğraf makinesi daha mı var?» </p><p class="calibre1">
«Ne demek istediğinizi anlayamadım.» </p><p class="calibre1">
McCarty kendi kendisine konuşuyordu. «Hayır, içinde bir fotoğraf makinesi olamaz. Herhalde bir rulo var. Evet, bir rulo. Bunun üzerine yarıklar yapılmış.» </p><p class="calibre1">
Bir çocuk gibi keyiflenmişti. Ama sonra yüzündeki ifade birdenbire değişmişti. </p><p class="calibre1">
«Joe, sizi uçakla geri götürecek.» Sesi de buz gibiydi. «İşinizi biliyorsunuz, Bay Merrill. Bunu itiraf ediyorum. Ama bu sefer haddinizi aştınız. Beni uzun süre kandırmayı başardınız. Söyleyin beni ne kadar kazıkladınız? Bana sattıklarınızın hepsi de böyle uydurma şeyler miydi?» </p><p class="calibre1">
Baba, inatla yalan söylemişti. «Sizi hiçbir zaman kazıklamadım. Hakkım olmayan bir tek kırmızı senti bile almadım. Ben size hakiki olduklarına inandığım şeyleri sattım. Aynı şey bu fotoğraf makinesi için de geçerli.» </p><p class="calibre1">
McCarty, «Midemi bulandırıyorsunuz,» demişti. «Size güvendiğim için değil. Ben başka sahtekârlara da güvendim. Paramı aldığınız için de değil. Size önemli bir para vermedim sonuçta. Midemi bulandırıyorsunuz çünkü psişik fenomenin incelenmesini sizin gibiler engellediler. Bunun deliler ve ahmaklara göre bir şey olduğunun düşünülmesine yol açtılar. Tek tesellim şu: Sizin gibiler er geç </p><p class="calibre1">
fazla ileri giderler. Aç gözlülüğünüz tutar ve şunun gibi gülünç bir şeyi yutturmaya kalkışırsınız. Hemen gitmenizi istiyorum, Bay Merrill.» </p><p class="calibre1">
Baba, piposunu dişlerinin arasına sıkıştırmış, titreyen elinde bir kibrit tutuyordu. McCarty parmağıyla işaret etmişti. Buz gibi gözleri yüzünden parmağı </p><p class="calibre1">
insana bir tabancanın namlusuymuş gibi geliyordu. «O pis kokulu şeyi burada yakmaya kalkışırsanız, Joe onu ağzınızdan çekip alır. Yanan tütünleri de pantolonunuzun arkasına boşaltır. O sıska kaba etlerinizin yanmasını </p><p class="calibre1">
istemiyorsanız hemen...» </p><p class="calibre1">
Baba Merrill koyun melemesini andıran bir sesle, «Neniz var sizin, Bay McCarty?» </p><p class="calibre1">
demişti. «Bu fotoğraflar makineden develope edilmiş biçimde çıkmadılar. </p><p class="calibre1">
Gözünüzün önünde belirginleştiler.» </p><p class="calibre1">
McCarty soğuk soğuk, «On iki dolarlık kimya takımı olan bir çocuk bile bu maddeyi oluşturabilir,» diye cevap vermişti. «Bu Polaroid fabrikasındakilerin kullandıkları katalizör-sabitleştirici değil. Ama ona yakın bir şey. </p><p class="calibre1">
Fotoğrafları çekiyor ve karanlık odada üzerlerine o sıvıyı sürüyorsunuz. </p><p class="calibre1">
Fotoğrafları kuruduktan sonra makineye takıyorsunuz. Bunlar fotoğraf makinesinden dışarı çıktıkları zaman belirginleşmemiş Polaroid resimlere benziyorlar. Etrafında beyaz bir çerçeve olan gri bir kare. Sonra ışık evde yaptığınız o sıvıyı etkiliyor ve böylece kimyasal bir değişme başlıyor. Sıvı </p><p class="calibre1">
buharlaşıyor ve ortaya saatler, günler ya da haftalar önce çektiğiniz bir resim çıkıyor... Joe?» </p><p class="calibre1">
Baba daha bir şey söyleyemeden Joe, onu kollarından yakalayarak cam duvarlı, büyük oturma odasından çıkarmıştı. Hoş, Merrill de bir şey söyleyecek değildi, iyi bir iş adamı ne zaman yenildiğini bilirdi. Ama yaşlı adam omzunun üzerinden, saçları boyalı, kristal küreli ahmak bir karı karanlık odada bir kitabı uçurduğu zaman hepiniz de kendinizden geçiyorsunuz, diye bağırmak istemişti. Ben şimdi sana başka bir dünyanın fotoğraflarını çeken bir makineyi gösteriyorum ve sen beni kovuyorsun! Sen gerçekten delinin tekisin! Eh, canın cehenneme! Denizde başka balıklar da var. </p><p class="calibre1">
Bu da doğruydu. </p><p class="calibre1">
Baba 5 Ekim'de eski arabasına bindi. 'İrin Kardeşler'i görmek için Portland'a gitti. </p><p class="calibre1">
'İrin Kardeşler,' ikizdiler ve Portland'da oturuyorlardı. Seksenindeydiler ve çok daha yaşlı duruyorlardı. Ekleme sigara içiyor ve herkese mutlu mutlu, «Bunu on yedi yaşından beri yapıyoruz,» diyorlardı. İkisi her gün altı paket sigarayı </p><p class="calibre1">
bitiriyor ama hiç öksürmüyorlardı. Ender olarak kırmızı tuğla evlerinden çıktıkları zaman cenaze arabasına benzeyen bir otomobile biniyorlardı. Bunu </p><p class="calibre1">
'İrin Kardeşler'den biraz daha genç olan bir zenci kadın kullanıyordu. Galiba dilsizdi de. Baba, öyle olup olmadığını aslında bilmiyordu. Bunu hiç sormamıştı. </p><p class="calibre1">
Bu ihtiyar kadınlarla otuz yıldan beri iş yapıyordu. Ve o zenci kadını da her zaman onların yanında görmüştü. Ama evin dışında. Arabayı sürer ya da yıkarken. </p><p class="calibre1">
Çimleri biçerken. Merrill, zenci kadının eve girmesine izin verilip verilmediğini de hiçbir zaman öğrenememişti. </p><p class="calibre1">
Yaşlı ikizlerin evi Portland'ın en kibar semti olan Bramhall'daydı. Tabii aklı </p><p class="calibre1">
başında hiç kimse onları 'İrin Kardeşler' diye çağırmazdı. Bunu ancak kadınların arkasından söylerdi. Onlar o pek kibar 'Deere' ailesindendiler. Asıl adları da Miss Eleusippus Deere ve Bayan Meleusippus Verrill'di. Hem iyi bir Hıristiyan, hem de çok bilgili bir adam olduğunu göstermek isteyen babaları kızlarına azizlik mertebesine erişen üçüzlerden ikisinin adlarını vermişti... Ama ne yazık ki o azizler erkektiler. </p><p class="calibre1">
Meleusippus'un kocası Verrill 1944'de Leyte Körfezi'ndeki çarpışma sırasında ölmüştü. Ama kadın kocasının soyadından vazgeçmemişti. Bu yüzden de yaşlı </p><p class="calibre1">
kadınları toptan, «Deere Kardeşler» diye tanımlamak imkânsızdı. Hayır, o lanet olasıca adlarını söylemeyi pratik yaparak iyice öğrenmeniz gerekiyordu. Bir hata yaptınız mı kadınlar buna sinirleniyor ve sizinle altı ay ve hatta bazan bir yıl iş de yapmıyorlardı Hata ikileşti mi, sizi defterlerinden siliveriyorlardı. </p><p class="calibre1">
Baba arabayı sürüyordu. İçinde Polaroid fotoğraf makinesinin bulunduğu çelik kutuyu yanına koymuştu. Alçak sesle kadınların adlarını tekrarlayıp duruyordu. </p><p class="calibre1">
«Eleusippus. Meleusippus. Eleusippus ve Meleusippus. Tamam. İyi işte.» </p><p class="calibre1">
Ama 'iyi' olan sadece buydu. Kadınlar da McCarty gibi Polaroid'i istemediler. </p><p class="calibre1">
Oysa yaşlı adam milyonerle yaptığı o konuşma yüzünden öylesine sarsılmıştı ki, makineyi on bin dolar eksiğine satmaya bile karar vermişti. Yani yüzde elli bir indirim yapacaktı. </p><p class="calibre1">
Yaşlı zenci kadın, ekim ayında olmalarına karşın hâlâ zümrüt gibi duran çim alandaki yaprakları süpürüyordu. Baba Merrill kadına başıyla selam verdi. Zenci, sanki Baba saydamlaşmış gibi onun arkasındaki bir noktaya baktı. Ve yaprakları </p><p class="calibre1">
süpürmeyi sürdürdü. Merrill, kapının zilini çaldı, 'İrin Kardeşler'in bir malikânede oturdukları söylenebilirdi. </p><p class="calibre1">
Otuz saniye sonra kapıyı açan 'İrin Kardeş,' sadece ölmüş değil, aynı zamanda da mumyalanmış gibi duruyordu. Birinin dudaklarının arasına şaka olsun diye bir sigara sıkıştırdığı bir mumyaya benziyordu. </p><p class="calibre1">
Kadın, «Merrill,» dedi. Elbisesi koyu maviydi. Saçları da aynı renge boyanmıştı. </p><p class="calibre1">
Yaşlı kadın Baba'yla yanlışlıkla ön kapıya gelmiş bir satıcıymış gibi konuşmaya çalıştı. Ama o da aşağılık köpek McCarty kadar heyecanlıydı. Yalnız 'İrin Kardeşler', Maine eyaletinde doğup büyümüşlerdi. Ve orada öleceklerdi. Buna karşılık McCarty Orta Batı bölgesindendi. Ve orada çocuklara dillerini tutma sanatı da öğretilmiyordu anlaşılan. </p><p class="calibre1">
Baba, yaşlı kadının sıska, kemikli omzunun üzerinden holün dibinde bir gölgenin kaydığını gördü. Diğer 'İrin Kardeş'ti bu. Ah, ikisi de gerçekten çok heyecanlı </p><p class="calibre1">
ve hevesliydiler. Baba, belki onlardan on iki bin dolar alabileceğim, diye düşündü. Hatta on dört bin. </p><p class="calibre1">
Kapıyı açan kadına, «Miss Deere'le mi, yoksa Bayan Verrill'le mi konuşma şerefine erişiyorum?» diye sorabileceğini biliyordu. Bu çok terbiyelice ve uygun bir davranış da sayılırdı. Ancak adam bu eksantrik ikizlerle daha önce de iş </p><p class="calibre1">
yapmıştı. Bu soruyu sorduğu takdirde kapıyı açan kadın tek kaşını kaldırmayacak ve ona kiminle konuştuğunu da söylemeyecekti. Ama Merrill bu yüzden en aşağı bin dolar da kaybedecekti. İkizler o tuhaf erkek adlarıyla çok gururlanıyorlardı. Bu korkakça yolu seçen birini de kolay kolay affetmeyeceklerdi. </p><p class="calibre1">
Bu yüzden ihtiyar adam dilinin bu kritik anda kendisine ihanet etmemesi için çabucak dua ettikten sonra, «Eleusippus'la mı görüşüyorum?» diye sordu. «Yoksa Meleusippus'la mı?» </p><p class="calibre1">
Kadın, «Meleusippus'la, Bay Merrill,» dedi. </p><p class="calibre1">
Adam, ah, iyi, diye düşündü. Artık Bay Merrill'im. Her şeyin yolunda gideceği anlaşılıyor. </p><p class="calibre1">
Kadın ekledi. «Lütfen içeri girer misiniz?» </p><p class="calibre1">
Baba, «Çok teşekkür ederim,» diyerek karanlık Deere Malikânesi'ne girdi. </p><p class="calibre1">
 </p><p class="calibre1">
</p><p class="calibre1">
Polaroid fotoğraf belirginleşmeye başlarken Eleusippus Deere, «Ah, Tanrım...» </p><p class="calibre1">
dedi. </p><p class="calibre1">
Meleusippus Verrill de gerçek bir üzüntü ve korkuyla, «Ne iğrenç bir hayvan,» </p><p class="calibre1">
diye söylendi. </p><p class="calibre1">
Baba da köpeğin gitgide korkunçlaştığını itiraf etmek zorunda kaldı. Şimdi yaşlı </p><p class="calibre1">
adamı daha fazla endişelendiren bir şey vardı. Fotoğraflarda zaman hızlanmaya başlamıştı sanki. </p><p class="calibre1">
Baba, 'İrin Kardeşler?, Kraliçe Anne stili kanapeye oturtarak fotoğraflarını </p><p class="calibre1">
çekmişti. Tabii fotoğrafta yan yana oturan iki yaşlı kadın yoktu. O kara köpek vardı. Hayvan artık iyice dönmüştü. Yüzü fotoğraf makinesine doğru dönüktü. Onun resmini çekecek kadar kaçık olan fotoğrafçıya doğru da. Hayvan, öldürme isteğini açıklayan çılgınca bir tavırla dişlerini gösteriyordu. Başını hafifçe sola doğru eğmişti. Baba, hayvan kurbanının üzerine saldırıncaya kadar kafasını böyle eğmeyi sürdürecek, diye düşündü. İki işe yarayacak bu. Bir: Savunmasız olan boynunu muhtemel bir saldırıya karşı koruyacak. İki: Dişlerini kurbanının etine geçirdiği zaman başını tekrar öne doğru çevirecek ve böylece iri bir parça koparabilecek. </p><p class="calibre1">
Eleusippus, mumyalanmış elini pulluymuş gibi duran boynuna götürdü. «Çok korkunç!» </p><p class="calibre1">
Meleusippus, «Dehşet verici,» diye inleyerek eski sigarasının izmaritiyle bir yenisini yaktı. Elleri çok titriyordu. </p><p class="calibre1">
Baba zaferle, «Açıklanacak gibi değil!» diye hatırlattı. Sonra da kendi kendine, </p><p class="calibre1">
«Keşke sen de burada olsaydın, Bay McCarty,» dedi. «Seni mutlu köpek! Burada olmanı çok isterdim. Bu iki hanım fotoğraf makinesinin panayırlara yakışacak uydurma bir şey olduğunu düşünmüyor bile.» </p><p class="calibre1">
Meleusippus, «Bu geçmişte olan bir şeyi mi gösteriyor?» diye fısıldadı. </p><p class="calibre1">
Eleusippus da kendinden geçmişçesine fısıltıyla ekledi. «Yoksa olacak bir şeyi mi?» </p><p class="calibre1">
Baba, «Bilmiyorum,» dedi. «Bütün bildiğim şimdiye kadar bu fotoğraflar gibisine hiç rastlamadığım.» </p><p class="calibre1">
Eleusippus mırıldandı. «Buna şaşmadım.» </p><p class="calibre1">
Meleusippus da başını salladı. «Ben de öyle.» </p><p class="calibre1">
Baba, sözü fiyata getirmeye hazırlanıyordu. Bu her zaman ince bir konuydu. Ama </p><p class="calibre1">
'İrin Kardeşlerle iş yaparken daha da nazikleşiyordu bu. Sonra Eleusippus'un söylediklerini duydu ve fena halde şaşaladı. </p><p class="calibre1">
«Kardeşimin ne düşündüğünü bilmiyorum, Bay Merrill. Ama... o... o... fotoğraf makinesini götürüp arabanıza koymadıkça... önerilerinizin hiçbirini rahatlıkla dinleyemeyeceğim.» </p><p class="calibre1">
Meleusippus yarısına kadar içtiği sigarasını izmarit dolu tablaya bastırdı. «Ben de aynı fikirdeyim.» </p><p class="calibre1">
Eleusippus, «Hayaletlerin fotoğraflarına bir diyeceğim yok,» diye konuşmasını </p><p class="calibre1">
sürdürdü. «Onlarda bir tür...» </p><p class="calibre1">
Meleusippus, «Ağırbaşlılık,» dedi. </p><p class="calibre1">
«Evet! Onlarda ağırbaşlılık vardır. Ama bu köpek...» Yaşlı kadın titredi. «Sanki fotoğraftan fırlayıp birimizden birini ısıracak.» </p><p class="calibre1">
Meleusippus düzeltti. «Hepimizi ısıracak!» </p><p class="calibre1">
Baba, bu son sözlere kadar iki kardeşin bir tür pazarlığa giriştiklerini sanmıştı. Ama yüzleri ve vücutları gibi birbirinin eşi olan ses tonları da onların pazarlık etmediklerini ortaya koyuyordu. Yaşlı ikizler rol de yapmıyorlardı, o fotoğraf makinesini istemediklerini söyledikleri zaman da samimiydiler. Sun 660'ın bir tür paranormal tepkiler gösterdiğinden hiç </p><p class="calibre1">
kuşkuları yoktu. Ama bu onlar için fazla paranormal'di. </p><p class="calibre1">
Baba, salonda etrafına bakındı. Etrafta pek çok fotoğraf vardı. Hayaletlerin fotoğrafları. Ama Merrill'e göre burada sahte olduğu hemen anlaşılmayan iki resim vardı sadece. Diğerlerinin uydurma olduğunu on yaşında... Kahretsin... </p><p class="calibre1">
sekiz yaşında bir çocuk bile anlardı. Ve bu kadınlar o fotoğraflar için binlerce dolar vermişlerdi. Binlerce... </p><p class="calibre1">
Meleusippus, «... var mı?» diyordu. </p><p class="calibre1">
Baba Merrill kendisini zorlayarak gülümsedi. «Afedersiniz, hanımefendi. Bir an daldım. Galiba insan yaşlanınca böyle şeyler oluyor.» </p><p class="calibre1">
</p><p class="calibre1">
Eleusippus hoşnutsuzca, «Biz seksen üç yaşındayız,» diye hatırlattı. «Ama kafalarımız cam kadar berrak.» </p><p class="calibre1">
Meleusippus da ekledi. «Yeni silinmiş cam kadar. Size... bize göstereceğiniz yeni resimler olup olmadığını soruyordum... Tabii o korkunç şeyi kaldırdıktan sonra.» Bir an durdu sonra da şaşkınca ekledi. «Bay Merrill açıkçası hayret ediyorum. Şaşırdığımı itiraf etmem gerekiyor.» </p><p class="calibre1">
Eleusippus, «Ben de aynı şeyi söyleyecektim,» dedi. </p><p class="calibre1">
İki kardeş aynı anda, «O korkunç şeyi neden getirdiniz?» diye sordular. </p><p class="calibre1">
Baba az kalsın, çünkü sizin ahmak iki bunak olduğunuzu bilmiyordum, diye bağıracaktı. Bu isteği öylesine güçlüydü ki bir an dehşetle bunu gerçekten yaptığını da sandı. Ama sonra kendisini topladı. «Aslında o fotoğraf makinesini bakmanız için getirdim. Yani... sizin bu konuda çok deneyimli olduğunuzu bildiğim için.» </p><p class="calibre1">
İki kardeş gururla, memnun memnun birbirlerine baktılar. Merrill bir an onların üzerine benzin döküp tutuşturmak isteyerek sürdürdü sözlerini, «Bana o fotoğraf makinesini ne yapmam gerektiğini söyleyeceğinizi düşündüm,» diye tamamladı. </p><p class="calibre1">
Eleusippus hemen, «O makineyi parçalayın,» dedi. </p><p class="calibre1">
Meleusippus ekledi. «Ben sizin yerinizde olsaydım dinamit kullanırdım.» </p><p class="calibre1">
Eleusippus, «Önce asit,» diye düzeltti. «Sonra dinamit.» </p><p class="calibre1">
Meleusippus tamamladı. «Doğru. O makine tehlikeli. Bunu anlamak için o iblis-köpeğe bakmanıza da gerek yok.» İki kadının suratında da tiksinti ve korku vardı. </p><p class="calibre1">
Eleusippus usulca mırıldandı. «Ondan kötülük aktığını hissediyorsunuz. Bay Merrill, o makineyi ortadan kaldırın. Feci bir şey olmadan. Belki de o... sizi mahvetmeden. Belki dediğimi farkettiniz sanırım.» </p><p class="calibre1">
Baba istememesine rağmen endişelenmeye başlamış ve bu yüzden de sinirlenmişti. </p><p class="calibre1">
«Yapmayın canım. Bu kadarı da fazla. Yani şunu demek istiyorum... Sonuçta bu yalnızca bir fotoğraf makinesi.» </p><p class="calibre1">
Eleusippus Deere yavaşça, «Birkaç yıl önce bir Quija tahtası uçtu ve zavallı </p><p class="calibre1">
Colette Simineaux'nun gözünü çıkardı,» diye mırıldandı. </p><p class="calibre1">
Artık söylenecek başka bir şey kalmamıştı. Baba, fotoğraf makinesini aldı. Ama kayışından tutmaya özen gösterdi. Kendi kendine bunu iki ihtiyarı korkutmamak için yaptığını söyleyerek ayağa kalktı. «Eh, uzmanlar sizsiniz.» İki kadın yine kurumlu kurumlu birbirlerine baktılar. </p><p class="calibre1">
Evet. Baba gerileyecekti. Başka çare yoktu... Hiç olmazsa şimdilik. Ama bu işten vazgeçecek de değildi. «Artık zamanınızı almayayım. Sizi rahatsız etmeyi hiç </p><p class="calibre1">
istemem.» </p><p class="calibre1">
Eleusippus da ayağa kalktı. «Ah, bizi rahatsız etmediniz ki.» </p><p class="calibre1">
Meleusippus, «Son günlerde pek az ziyaretçi geliyor,» diye açıklayarak kardeşini izledi. </p><p class="calibre1">
Eleusippus ekledi. «O makineyi arabanıza koyun, Bay Merrill. Sonra da...» </p><p class="calibre1">
«... gelip çay için.» </p><p class="calibre1">
Baba oradan hemen kaçmak istiyordu. Ama incelikle eğilip hemen bir bahane uydurdu. «Zaten burada fazla kaldım. Korkarım siz genç hanımlar gecikmeme neden oldunuz. Ama bu biçimde etkilediğiniz ilk erkek de ben değilim.» </p><p class="calibre1">
İkizler kıkır kıkır gülerek kızardılar. Eleusippus, «Ah, Bay Merrill!» diye şakıdı. </p><p class="calibre1">
Baba kendisini zorlayarak gülümsedi. «Bir dahaki sefere teklif edin çayı. O </p><p class="calibre1">
zaman bu teklifinizi ne çabuk kabul ettiğimi göreceksiniz.» </p><p class="calibre1">
Merrill evden çıktı. İkizlerden biri kapıyı arkasından kaparken yaşlı adam dönerek hâlâ dökülmüş yaprakları süpüren zenci kadının resmini çekti. Bunu içinden geldiği için yapmıştı. </p><p class="calibre1">
Zenci'nin dudakları gerilirken dişleri ortaya çıktı. Kadın, nazarı engellediğine inanılan o işareti yaptığı zaman Baba da iyice sersemledi. </p><p class="calibre1">
Arabasına binerek, hızla bahçe yolundan ilerledi. Tam caddeye çıkarken gözü </p><p class="calibre1">
Polaroid fotoğrafa ilişti. Bu tam anlamıyla belirginleşmemişti ama Baba Merrill resme hayretle baktı. Soluğu kesilmişti. Kalbi durmuştu sanki. </p><p class="calibre1">
Kevin'in hayal ettiği şey oluyordu artık. Köpek dönüşünü tamamlamıştı. Ve şimdi amansızca makineye ve onu tutan kimseye yaklaşıyordu. Ah... Bu sefer fotoğraf makinesini elinde tutan kendisi değil miydi? O, Reginald Marion 'Baba' Merrill tokatlanmış bir çocuk gibi öfkelendiği için fotoğraf makinesini kaldırmış ve zenci kadının resmini çekmişti. </p><p class="calibre1">
Köpek geliyordu. Kevin, bunun olacağını anlamıştı. Baba da bu konuyu düşündüğünde aynı sonuca varacaktı. Ama düşünmemişti. Ancak bundan sonra aklına Polaroid fotoğraf makinesi geldiği zaman köpekten başka bir şeyi de düşünemeyecekti. Ve bu gitgide sıklaşacaktı. Uyanıkken köpeği hatırlayacak, gece rüyasında da onu görecekti. </p><p class="calibre1">
Baba, korku ve dehşetle, «Köpek geliyor,» dedi kendi kendine. «Ah, Tanrım! O </p><p class="calibre1">
geliyor! Köpek geliyor!» </p><p class="calibre1">
Ama hayvan sadece gelmekle kalmıyor, değişiyordu da. </p><p class="calibre1">
Bunun nasıl olduğunu anlamak imkânsızdı. Yaşlı adamın gözleri, görmeleri gereken şeylerle, gördükleri arasında kalmışlardı, sızlıyorlardı. Baba sonunda yetersiz de olsa bir açıklama bulabildi. Sanki biri fotoğraf makinesinin objektifini değiştirdi. Normal merceği aldı ve yerine bir 'balık-gözü'nü taktı. O yüzden köpeğin tüyleri birbirine yapışa alnı aynı anda sanki hem geriledi ve hem de kabardı. Bir katile yakışacak gözlerinde hafif, kızılımsı bir pırıltı belirdi. </p><p class="calibre1">
Köpeğin gövdesi de uzadı ama incelmedi. Hatta daha kalınlaştı. Şişmanlamadı ama kasları kabardı. </p><p class="calibre1">
Dişleri daha irileşti. Uzadı. Sivrileşti. </p><p class="calibre1">
Baba Merrill birdenbire Joe Cambert'in köpeği Cujo'yu hatırladı Hayvan kudurmuş, kaç kişiyi öldürmüştü. Köpek sonunda bu fotoğraftaki yabani yaratığa mı </p><p class="calibre1">
benzemişti? </p><p class="calibre1">
Baba, bir araba sürücüsünün sabırsızca korna çalması üzerine kendine geldi. </p><p class="calibre1">
Titreyerek gaza bastı. </p><p class="calibre1">
 </p><p class="calibre1">
Baba, ondan sonraki beş gün kafasındaki listede adları yazılı olan diğer müşterileriyle konuştu. Başlangıçta fotoğraf makinesi için McCarty'den yirmi bin dolar istemeyi düşünmüştü. 'İrin Kardeşler' yüzünden fiyat onbine düşmüştü. </p><p class="calibre1">
Merrill, diğer müşterileriyle konuşurken bu düşüş devam etti. Sonunda geride Emory Chaffee kaldı. Merrill ondan ancak iki bin beş yüz dolar alabileceğini düşünüyordu. </p><p class="calibre1">
Chaffee ilginç bir paradoks sayılabilirdi. Babanın uzun yıllar boyunca tanıdığı </p><p class="calibre1">
o DELİLER arasında sadece bu adamın hayal gücü hiç yoktu. Bu yüzden Chaffee'nin </p><p class="calibre1">
'öbür dünyaya' inanması şaşılacak bir şeydi. Üstelik bu inancıyla ilgili şeyler alabilmek için bir hayli para da harcıyordu. Baba Merrill onu listesinin başına almak istiyordu ama adam pek zengin sayılmazdı. Bir zamanlar pek büyük olan aile servetinden elinde fazla bir şey kalmamıştı, işte Baba da Polaroid için bu yüzden daha az para istemeye karar vermişti. </p><p class="calibre1">
Yaşlı adam arabasını 1920'lerde Sebago Gölü'nün en güzel sayfiye evlerinden biri sayılan eski köşkün ot bürümüş bahçe yoluna sokarken, bu lanet olasıca şeyi alacak olan biri varsa, diye düşünüyordu. O da Emory'dir. </p><p class="calibre1">
Baba Merrill'i listesindeki kimselerle boş yere konuşurken sıkan tek şey gösteri için resim çekmek zorunda kalmasıydı. Fotoğraf makinesinin ne yaptığını kan ter içinde kalıncaya kadar anlatabilirdi. Ama Emory Chaffee gibi garip bir adam bile sadece bir tarif karşılığında vermezdi. </p><p class="calibre1">
Baba bazen, o video bandını hazırlatabilmek için, diye düşünüyordu Kevin'e o kadar resim çektirmekle hata ettim. Ama... yine de bunun durumu fazla değiştirdiğini sanmıyorum. O dünyada da zaman geçide , Yaşlı adam da Kevin gibi resimde gördüklerinin gerçek bir dünya olduğuna inanmaya başlamıştı. Ama bu dünyadakinden daha ağır... fakat köpek fotoğraf makinesine yaklaşırken zamanın temposu hızlanmıyor mu?.. Bana hızlanıyormuş gibi geliyor. Başlangıçta köpeğin parmaklığın önünde hareket ettiği belli belirsiz görülüyordu. Ama artık ancak bir kör, hayvanın her fotoğraf çekilişinde daha yaklaştığını farkedemez. Sanki zaman orada hızlanarak bizim dünyamızdakine uymaya çalışıyor. </p><p class="calibre1">
Hepsi bu kadar olsaydı durum yine de kötü sayılırdı. Ama bu kadar değildi. </p><p class="calibre1">
Kahretsin! O yaratık bir köpek değil! </p><p class="calibre1">
Baba, o hayvanın ne olduğunu bilmiyordu. Ama adını nasıl biliyorsa, onun köpek olmadığını da öyle biliyordu. </p><p class="calibre1">
Başlangıçta, parmaklığı koklayan hayvanın bir köpek olduğunu sanmıştı. Tabii suratı gözükmeye başladığı zaman hayvanın haince baktığını da anlamıştı. </p><p class="calibre1">
</p><p class="calibre1">
Ama şimdi... Baba hayvanın Tanrı'nın dünyasında yaşayan hiçbir yaratığa benzemediğini düşünüyordu. Hatta belki İblis'in cehenneminde bile öyle bir yaratık yoktu. Yaşlı adamı, gösteri fotoğraflarına bakan kişilerinin bunu farketmemeleri daha da endişelendiriyordu. Hepsi irkiliyor ve, «Şimdiye kadar gördüğümüz sokak köpeklerinin en çirkini, en hain görünüşlüsü,» diyorlardı. Ama hiçbiri de Kevin gibi Sun 660'ında köpeğin fotoğrafçıya yaklaşırken bir tür canavara dönüştüğünü göremiyordu. Hayvan, fotoğraf makinesinin objektifine yaklaşıyor, yaklaşıyordu. Belki de bu mercek iki dünya arasındaki bir kapıydı. </p><p class="calibre1">
Baba da, (Kevin gibi) Ama köpek oradan hiçbir zaman geçemeyecek diye düşünüyordu. Asla! Eğer bir şey olacaksa... ben bunu tahmin edebilirim. Çünkü bu yaratık bir HAYVAN. Belki çirkin bir yaratık. İnsanı da korkutuyor. Ama yine de bir HAYVAN o. Eğer bir şey olacaksa... Bu gece son bir resim çekilecek. Bunda hiçbir şey göremeyeceksin. Bir lekeden başka hiçbir şey. Çünkü o iblis-köpek sıçramış olacak. Zaten onun buna hazırlandığı da görülüyor. Ondan sonra da fotoğraf makinesi artık ya çalışmayacak ya da çekilen resimler kapkara çıkacak. </p><p class="calibre1">
 </p><p class="calibre1">
Emory Chaffee, tahtaları kırılmış verandasına çıkmıştı. Tahtalar çarpılıyor, boyaları da dökülüyordu. Pencerelerdeki teller paslanmış ve yer yer de delinmişti. Emory'nin arkasında bir zamanlar lacivert olduğu anlaşılan bir blazer vardı. Ama bu artık o kadar çok temizlenmişti ki, rengi griye dönüşmüştü. </p><p class="calibre1">
Emory Chaffee, dişlekti. Baba'yı görünce dişlerini göstere göstere gülümsemeye başladı. Alnı geniş ve geriye doğruydu. Saçları bir hayli dökülmüştü. </p><p class="calibre1">
Baba fotoğraf makinesini kayışından tuttu. Tanrım! Bu makineden öyle nefret ediyorum ki, diye düşünerek arabadan indi. Kendisini zorlayarak Chaffee'nin tebessümüne karşılık verdi. Onun gibi el de salladı. </p><p class="calibre1">
Ne de olsa iş işti. </p><p class="calibre1">
«Köpek pek çirkin. Öyle değil mi?» Chaffee hemen hemen iyice belirginleşmiş olan fotoğrafı inceliyordu. Baba makinenin ne yaptığını açıklamıştı. Chaffee'nin ilgi ve merakı ona cesaret vermişti. Sonra da Sun'ı adama vererek ondan resim çekmesini istemişti. </p><p class="calibre1">
Dişlek Emory Chaffee, yüzünde o tiksinti uyandırıcı tebessümüyle Sun 660'ı </p><p class="calibre1">
Baba'ya doğru çevirmişti. </p><p class="calibre1">
Yaşlı adam telaşla, «Benden başka her şeyin fotoğrafını çekebilirsiniz,» </p><p class="calibre1">
demişti. «O makine yerine bana bir çifteyi çevirmenizi tercih ederim.» </p><p class="calibre1">
Chaffee hayran hayran, «Bir şeyi satmayı çok iyi biliyorsunuz,» diye mırıldanmıştı. Ama sonra fotoğraf makinesini göle bakan büyük pencereye doğru çevirmişti. Düğmeye basmış ve makineden o iniltiye benzeyen ses yükselmişti. </p><p class="calibre1">
Baba yüzünü buruşturmuştu. Artık bu sesi her duyuşunda irkiliyordu, o hafif iniltiyi... Kendini tutmaya çalışmış ve sonra bunu başaramadığını farkederek endişelenmişti. </p><p class="calibre1">
Chaffee resmi iyice inceleyerek, «Evet, efendim,» dedi. «Pek çirkin bir hayvan.» </p><p class="calibre1">
Baba, artık onun dişlerini göstere göstere gülmediğini farkederek ekşi bir sevinç duydu. Hiç olmazsa fotoğraf makinesi bunu başarmıştı. </p><p class="calibre1">
Ama Merrill, Chaffee'nin kendisinin gördüğü şeyi farketmediğini seziyordu. Baba kendisini bu ana hazırlamaya çalışmıştı. Ama o ifadesiz Yankee maskesinin gerisinde çok sarsılmış bir adam gizleniyordu şimdi. Merrill, Chaffee'ye benim gördüğüm şeyi farketme gücü verilmiş olsaydı, diye düşündü. Ahmak hemen kendisini en yakındaki kapıdan dışarı atardı. </p><p class="calibre1">
Köpek... tabii aslında o bir köpek değildi. Köpeklikten çıkmıştı artık. Ama yaratığa bir ad vermek de gerekiyordu. Evet, köpek henüz fotoğrafçıya doğru atılmamıştı. Ama buna hazırlanıyordu. Arka bacaklarını kıvırmış, gövdesinin gerisi o taşları çatlamış kaldırıma doğru alçalmıştı. Hayvanın yüzü artık tanınacak gibi değildi. Bu çarpılmış, değişmiş, sirklerde gösterilen o garip yaratıklarınkine benzemişti. Sanki bir tek gözü vardı şimdi. Bu ne oval biçimli ne de yuvarlaktı. Adeta akıyordu... Çatalın ucu batmış bir yumurta sarısı gibi. </p><p class="calibre1">
Burnu, kara bir gagaya dönüşmüştü. İki yanında kara burun delikleri görülüyordu. </p><p class="calibre1">
Ve bu deliklerden dumanlar çıkıyordu. Bu bir yanardağın yamacındaki çatlaklardan fışkıran dumanlara mı benziyordu? Belki... </p><p class="calibre1">
Baba, kendi kendine, bu da önemli değil, dedi. Fotoğraf çekmeyi sürdür ya da bu işi bu budala gibilerine yaptır. Eninde sonunda her şeyi anlarsın. Öyle değil mi? </p><p class="calibre1">
</p><p class="calibre1">
Ama ihtiyar adam her şeyi anlamak istemiyordu. Baba, birbirine karışmış, yapışmış tüylerinin arasına dikenler takılmış olan o kara, öldürücü yaratığa baktı. Artık yaratığın tüyleri olduğu da pek söylenemeze Canlı dikenlere dönüşmüşlerdi sanki. Kuyruğu ise Orta Çağ'dan kalmış bir silaha benziyordu. </p><p class="calibre1">
Merrill o lanet olasıca piç kurusunun ne olduğunu anladığı gölgeye baktı. Yere gölgesi vuran fotoğrafçı bir adım gerilemiş gibiydi. Hem de uzun bir adım atmıştı. </p><p class="calibre1">
O dünyadaki fotoğrafçı sonunda köpeğin oturup sakin sakin resim çektirmek niyetinde olmadığını anlamıştı. Yaratık, oturmak değil, yemek niyetindeydi. Bunu planlıyordu. </p><p class="calibre1">
Yemek ve Baba'nın anlayamadığı bir biçimde... kaçmak. </p><p class="calibre1">
Yaşlı adam alayla, istiyorsan öğren, diye düşündü. Haydi! Resim çekmeyi sürdür, yeter! O zaman her şeyi öğrenirsin! NELER öğrenirsin neler! </p><p class="calibre1">
Emory Chaffee, «Ve siz,» diyordu. «Harika bir satıcısınız, efendim.» </p><p class="calibre1">
McCarty'yle aralarında geçenleri henüz unutmamıştı Baba. «Eğer bunun uydurma bir şey olduğunu sanıyorsanız...» </p><p class="calibre1">
«Uydurma bir şey olduğunu mu? Ne münasebet! Ne... münasebet!» Chaffee gülümserken yine dişleri ortaya çıktı. «Ama korkarım bu makine konusunda sizinle iş yapamayacağız, Bay Merrill. Çok üzgünüm ama...» </p><p class="calibre1">
«Neden? Madem şu lanet olasıca makinenin uydurma bir şey olmadığını </p><p class="calibre1">
düşünüyorsunuz, o halde onu neden istemiyorsunuz?» Baba, sesinin şikâyetle karışık bir öfkeyle yükseldiğini farkederek şaşırdı. Merrill, yeryüzünde, tarih boyunca bu fotoğraf makinesi gibi bir şeyin hiç görülmediğinden emindi. Bir daha görülmeyeceğinden de. Ama galiba bu lanet olasıca şeyi kimseye veremiyordu. </p><p class="calibre1">
«Ama...» Chaffee şaşırmış gibiydi. Çünkü söyleyeceği şey o kadar basitti ki. </p><p class="calibre1">
«Ama bu hiçbir şey yapmıyor, öyle değil mi?» </p><p class="calibre1">
Baba az kalsın olanca sesiyle haykıracaktı. Hiçbir şey yapmıyor mu? Kontrolünü </p><p class="calibre1">
bu dereceye kadar kaybetmiş olduğuna bir türlü inanamıyordu. Üstelik bu gitgide daha da sıklaşıyordu. Ne oluyordu ona? Ya da... daha doğrusu... bu aşağılık fotoğraf makinesi ona ne yapıyordu. </p><p class="calibre1">
Hiç bir şey yapmıyor mu dediniz? Siz kör müsünüz? Bu makine başka bir dünyanın resmini çekiyor. Bir zamandan diğerine geçen resimler. Fotoğrafı, bu dünyanın neresinde, ne zaman çekerseniz çekin aynı şey oluyor! Ve o... o şey... o canavar... </p><p class="calibre1">
Ah, Tanrım. Sonunda olan olmuş ve fazla ileri gitmişti. Bunu Chaffee'nin kendisine bakış tarzından anlıyordu. </p><p class="calibre1">
Adam, Baba'yı yatıştırmak ister gibi alçak sesle, «Ama o sadece bir köpek,» </p><p class="calibre1">
dedi. «Öyle değil mi?» Bir doktor bir deliyi yatıştırmak için böyle konuşurdu. O </p><p class="calibre1">
sırada hemşireler de enjektör ve yatıştırıcı ilacı getirmek için koşuşurlardı. </p><p class="calibre1">
Baba ağır ağır, yorgun, «Evet,» diye mırıldandı. «Evet, o sadece bir köpek gerçekten. Ama sizin de dediğiniz gibi pek çirkin bir hayvan.» </p><p class="calibre1">
Chaffee çabucak başını salladı. «Doğru. Çok doğru. Ben öyle dedim gerçekten.» </p><p class="calibre1">
Dudaklarını germiş, dişlek dişlek gülümsüyordu. «Ama... bunun bir koleksiyoncu için... nasıl bir sorun yaratacağını... herhalde siz de görüyorsunuz, Bay Merrill... Ciddi bir koleksiyoncu için.» </p><p class="calibre1">
«Hayır, göremiyorum.» Ama Baba, bütün DELİLER listesini kafasının geçirdikten sonra durumu anlamaya başladı. Evet, Polaroid fotoğraf makinesi ciddi bir koleksiyoncu için pek çok sorun yaratabilirdi. Emory Chaffee'ye gelince... Onun ne düşündüğünü Tanrı bilirdi. </p><p class="calibre1">
Chaffee, «Hayaletlerin fotoğrafları diye bir gerçek olduğu kesin,» diye başladı. </p><p class="calibre1">
Ukalalığı ve bilgiçlik taslaması yüzünden Baba az kalsın adamın gırtlağını </p><p class="calibre1">
sıkacaktı. Chaffee ekledi. «Ama bunlar hayaletlerin resimleri değil. Onlar...» </p><p class="calibre1">
«Ama onların normal resimler olmadıkları da kesin!» </p><p class="calibre1">
Chaffee kaşlarını hafifçe çattı. «Ben de bunu söylemeye çalışıyorum. Ama... ne tür resimler bunlar? İnsan bunu kesinlikle söyleyemiyor, öyle değil mi?» Ve farkına varmadan Kevin'in babasının sözlerini tekrarladı. «Kusuruma bakmayın, Bay Merrill. Ama siz bana hiçbir zaman göremeyeceğimi sandığım bir şeyi gösterdiniz: Açıklanamayacak, hemen hemen çürütülemeyecek, ama son derecede iç </p><p class="calibre1">
sıkıcı bir paranormal olayı.» </p><p class="calibre1">
</p><p class="calibre1">
Baba, bu şaşırtıcı ama içtenlikle söylendiği anlaşılan sözler yüzünden durakladı. Sonra Chaffee'nin çıldırdığına büsbütün inanacağı aldırmayarak, «Yani sizce o sadece bir köpek öyle mi?» diye sordu Chaffee biraz şaşırdı. «Tabii. Çok huysuz olduğu anlaşılan bir sokak köpeği.» </p><p class="calibre1">
İçini çekti. «Ve tabii kimse bu resimleri ciddiye almaz. Yani sizi tanımayan kimseler demek istiyorum, Bay Merrill. Bu konular da çok güvenilir, dürüst bir insan olduğunuzu bilmeyenler. Çünkü... bu bir hileye benziyor. Anlıyorsunuz değil mi? Çocukları eğlendiren o oyunlara.» </p><p class="calibre1">
Baba, iki hafta önce şiddetle karşı koyar, tartışmaya kalkardı. Ama o sırada McCarty denilen köpeğin evinden atılmamıştı. «Eh... Son sözünüz buysa...» Ayağa kalkarak, fotoğraf makinesinin kayışını kavradı. </p><p class="calibre1">
«Buraya kadar boşuna geldiğiniz için üzgünüm...» Chaffee'nin suratında yine o korkunç tebessüm belirdi. «Siz geldiğiniz sırada ben de kendime sandviç yapmaya hazırlanıyordum. Bana katılmak ister misiniz, Bay Merrill? Övünmek gibi olmasın ama... Sandviçlerim hiç de fena değildir. İçine biraz bayır turpu ve Bermuda soğanı da koyuyorum. İşte sırrım bu. Sonra...» </p><p class="calibre1">
Baba, ağır ağır, «Hayır, teşekkür ederim,» dedi. 'İrin Kardeşler'in salonunda olduğu gibi şu anda yalnızca çıkıp gitmek istiyordu. Bu sırıtan ahmakla aralarında binlerce kilometre olmalıydı. Baba, kumar oynadığı ve kaybettiği yerlerden hiç hoşlanmazdı. Ve son zamanlarda hep kaybetmeye başlamıştı. «Yani şunu demek istedim... Yemeğimi çoktan yedim. Artık geri dönmem gerekiyor.» </p><p class="calibre1">
Chaffee neşeyle güldü. «İnsan bağlarda çok çalışır ama ürün çok olur.» </p><p class="calibre1">
Baba, son zamanlarda öyle olduğu yok, diye düşündü. Son günlerde hiç ürün alamıyorum. Sonra, bu da bir tür iş, dedi. Sonunda nemli ve soğuk evden çıkmayı </p><p class="calibre1">
başarabildi. İçerisi küf ve fare kokuyordu üstelik. Ev şubatta ne hale giriyordu. Baba bunu hayal bile edemiyordu. Göl ve çamların kokusunun karıştığı </p><p class="calibre1">
taze ekim havası yaşlı adama pek hoş geldi. </p><p class="calibre1">
Sonra arabasına binerek motoru çalıştırdı. Chaffee ön verandada durmuş </p><p class="calibre1">
gülümsüyor ve ona el sallıyordu. Sanki Baba lanet olasıca bir yolculuğa çıkıyordu. </p><p class="calibre1">
Ve Merrill hiç düşünmeden fotoğraf makinesini kaldırarak Chaffee'nin resmini çekti. Bunun farkında bile değildi aslında. Ancak o iniltiye benzeyen sesi duyduğu zaman aklı başına geldi. Fotoğraf üzeri gri maddeyle kaplanmış bir dil gibi makineden uzandı. O inilti sanki Baba'nın sinirlerinin uçlarında titreşti. </p><p class="calibre1">
Ve bir çığlığa dönüştü. Merrill, Chaffee'nin bunun çok hoş bir şaka olduğunu düşünüyormuş gibi güldüğünü hayal meyal farketti. Resmi, öfkeyle karışık bir dehşetle kapılarak aldı. Kulağına başka bir sesin geldiğini kabul edemiyordu. </p><p class="calibre1">
Kendisine öyle geldiğini düşünmeye çalışıyordu. Ses bir homurtuyu andırıyordu. </p><p class="calibre1">
Aynı biçimde fotoğraf makinesinin yanlarının elinde bir an kabardığını da hayal etmişti tabii. Merrill, torpido gözünü açarak fotoğrafı içine attı. Bu işi çabucak yapmaya çalışırken başparmağının tırnağı yarıldı. </p><p class="calibre1">
Arabayı zorlukla çalıştırabildi. Bahçe yolundan çıkarken ona, Emory Chaffee hâlâ </p><p class="calibre1">
aptal aptal kahkahalar atıyormuş gibi geliyordu. «Ha! Ha! Ha!!!» </p><p class="calibre1">
Merrill'in kalbi göğsünde çırpınıyor, sanki biri kafasının içinde balyozlar indiriyordu. Şakaklarındaki damarlar atıyordu. </p><p class="calibre1">
Yaşlı adam yavaş yavaş kendisini toparladı. Yedi kilometre sonra kafasının içindeki küçük adam balyozları sallamaktan vazgeçti. On beş kilometre ötede ise kalbinin atışları normalleşti. Ve yaşlı adam kendi kendine, ona bakmayacaksın, dedi. O resme BAKMAYACAKSIN! Bırak o lanet olasıca şey orada çürüsün. Ona bakmaya ihtiyacın yok. Başka fotoğraflar çekmeye de. Artık o fotoğraf makinesini satamayacağını kabul etmenin zamanı da geldi. Aslında çocuğun onu kırmasına izin verecektin. Bunu şimdi sen yapmalısın... </p><p class="calibre1">
Ve tabii uygun bir yer bulduğunda arabayı durdurup fotoğrafı torpido gözünden çıkardı. Yaratık iyice çömelmişti. Vücudunun arka tarafı iyice yere yapışmıştı. </p><p class="calibre1">
Saldırmak üzereydi. Dişleri ağzına fazla geliyordu artık. Dudaklarını kapatması </p><p class="calibre1">
imkânsızdı. Nasıl kapayabilirdi? O dişleri etleri nasıl çiğnerdi kimbilir? </p><p class="calibre1">
Hayvan şimdi köpekten çok garip bir tür yaban domuzunu andırıyordu. Ama aslında yaratık Baba'nın o zamana kadar gördüğü hiçbir canlıya benzemiyordu. Resme bakmak gözlerini sızlatıyordu. Kafasını da. Çıldırdığını düşünmeye başlıyordu o zaman </p><p class="calibre1">
</p><p class="calibre1">
Baba birdenbire, neden fotoğraf makinesini şuracıkta başından atmıyorsun, diye düşündü. Bunu yapabilirsin! Arabadan in. Şuradaki parmaklığa kadar git. </p><p class="calibre1">
Makineyi, oradaki uçuruma fırlat, işte o kadar! </p><p class="calibre1">
Ama bu içinden geldiği gibi hareket etmek olurdu ve Baba Merrill mantıklarını </p><p class="calibre1">
kullanan insanlar gurubundandı. Sonradan pişman olabileceği bir şeyi yapmak da istemiyordu. </p><p class="calibre1">
Eğer bunu şimdi yapmazsan sonra pişman olursun. </p><p class="calibre1">
Ama hayır. Ve hayır. Ve hayır. Bir adam kendi tabiatına karşı gelemezdi. Anormal bir şey olurdu bu. Düşünmek için zamana ihtiyacı vardı. Emin olmalıydı. </p><p class="calibre1">
Baba, resmi atmakla işi idareye çalıştı ve sonra hızla yoluna devam etti. Bir an ona kusacakmış gibi de geldi. Ama sonra geçti. Artık kendisini daha iyi hissediyordu yaşlı adam. Dükkânına vardığında çelik kutuyu açarak içinde Sun 660'\ aldı. Çekmesinin anahtarını buldu. Tam fotoğraf makinesini çekmeye koyacağı sırada durakladı... Kaşları çatılmıştı. Gözlerinin önünde arka avludaki o kalın tahta belirmişti. Öyle berraktı ki, bir fotoğraftan farksızdı. </p><p class="calibre1">
Merrill, bir adam kendi tabiatına karşı gelemez gibi saçmalıkları unut, dedi kendi kendine. Boş laflar bunlar. Bunu sen de biliyorsun. Toprak yemek de insan tabiatına aykırıdır. Ama biri tabancayı şakağına dayadığı ve bunu yapmanı </p><p class="calibre1">
istediği zaman toprağı pekâlâ yersin. Ne olduğunu biliyor musun ahbap? Çocuğun yapmasına izin vermen gereken şeyi yerine getirmenin zamanı geldi. Sonuç olarak bu işten para kazanamayacağın anlaşılıyor. </p><p class="calibre1">
Ama o zaman kafasının başka bir yanı öfkeyle karşı koydu. Pekâlâ kazanabilirim! </p><p class="calibre1">
Pekâlâ kazanabilirim! O çocuk yepyeni bir Polaroid fotoğraf makinesini parçalamadı mı? Belki o bunun farkında değil. Ama ben bu yüzden yüz otuz dokuz dolar ziyan ettim. </p><p class="calibre1">
Yaşlı adam telaşla, kahretsin! dedi. Sorun o değil. Sorun para değil! </p><p class="calibre1">
Gerçekten de para değildi. Adam hiç olmazsa bunu itiraf edebilirdi. Zararı </p><p class="calibre1">
sineye çekebilirdi. Çünkü parası vardı. Porland'da Bramhall semtinde bir malikâne ve bir de yeni Mercedes Benz alacak kadar zengindi aslında. </p><p class="calibre1">
Hayır, sorun para değildi. Sadece... Baba kazıklanmaktan hoşlanmazdı. Polaroid olayı da kalbini asit gibi kemiriyordu. Aslında makineyi kaldırıp atabilirdi. </p><p class="calibre1">
Ancak buna da henüz hazır değildi. </p><p class="calibre1">
Bir ses ona, sen çıldırmışsın! diye bağırdı. Bu işe devam ettiğin için delisin! </p><p class="calibre1">
Baba söylendi. «Ben bu işte kazık yedim. Buna katlanırsam ne olayım!» </p><p class="calibre1">
Ama artık o pis makineyi satmak için sağa sola koşuşturacak da değildi. Onunla fotoğraf da çekmeyecekti. Kesinlikle! Ama yine de bir şeyler olabilirdi. Böyle şeyler önceden tahmin edilemezdi. Fotoğraf makinesini çekmesine kilitlerse bu ne ona zarar verebilirdi, ne de başkalarına. Öyle değil mi? </p><p class="calibre1">
Baba, «Öyle ya,» diyerek makineyi çekmeye attı. Kilitleyip anahtarlarını cebine koydu. Sonra da sıkıcı bir problemi halletmiş bir adam tavrıyla kapıya giderek oradaki, üzerinde 'Kapalı,' yazılı olan küçük levhası, 'Açık' tarafı gözükecek biçimde çevirdi. </p><p class="calibre1">
 </p><p class="calibre1">
10 </p><p class="calibre1">
 </p><p class="calibre1">
Baba o gece sabaha karşı üçte uyandı. Vücudu ter içinde kalmıştı. Korkuyla karanlıklara bakıyordu. Saatler yine yorgun yorgun çalmaya taşlamışlardı. </p><p class="calibre1">
Yaşlı adamı uyandıran bu gürültü değildi. Aslında bu da olabilirdi. Çünkü Baba yukarıya yatak odasına çıkmamıştı. Dükkândaydı. </p><p class="calibre1">
Emporium Galonum, karanlık bir mağaraya benziyordu. Dışarıdan sokak lambasının ışığının dev gölgeler oluşturduğu bir mağaraya. </p><p class="calibre1">
Baba Merrill'i saatler değil flaş uyandırmıştı. </p><p class="calibre1">
Yaşlı adam, arkasında pijamaları, elinde Sun 660'la çalışma masasının yanında durduğunu farkettiği zaman dehşete kapıldı. O kilitli çekmece de açıktı. </p><p class="calibre1">
Merrill, hâlâ fotoğraf makinesinin düğmesine basıyordu, ama bir tek resim çektiğinin de farkındaydı. Yalnızca şansı onun arka arkaya fotoğraf çekmesini önlemişti. Neyse ki makinede bir tek film kalmıştı. </p><p class="calibre1">
Baba, kollarını indirmeye çalıştı. Makineyi dükkânın önüne doğru tutuyordu. </p><p class="calibre1">
Ellerini kaburgalarının hizasına kadar indirdiği zaman titremeye başladı. </p><p class="calibre1">
Kasları gevşeyiverdiler. Makine, tekrar çekmenin içine düştü. O tek resim de yarıktan çıkarak yere doğru uçtu. </p><p class="calibre1">
</p><p class="calibre1">
Baba şaşkın şaşkın, kalp krizi, diye düşündü. Lanet olsun! Şimdi kalp krizi geçireceğim. </p><p class="calibre1">
Kolunu kaldırıp, göğsünün sol tarafına masaj yapmak istedi. Ama başaramadı. Eli, bir ölününki kadar gevşekti. Sonra Merrill'in göğsündeki sancı hafifledi. Adam o zaman yalnızca bayılmaya çalıştığını anladı. </p><p class="calibre1">
Yaşlı adam masanın önündeki tekerlekli sandalyeye oturmaya çalıştı. Ama dizleri birdenbire büküldü ve sandalyeye yığıldı. Sonra başını dizlerinin arasına doğru sarkıttı. Baygınlık geçirenlerin böyle yapmaları gerektiğini biliyordu. </p><p class="calibre1">
Dakikalar geçti. Merrill başını tekrar kaldırdığı zaman biraz kendine gelmişti. </p><p class="calibre1">
Şakakları zonkluyordu, ama ayağa kalkmayı başardı. Artık ne yapması gerektiğini biliyordu. O nesne beni iyice etkisine aldı. Uykumda yürümeme ve fotoğraf çekmeme neden oluyor! Bu kadarı da yeter! O lanet olasıca şeyin ne olduğunu bilmiyorum. Ama bir şey açık. Onunla uzlaşılamaz! </p><p class="calibre1">
Artık çocuğun yapmasına izin vermem gereken şeyi yerine getirmenin zamanı. Evet ama bu gece olmaz. </p><p class="calibre1">
Baba iyice bitkinleşmişti. Ter içindeydi ve titriyordu. «Sabaha kadar fotoğraf makinesi o arada bir zarar veremez. Çünkü içinde film yok.» </p><p class="calibre1">
Baba Merrill, çekmeyi kapatıp yeniden kilitledi. Sonra ağır ağır ayağa kalktı. </p><p class="calibre1">
Artık yetmişinde değil, sekseninde gözüküyordu. Yavaş yavaş yukarı çıkarak, yatağına girdi. </p><p class="calibre1">
Herhalde uyuyamayacağım... Hayır, uyuyacaksın. Çünkü yarın bahçedeki balyozu alıp o lanet olasıca şeyi kıracaksın. Birdenbire uykuya daldı. Rüya da görmedi. </p><p class="calibre1">
Ertesi sabah saatlerin gürültüsüyle uyandı. Sekiz olmuştu. Şimdi güneş ışığında geceki olay ona daha az korkunç geliyordu. Haydi, haydi! Biraz parlak bir güneş </p><p class="calibre1">
gerçeği değiştiremez. Sen uykunda yürüdün ve en aşağı bir fotoğraf da çektin. </p><p class="calibre1">
Eğer makinede daha film olsaydı resim sayısı da iyice artacaktı. </p><p class="calibre1">
Yaşlı adam kalkarak giyindi. Sabah kahvesini içmeden makineyi parça parça etmek niyetindeydi. </p><p class="calibre1">
 </p><p class="calibre1">
11 </p><p class="calibre1">
 </p><p class="calibre1">
Kevin, iki boyutlu Polaroid kentine yaptığı ilk ziyaretin sonuncusu da olmasını </p><p class="calibre1">
diliyordu. Ama durum öyle değildi. İlk rüyayı on üç gece önce görmüştü. Ondan sonra da bu kâbus gitgide sıklaşmaya başlamıştı. Bunu bir gece görmediği takdirde rahatlayamıyordu. Çünkü ertesi gece rüyayı arka arkaya iki defa göreceğini biliyordu. Artık kâbus sıratında, bu bir rüya, diye biliyordu. Şimdi bütün gereken uyanman, tazen uyanıyordu, bazen de rüya belirsizleşiyor ve çocuğun uykusu da derinleşiyordu. </p><p class="calibre1">
Rüyasında artık Oatsville ya da Hilda kentine gitmiyordu. Her zaman Polaroid kentindeydi. Fotoğraflarda olduğu gibi kâbuslarında da olaylar ağır ağır gelişiyordu. Şimdi o şarapçının el arabasında çoğu Emporium Galorium'dan alınma saatler vardı. Tabii bunlar da araba gibi iki boyutluydular. Yaşlı adam her seferinde de Kevin'e defolup gitmesini haykırıyordu. «Adi hırsız! Gitmezsen Baba'nın köpeğini üzerine saldırtırım.» </p><p class="calibre1">
El arabası Sun 660'larla dolu olan şişman kadın ise, «Babanın köpeği kayışını </p><p class="calibre1">
koparttı,» diyordu. «Hain bir hayvan o. Buraya gelmeden önce Camberville'de üç-dört kişiyi parçaladı. Onun fotoğrafını çekmek zor. Fotoğraf makinen olmadan bunu yapamazsın.» Arabadan bir fotoğraf makinesi almak için eğiliyordu. Kevin de elini ona doğru uzatıyordu. </p><p class="calibre1">
Ama kadın sonra 'derinliği' olmadığı için bir an kayboluyordu. Tekrar ortaya çıktığı zaman ise artık Kevin'den uzaklaşmış oluyordu. </p><p class="calibre1">
Ayakları çocuğu o boyaları dökülmüş parmaklığa, Baba'ya ve köpeğe doğru götürüyordu... Ama artık o hayvan bir köpek değildi. Bir ejderha gibi ağzından dumanlar fışkıran, sıcaklığı etrafa yayılan korkunç, karmaşık bir yaratıktı. </p><p class="calibre1">
Dişleri ve yaralı, çarpık burnu bir yaban domuzununkini andırıyordu... Baba'yla, köpek aynı anda çocuğa doğru dönüyorlardı. Merrill'in elinde fotoğraf makinesi oluyordu. Kevin aslında bunun kendi makinesi olduğunu da anlıyordu. Çünkü </p><p class="calibre1">
yanında bir çatlak vardı. Baba, Sun 660'ı sağ gözüne götürüyor, diğerini de kapıyordu. Puslu güneş ışığında kafasına doğru ittiği gözlüğü parlıyordu. Baba ve köpek üç boyutluydular. Bu kasvetli ve sefil küçük hayal kentte üç boyutlu olanlar yalnızca onlardı. </p><p class="calibre1">
</p><p class="calibre1">
Baba, korku dolu, tiz bir sesle, «İşte o!» diye haykırıyordu. «O hırsız! Ona saldır! Onun barsaklarını deş!» </p><p class="calibre1">
Baba bir yandan bağırırken, bir taraftan da fotoğraf makinesinin düğmesine basıyor ve flaş etrafı aydınlatıyordu. Kevin o zaman kaçmak için dönüyordu. Rüya iki kez bu noktada sona ermişti. Ama şimdi her seferinde biraz daha ilerliyordu çocuk. </p><p class="calibre1">
Kâbuslarda olduğu gibi pek ağır ağır koşuyordu. O korkunç köpek de onu kovalıyordu. Yine ağır ağır. Ama Kevin kadar da yavaş koşmuyordu o yaratık. </p><p class="calibre1">
Ayakları, beton kaldırımda oyuklar bırakıyordu. Çünkü pençeleri iyice gelişmişti. Ve art ayaklarının eklem yerinden mahmuza benzeyen, uzun, diken gibi kemikler çıkmıştı. Köpek, kırmızımsı bulanık gözünü Kevin'e dikiyordu. Burun deliklerinden sönük alevler fışkırıyordu. </p><p class="calibre1">
Her gece kaldırımdan koşarak kaçarken köpek de ona gitgide yaklaşıyordu. Başını </p><p class="calibre1">
çevirip bakmadığı zaman bile yaratığın yaklaştığını seziyordu. </p><p class="calibre1">
Baba'nın uyandığında, sadece uykusunda yürümekle kalmayıp resim de çektiğini anladığı gece Kevin de ilk defa köpeğin soluğunu ensesinde hissetti. Artık yaratığın sırtına atlayacak kadar yakınlaşmış olduğunu anlıyordu. Sonra hayvan o iri dişlerini etine batıracaktı. İri bir parça koparacak ve Kevin'in bel kemiği ortaya çıkacaktı. </p><p class="calibre1">
Kevin bu rüyadan uyandığı sırada Baba da dükkânda ağır ağır merdivenden çıkıyordu. Çocuk nedense, o yanlış, diye düşünüyordu. Numara yanlış. Üç diyor ama... Sonra tekrar yatıp hemen uykuya daldı. </p><p class="calibre1">
Çalar saat Kevin'i sabah yedi buçukta uyandırdı. Yatakta doğrulup oturdu. </p><p class="calibre1">
Gözleri irileşmişti. Her şeyi anlamıştı. O kırdığım Sun benimki değildi- işte o yüzden bu delice rüyayı tekrar tekrar görüyorum. O tatlı yüzlü Baba Merrill beni ve babamı ustalıkla aldattı. </p><p class="calibre1">
«Babamı....?» </p><p class="calibre1">
Çocuk sokak kapısının çarpılarak kapatıldığını duydu ve telaşla pencereye doğru atıldı. «Baba!» diye haykırdı. Adam o sırada işine gitmek için arabasına biniyordu. </p><p class="calibre1">
 </p><p class="calibre1">
12 </p><p class="calibre1">
 </p><p class="calibre1">
Baba, anahtar destesini cebinden çıkarıp çekmeyi açtı. Fotoğraf makinesini aldı. </p><p class="calibre1">
Ama yine kayışından dikkatle tutarak. Umutla Polaroid'in önüne baktı. Makinenin, çekmeye düşerken objektifin iyice kırıldığını ummuştu. Ama böyle bir şey olmamıştı ne yazık ki. Merrill, çekmeyi kilitledi. Dönerken, uykusunda çektiği fotoğrafa gözü ilişti. Tersine dönmüş, yerdeydi. Baba dayanamadı. Resmi alarak çevirdi. </p><p class="calibre1">
Köpek-yaratık sıçramıştı. Ön ayakları yerden yeni yükselmişti. Ama çarpılmış bel kemiğinin iki yanındaki ve çelik fırçalara benzeyen kılların altındaki kaslarda bütün kinetik enerjinin salıverildiği görülüyordu. Yaratık ağzını iyice açtığı </p><p class="calibre1">
için suratı biraz bulanık çıkmıştı. Ve sanki hırlamaya başlamıştı, tabii bu bir kükreyişle sona erecekti. Gölge-fotoğrafçı bir adım daha gerilemeye çalışıyormuş </p><p class="calibre1">
gibiydi. Ama bunun ne önemi vardı? Köpeğin burun deliklerinden ve açılmış </p><p class="calibre1">
ağzından fışkıran dumanlar herkesi korkutuyordu. Fotoğrafı çeken adamın ya da çocuğun kurtulma umudu hiç yoktu. Ayakta da kalsa, yere de yuvarlansa aynı </p><p class="calibre1">
biçimde ölecekti. </p><p class="calibre1">
Baba, resmi parmakları arasında buruşturdu. Sun 660'ı kayışa tutarak arkaya doğru gidecek oldu. Ama sonra beyninin içinde bir flaş patladı sanki. Yaşlı adam geri döndü. Şimdi gözleri parlak bir ışıktan geçici olarak körleşmiş gibi boş </p><p class="calibre1">
boş bakıyordu. Uzanarak duvardaki guguklu saatlerden birini aldı. Polaroid fotoğraf makinesini onun yerine astı. Ve tekrar dükkânın dibine doğru gitti. </p><p class="calibre1">
Gözleri hâlâ boş boş bakıyordu. Kafasız bir robottan farkı yoktu. Arka avluya çıkarak guguklu saati o kalın tahtanın üzerine koydu. Balyozunu yakaladığı gibi üzerine indirdi. Şimdi parçaladığının bir saat değil, Kevin'in Polaroid fotoğraf makinesi olduğunu sanıyordu. </p><p class="calibre1">
Yaşlı adam, guguklu saatin parçalarına bakarak, «İşte,» dedi. «Bu iş de oldu. </p><p class="calibre1">
Artık endişelenecek bir şey kalmadı.» Sesinden çok rahatlamış olduğu anlaşılıyordu. «Şimdi neye sıra geldi? Pipo tütünü almaya. Öyle değil mi?» </p><p class="calibre1">
</p><p class="calibre1">
Ama on beş dakika sonra karşı taraftaki büyük mağazaya gittiği zaman pipo tütünü </p><p class="calibre1">
değil, film istedi. </p><p class="calibre1">
Polaroid filmi. </p><p class="calibre1">
 </p><p class="calibre1">
13 </p><p class="calibre1">
 </p><p class="calibre1">
«Kevin, hemen gitmezsem işe geç kalacağım...» </p><p class="calibre1">
«Onlara telefon etsene! Edemez misin? Yani çok çok önemli bir şey olduğu takdirde?» </p><p class="calibre1">
Bay Delevan ihtiyatla «Bu çok önemli olan şey nedir?» diye sordu. </p><p class="calibre1">
«Bunu yapabilir misin?» </p><p class="calibre1">
Bayan Delevan şimdi Kevin'in odasının kapısında duruyordu. Meg de onun arkasındaydı. İkisi de merakla karşılıklı duran takım elbise giymiş adamla, külotlu, uzun boylu çocuğa bakıyorlardı. </p><p class="calibre1">
«Herhalde... şey... evet, yapabilirim. Ama ne olduğunu öğrenmedikçe olmaz.» </p><p class="calibre1">
Kevin sesini alçalttı. «Bu Baba Merrill'le ilgili. Ve fotoğraf makinesiyle de.» </p><p class="calibre1">
Usulca annesine bir göz attı. </p><p class="calibre1">
Bay Delevan, oğlunun annesine bakması yüzünden biraz şaşırmıştı sonra durumu anlayarak karısına bir şeyler mırıldandı. Bayan Delevan da başını salladı. Adam, Meg'in karşı koymasına aldırmayarak kapıyı sıkıca kapattı. </p><p class="calibre1">
Kevin, «Anneme ne söyledin?» diye sordu. </p><p class="calibre1">
Bay Delevan hafifçe gülümsedi. «Seninle erkek erkeğe konuşacağımızı. Herhalde seksten söz edeceğimizi sanıyor.» </p><p class="calibre1">
Kevin kızardı. Sonra kendisini toparlayarak, «Konu sana da söylediğim gibi Baba Merrill'le ilgili,» dedi. «Gördüğüm bazı kâbuslarla da. Ama en çok fotoğraf makinesiyle. Çünkü Baba onu çalmanın bir yolunu buldu.» </p><p class="calibre1">
«Kevin...» </p><p class="calibre1">
«Biliyorum, onu balyozla parça parça ettim. Ama aslında o benim Sun 660'ım değildi. Başka bir fotoğraf makinesiydi. Ama işin en kötü yanı da bu değil. </p><p class="calibre1">
Felaket asıl şu: Baba benim makinemle hâlâ resim çekiyor! Ve o köpek sonunda dışarı çıkacak. Ve o zaman beni de öldürecek sanırım. O diğer dünyada bana s... </p><p class="calibre1">
s... s...» Kevin sözlerini tamamlayamadı. Birdenbire hüngür hüngür ağlamaya başladı.» </p><p class="calibre1">
 </p><p class="calibre1">
John Delevan oğlunu yatıştırdığı sırada saat de sekizi on geçiyordu. Adam artık işe geç kalmayı göze almıştı. Delevan, oğlunu kucaklamıştı. Sorun neyse bu çocuğu çok sarsmış, diye düşünüyordu. Eğer bu sadece birkaç rüyaysa, o zaman da seksle ilgili olmalı. </p><p class="calibre1">
Kevin'in hıçkırıkları kesildiği zaman Bay Delevan kapıyı ihtiyatla açarak dışarı </p><p class="calibre1">
baktı. Karısı Kate'in Meg'i aşağıya indirdiğini umuyordu. Öyle de olmuştu. Adam, </p><p class="calibre1">
«Hiç olmazsa bu bakımdan rahatız,» diyerek Kevin'in yanına döndü. </p><p class="calibre1">
«Artık konuşabilecek misin?» </p><p class="calibre1">
Çocuk boğuk bir sesle, «Fotoğraf makinem Baba'da,» dedi. Kızarmış gözleri hâlâ </p><p class="calibre1">
sulanıyor ve babasına sanki onu kolaylıkla göremiyormuş gibi bakıyordu. «Onu ustalıkla ele geçirdi. Ve şimdi de kullanıyor.» </p><p class="calibre1">
«Ve sen bunu rüyanda gördün, öyle mi?» </p><p class="calibre1">
«Evet... Ve sonra bir şeyi hatırladım.» </p><p class="calibre1">
«Kevin... Parçaladığın senin makinendi. Çok üzgünüm, oğlum ama gerçek bu. Ben yandaki o küçük parçanın koptuğu yeri bile gördüm.» </p><p class="calibre1">
«O makineden bilerek parça kopardı sanırım...» </p><p class="calibre1">
«Kevin, artık bu kadarı da...» </p><p class="calibre1">
Çocuk telaşla, «Dinle, baba,» dedi. «Lütfen beni dinler misin?» </p><p class="calibre1">
«Pekâlâ. Evet. Dinliyorum.» </p><p class="calibre1">
«Şunu hatırladım. Baba Merrill bana fotoğraf makinesini verdiği zaman... yani onu parçalamak için arka avluya çıktığımızda... Hatırlıyorsun değil mi?» </p><p class="calibre1">
«Evet...» </p><p class="calibre1">
«Ben, fotoğraf makinesinden geride ne kadar film kaldığını gösteren o küçük deliğe baktım. Ve orada 'üç' yazılıydı, baba. Üç yazılıydı!» </p><p class="calibre1">
«E? Ne olmuş?» </p><p class="calibre1">
«Yani Sun 660'ın içinde hâlâ film vardı. Film! Oysa ben fotoğraf makinemi Baba'ya verdiğim zaman bu boştu. İçinde film filan yoktu! İşte olan bu! Ben yirmi sekiz fotoğraf çekmiştim. Baba Merrill otuz daha çekmemi istedi. Yani toplam elli sekiz film. Onun ne yapmayı planladığını bilseydim daha fazla film alırdım. Ama belki de almazdım. Çünkü o sırada makine beni korkutmaya başlamıştı.» </p><p class="calibre1">
«Beni de. Biraz.» </p><p class="calibre1">
Kevin babasına kaygıyla baktı. «Gerçekten mi?» </p><p class="calibre1">
«Evet. Devam et. Sözü nereye vardıracağını tahmin ediyorum?» </p><p class="calibre1">
«Şunu söyleyecektim: Baba film için biraz para da verdi. Ama yeteri kadar değil. </p><p class="calibre1">
Verdiği para film masrafının yarısını bile karşılamadı. Çok pinti, baba. </p><p class="calibre1">
Ahlaksız ve pinti.» </p><p class="calibre1">
John Delevan kinle gülümsedi. «Gerçekten öyle, oğlum... Dünyanın en kötü insanı. </p><p class="calibre1">
Haydi devam et, hikâyeni bitir. Dakikalar hızla geçiyor.» </p><p class="calibre1">
Kevin, «Pekâlâ,» dedi. «Şunu söylemeye çalışıyorum: İsteseydim de daha fazla film alamazdım. Üç kutu film almak için bütün paramı harcamış ve hatta Megan'dan da bir dolar borç almıştım. Bu yüzden onun iki fotoğraf çekmesine de izin verdim.» </p><p class="calibre1">
«Ve ikiniz bütün filmleri bitirdiniz öyle mi? Her birini?» </p><p class="calibre1">
«Evet, evet. Merrill bile elli sekiz fotoğraf olduğunu söyledi. Ve ben ondan sonra hiç film almadım. Sun 660'ı dükkâna götürdüğü zaman bomboştu. O küçük delikte de sıfır yazılıydı. Onu gördüm! Çok iyi hatırlıyorum. O halde... </p><p class="calibre1">
kırdığım benim kendi makinemse, neden o küçük delikte üç yazılıydı?» </p><p class="calibre1">
«Ama Merrill bunu...» Delevan durakladı. Yüzünde her zamanki haline hiç uymayan sıkıntılı bir ifade belirdi. Merrill'in her şeyi yapabileceğini hatırlamıştı. </p><p class="calibre1">
Aslında gerçek şuydu: John Delevan, Baha'nın kendisini kandırdığına inanmak istemiyordu. O acı deneyimin bile bunu engellemek için yeterli olmadığına inanmayı. </p><p class="calibre1">
«Evet, baba? Ne düşünüyorsun? Aklına hemen şimdi bir şey geldi değil mi?» </p><p class="calibre1">
Gerçekten de gelmişti. John Delevan, o gün dükkânın üstündeki dairede hep birlikte aşağıya inmelerini önermişti. Ama sonra Baba Merrill yalnız başına aşağıya inmişti. Orada bir değil yirmi fotoğraf makinesini bile değiştirebilirdi. </p><p class="calibre1">
«Baba?» </p><p class="calibre1">
Delevan, «Evet,» diye mırıldandı. «Merrill, fotoğraf makinelerini değiştirmiş </p><p class="calibre1">
olabilir. Ama neden?» </p><p class="calibre1">
Kevin sadece başını salladı. Bunun nedenini bilmiyordu. Ama sonra, «Bu dünyadaki Baba Merrill'ler bir şeyi neden yapacaklar?» diye düşündü. «Tabii kazanç için! </p><p class="calibre1">
İşte neden bu! Bütün neden!» </p><p class="calibre1">
Bay Delevan, «Haydi giyin, oğlum,» dedi. «Ben aşağı inip büroya telefon edeceğim. Brandon'a biraz gecikeceğimi söyleyeceğim. Ama hiç gidememe ihtimali olduğunu da açıklayacağım.» Kafası bu konuşmayla meşguldü, ama yine de oğlunun endişeli suratını aydınlatan o minnet dolu tebessümü farketti. Kendisi de hafifçe gülümsedi. Oğlu henüz ondan medet ummayacak kadar büyümemişti. Adam, kapıya doğru giderken ekledi. «Bence Baba Merrill'i ziyaret etmemiz yerinde olur.» Kevin'in başucunda duran saate bir göz attı. Sekizi on geçiyordu. </p><p class="calibre1">
Baba Merrill o anda avluda balyozu bir guguklu saatin üzerine indiriyordu. </p><p class="calibre1">
«Merrill dükkânı genellikle sekiz buçukta açar. Biz de tam o sırada orada oluruz. Tabii elini biraz çabuk tutarsan.» Bir an durakladı ve dudakları soğuk bir tebessümle büküldü. «Merrill'in bize hesap vermesi gerekiyor.» Dışarı </p><p class="calibre1">
çıkarak kapıyı arkasından kapattı. </p><p class="calibre1">
Kevin çabucak giyinmeye başladı. </p><p class="calibre1">
 </p><p class="calibre1">
14 </p><p class="calibre1">
 </p><p class="calibre1">
 </p><p class="calibre1">
Castle Rock'taki Laverdiere mağazasında yok yoktu. Floresan lambaların ışığında her mal ayrı parlıyordu. Bunların her biri de sanki, beni al, diye haykırıyorlardı. Beni al, yoksa ölürsün! Veya karın ölür. Ya da çocukların! Ya da en yakın arkadaşın ölür! Ya da hepsi birden! Neden mi? Ben ne bileyim? </p><p class="calibre1">
O sabah saat sekiz buçukta, yani Laverdiere açıldıktan otuz dakika sonra Baba Merrill içeri girdi. Mağazada ondan başka müşteri yoktu. Yaşlı adam doğruca arkasında Molly Durham'ın durduğu tezgâha gitti. </p><p class="calibre1">
</p><p class="calibre1">
Kadın, ah, Tanrım, diye düşünerek yüzünü buruşturdu. Şimdi beni pis pis süzecek. </p><p class="calibre1">
Baba genellikle Molly'den pipo tütünü alır o arada da kadının vücudunu inceler dururdu. Alışverişi uzatmak için de elinden geleni yapardı. </p><p class="calibre1">
Molly bu nedenle hazırlıklı olmaya çalışarak yalandan gülümsedi. Kendi kendine, iyice geliştiğin yıllardan beri bütün erkekler sana bakıyorlar, diyordu. Bu doğruydu ama Baba'nın bakışları farklıydı yine de. Bir kere yaşlıydı o. Ve sanki bakışları birer ele dönüşerek insanın vücudunu yokluyorlardı. Molly o zaman, keşke işe gelirken arkama rahibe kılığı giyseydim, diye düşünüyordu. Ya da bir zırh. </p><p class="calibre1">
Her neyse... Molly, Baba Merrill'in ölerek bütün Castle Rock'lılara bir lütufta bulunacağı güne kadar bu duruma dayanmak zorunda olduğunu biliyordu. </p><p class="calibre1">
Ama kadın bugün hoş bir sürprizle karşılaşacaktı. Ya da önce böyle düşünecekti. </p><p class="calibre1">
Baba tezgâha yaklaştı ama Molly'ye öyle aç aç bakmadı. Gözleri camlaşmış </p><p class="calibre1">
gibiydi. Belki de derin derin düşündüğü için etrafın pek farkında değildi. </p><p class="calibre1">
Molly, «Size yardım edebilir miyim, Bay Merrill?» diye sorarken raftan tütünlere doğru uzanmaya hazırlandı. </p><p class="calibre1">
Adam sakin sakin, «Evet,» dedi. Ama ilgisizce. Karşısında bankalardaki o otomatik makinelerden varmış gibi. Sonra ekledi. «Bana...» Sözlerin bundan sonrası ya saçma sapandı ya da kadın Merrill'in sözlerini iyice duyamamıştı. </p><p class="calibre1">
Molly, Baba'nın filmegrek, gibi bir şey söylediğini düşündü. Onlarda öyle bir marka yoktu. Tabii bu özel bir ilaç olabilirdi. «Afedersiniz, Bay Merrill. Ne dediğinizi anlayamadım.» </p><p class="calibre1">
Baba, çok belirgin bir biçimde, «Film,» dedi. </p><p class="calibre1">
«Ne tür film istiyorsunuz?» </p><p class="calibre1">
Merrill, «Polaroid,» diye açıkladı. «İki kutu.» </p><p class="calibre1">
Molly ne olduğunu pek bilmiyordu. Ama Castle Rock'un en aç bakışlı ihtiyarının o gün kendinde olmadığı kesindi. Gözleri boş boş bakıyordu hâlâ. </p><p class="calibre1">
«Hangi model için, Bay Merrill?» Kadın pek de aktrisçe bir tavır takındığını </p><p class="calibre1">
düşündü. Ama Baba Merrill bunun farkına bile varmadı. </p><p class="calibre1">
Yaşlı adam bir süre Molly'nin sol omzunun üzerindeki raftaki sigaralara baktı. </p><p class="calibre1">
Sonra çabucak, «Polaroid Sun fotoğraf makinesi,» dedi. «Model 660.» </p><p class="calibre1">
Molly, Merrill'in yeğeninin bebeği Paulette gibi konuştuğunu düşündü. Bebek kısa cümleler söylüyordu. Kesik kesik. Zaten Baba'nın boş boş bakan gözleri de tuhaf bir biçimde Paulette'inkilere benziyordu. Kadın, her şeyi Merrill'in o pis bakışlarına tercih edeceğini düşünmüştü. Ama yanılmıştı. </p><p class="calibre1">
Kadın eğilerek camlı tezgâhın altında filmleri çıkardı. Baba hâlâ sigaralara bakıyordu. İnsan önce paketleri saydığını sanıyordu. Ama bir iki saniye sonra gözlerinde hiçbir ifade olmadığını anlıyordu. </p><p class="calibre1">
Molly, «Lüften artık çıkıp git,» diye sessizce yalvardı.«Filmi al ve git. Ve ne yaparsan yap sakın bana dokunma! Yalvarırım!» </p><p class="calibre1">
Yaşlı adam bu haliyle ona dokunduğu takdirde çığlığı atacağını biliyordu. </p><p class="calibre1">
Tanrım! Neden mağaza boştu. Niçin bir müşteri daha yoktu Özellikle Şerif Pangborn? Bu adamın bir tür sinir krizi geçirdiği belliydi Molly, uydurma bir neşeyle, «İşte, Bay Merrill,» dedi Filmi tezgâha bırakıp hemen sola, yazar kasanın arkasına kaçtı. </p><p class="calibre1">
Baba Merrill pantolonunun cebinden, zincire bağlı para çantasını çıkardı. Derisi çatlamış çanta ihtiyar kızlara yakışacak bir şeydi. Molly'in parmakları öyle titriyorlardı ki, kadın satışı kaydetmeye çalışırken yanlış tuşlara bastı. Sonra hepsini silmek zorunda kaldı. </p><p class="calibre1">
Merrill ona doğru iki tane on dolarlık uzatıyordu. </p><p class="calibre1">
Molly kendi kendine, çantada buruşmuşlar, işte o kadar, dedi. Belki aslında eski bile değiller. O çantada eskidiler. Ama bu sözlerle kafasına üşüşen düşünceleri durduramadı. Onlar yalnızca buruşuk değiller üstleri de yağlı. Banknotlar pek eski. Onlara dokunmak istemiyorum. </p><p class="calibre1">
Ama dokunmak zorundaydı. </p><p class="calibre1">
Adam parasının üstünü isteyecekti. </p><p class="calibre1">
Molly dişini sıkarak banknotları aldı, kasanın o çekmesine öyle bir telaşla soktu ki, tırnağı birden kırıldı. Ama kadın o müthiş can acısının farkına bile varmadı. Bütün isteği o yağlı paraları elinden çabucak atmaktı. Ancak daha sonra bile o onluk banknotlarının yüzeylerinin nasıl olduğunu hatırlayacaktı. Sanki kadının parmaklarının altında milyarlarca kıvıl kıvıl mikrop vardı. Gözle görülebilecek kadar iri mikroplardı bunlar ve Molly'de adamın hastalığını </p><p class="calibre1">
geçirmek için sabırsızlanıyordu. </p><p class="calibre1">
Ama adam parasının üstünü bekliyordu. </p><p class="calibre1">
Molly dudaklarını birbirine bastırarak bozuk paraları tek tek çıkarmaya başladı. </p><p class="calibre1">
Sessizce bekleyen yaşlı adam ona yaklaşmıştı. Molly onun vücudunun pis kokusunu duyuyordu. Madeni paralar, kadının buz kesilip uyuşmuş parmaklarının arasından kayıyorlardı. Molly'nin ensesi ter içinde kalmıştı. Burnuyla üst dudağı arasında da ter tanecikleri belirmişti. Artık başını kaldırıp Baba'ya bakmıyordu. Uzun uzun uğraştıktan sonra paranın üstünü toplayabildi. Kendi kendine, bu bozuk paraları almak için elini uzatmayacağını umarım, diyordu. Ben de onun bir sürüngeninkini andıran kuru derisine dokunmak zorunda kalmam. Elleri bir pençeden farksız. Midesi bulanmaya başlamıştı. Kusmak istiyordu, kadın kendisini zorlayarak Laverdiere'de çalışan bir satıcıya yakışacak bir biçimde gülümsedi ve başını kaldırdı. Ama dükkân boştu. </p><p class="calibre1">
Baba gitmişti. Molly paraları toplamaya çalışırken dükkândan çıkmıştı. Kadın titremeye başladı. «İşte, ihtiyar köpeğin kendinde olmadığının kesin kanıtı! </p><p class="calibre1">
Kesin, reddedilemeyecek ve çürütülemeyecek bir kanıt bu. Baba Merrill, bir lokantada yemek yediği zaman bile garsona bahşiş vermezdi. Ve şimdi kent tarihinde ilk kez parasının üstünü almadan çıkıp gitti.» </p><p class="calibre1">
Molly, kendisini zorlayarak parmaklarını açmaya ve bozuk paraları tezgâha bırakmaya çalıştı. Ama başaramadı. Sonunda öteki eliyle parmaklarını teker teker açtı. Babanın paraları tezgâhın üzerine yuvarlandı. Onları bir kenara itti. Bu madeni paralara da bir daha dokunmak istemiyordu. </p><p class="calibre1">
Baba Merrill'i bir daha görmeyi istemediği gibi. </p><p class="calibre1">
 </p><p class="calibre1">
15 </p><p class="calibre1">
 </p><p class="calibre1">
Baba Merrill, La Verdiere'den çıkarken hâlâ boş boş bakıyordu. Elinde film kutularıyla kaldırımı aşarken de. Ama adam tek ayağını yola atar atmaz birdenbire değişti. Şimdi bir ayağı kaldırımda, diğeri yoldaki ezilmiş sigara izmaritleri ve cips poşetlerinin arasında hareketsiz duruyordu. Yüzünde insanı </p><p class="calibre1">
sarsan bir ihtiyat belirmişti. Molly, Baba'yı şimdi görseydi hiç tanıyamazdı. </p><p class="calibre1">
Ama ihtiyar adamın suratındaki ifade kazık attığı bazı kimseler için hiç de yabancı sayılmazdı. Şimdi bu adam ne kadın düşkünü Merrill'di, ne de robot Merrill; fena halde korkmuş bir Merrill'di. Ve ilk defa sokağın ortasında gerçek kimliğini gösteriyordu. </p><p class="calibre1">
Baba'ya göre insanın karakterini, kişiliğini herkese belli etmesi hiç de akıllıca bir şey sayılmazdı. Ama adam o sabah kendinde değildi. Zaten etrafta da onu görecek kimse yoktu. Eğer olsaydı karşısındakinin 0 köy-filozofu tavırla Baba'ya hiç benzemediğini farkederdi. Hatta kazık atmaya meraklı Tefeci Baba'ya bile benzemediğini... Şimdi orada duran adamın ruhuydu sanki. Merrill'in iç </p><p class="calibre1">
yüzünün ortaya çıktığı şu anda bir sokak köpeğine benziyordu. İyice vahşileşmiş, yersiz yurtsuz bir köpeğe... Gece yarısı kümeste, öldürdüğü tavukların arasında duran bir hayvana. Yırtık kulaklarını kaldırmış, başını yana eğmişti. Dudakları </p><p class="calibre1">
gerilmiş ve kanlı dişleri ortaya çıkmıştı. Çiftçinin evinden gelen hafif sesi duymuştu. Şimdi adamın o iri namlulu çiftesini düşünüyordu. Bir köpek çifteler konusunda bir şey bilmezdi ama sezgileri, içgüdüleri güçlü olduğu takdirde sonsuzluğun belirsiz biçimini tanıyabilirdi. </p><p class="calibre1">
Baba Merrill, meydanın karşı tarafındaki Emporium Galorium'un idrar sarısı </p><p class="calibre1">
cephesini görebiliyordu. Bina, en yakın komşularından biraz ayrıydı. Dar bir aralıktan sonra o yılın başlarına kadar iş yapan Köy Çamaşırlığı'nın boşalttığı </p><p class="calibre1">
bina geliyordu. Sonra Nan'in Lokantası, tuhafiyeci. </p><p class="calibre1">
Ama yolun aşağısındaki bütün dükkânların önünde park yerleri vardı. Hepsi de boştu... Yani bir teki dışında. Şimdi buna Baba'nın tanıdığı bir Station giriyordu. Motorun homurtusu sabaha özgü sessizlikte iyice duyuluyordu. Sonra motor duyuldu. Stop lambaları da söndü. Baba ayağını yoldaki süprüntülerin arasından çekti. Usulca La Verdiere'in köşesine gitti. Şimdi orada, hafif bir ses yüzünden duraklayan o köpek gibi bekliyordu. Köpek kadar yaşlı ya da akıllıca olmayanlar o öldürme çığlığı sırasında bu sese aldırmazlardı. </p><p class="calibre1">
Station'ın direksiyonunda olan John Delevan taşıttan indi. Oğlu ise öteki kapıdan aşağıya atladı. Babayla oğul Emporium Galorium'un kapısına gittiler. </p><p class="calibre1">
</p><p class="calibre1">
Adam kapıya vurmaya başladı. Öyle şiddetle vuruyordu ki, Baba gürültüyü sindiği yerden bile duydu. Delevan bir an durdu. Oğluyla birlikte içeriyi dinledi. Sonra Delevan yine kapıya vurmaya başladı. </p><p class="calibre1">
Artık yumrukluyordu. Çok öfkeli olduğunu anlamak için kafasından geçenleri okumaya da hiç gerek yoktu. </p><p class="calibre1">
Baba, her şeyi biliyorlar, diye düşündü. Nasıl olduysa gerçeği öğrenmişler. </p><p class="calibre1">
Neyse ki o lanet olasıca fotoğraf makinesini parçaladım. Bu çok iyi oldu. </p><p class="calibre1">
Bir dakika daha orada durdu. Yarı kapalı gözlerinden başka hiçbir yanı </p><p class="calibre1">
kımıldamıyordu. Sonra La Verdiere'le yanındaki bankanın arasında uzanan dar geçide süzüldü. Bunu kendisinden elli yaş genç bir adamın bile kıskanacağı bir çeviklikle yaptı. </p><p class="calibre1">
Bu sabah eve, arka yoldan dönmem akıllıca olacak, diye düşünüyordu. </p><p class="calibre1">
 </p><p class="calibre1">
16 </p><p class="calibre1">
 </p><p class="calibre1">
İçeriden yine ses çıkmayınca John Delevan kapıya üçüncü kez vurdu. Hem de öyle şiddetle ki, kapıdaki macunları yan dökülmüş cam, zangırdadı. Adam elini de acıttı üstelik. Can acısı Bay Delevan'in ne kadar öfkeli olduğunu iyice anlamasına yol açtı. Haksiz yere hiddetlenmiş olduğunu da sanmıyordu. Merrill, Kevin'in tahmin ettiği şeyi yaptıysa kızmakta çok haklıyım, diye düşünüyordu. </p><p class="calibre1">
Ve... evet, olayı düşündükçe oğlumun haklı olduğuna da inanmaya başlıyorum. </p><p class="calibre1">
Bence Kevin haklı... Ama şu ana kadar öfkemi farketmemiş olmam şaşılacak bir şey... </p><p class="calibre1">
Galiba bu sabah kendimle ilgili bazı şeyler öğrenmem için seçilmiş... Bu düşüncesi John Delevan'a bir ilkokul öğretmenine yakışacak bir şeymiş gibi geldi. Bu yüzden de hafifçe gülümseyerek biraz gevşedi. </p><p class="calibre1">
Ama Kevin ne gülümsüyordu, ne de gevşemiş gibi bir hali vardı. </p><p class="calibre1">
Bay Delevan oğluna, «Galiba şu üç şeyden biri oldu,» dedi. «Merrill henüz kalkmadı... Ya da kapıyı açmak niyetinde değil.. Veya senin fotoğraf makineni alarak kaçtı.» Bir an durdu sonra da dayanamayarak güldü. «Galiba dördüncü bir ihtimal daha var. Merrill uykusunda öldü.» </p><p class="calibre1">
«Hayır, ölmedi.» Çocuk şimdi başını kapıdaki kirli cama dayamıştı. Kendi kendine, bu kapıdan içeriye hiç girmemiş olsaydım... diyordu Girmez olaydım. </p><p class="calibre1">
Meydanın doğu tarafından yükselmekte olan güneşin ışıkları kapının camını </p><p class="calibre1">
parlattığı için ellerini boru gibi yaparak gözlerine götürdü. «Bak.» </p><p class="calibre1">
Bay Delevan da oğlu gibi elleriyle gözlerini koruyarak burnunu cama dayadı. </p><p class="calibre1">
Babayla oğul arkalarını meydana dönerek öyle durdular. Dünyanın vitrinlere bakmaya en meraklı insanlarıymış gibi Emporium Galorium'u inceliyorlardı. </p><p class="calibre1">
Bay Delevan birkaç saniye sonra, «Eh,» diye mırıldandı. «Galiba kaçmış ve bütün pisliğini de geride bırakmış.» </p><p class="calibre1">
«Evet... Ama ben bunu kastetmedim. Onu görüyor musun, baba?» </p><p class="calibre1">
«Neyi görüyor muyum?» </p><p class="calibre1">
«Şu çengelden sarkan şeyi. Dolabın yanındaki yere bak. Saatlerin asılı olduğu duvara.» </p><p class="calibre1">
Bay Delevan bir dakika sonra oğlunun kastettiği şeyi gördü. Bu bir Polaroid fotoğraf makinesiydi. Duvardaki bir çengele asılmıştı. Adam, «Galiba o küçük parça kopmuş olan yeri de görebiliyorum,» diye devam etti. «Ama kendi kendimi kandırıyor da olabilirim.» </p><p class="calibre1">
«Hayır, kendini kandırmıyorsun!» </p><p class="calibre1">
Babası Kevin'in neler hissettiğini anlamaya başlarken dudaklarında-ki tebessüm de kayboldu. Korkunç bir makine çalışıyordu sanki. Adam da oğlu gibi bunu anlıyordu. Bu acayip ve sarsıcı gerçeği... Ve bu makine Baba'nın saatlerinin çoğunun tersine ne geri kalıyordu, ne de ileri gidiyordu. Çok dakikti. </p><p class="calibre1">
«Acaba şimdi yukarıda oturmuş, bizim gitmemizi mi bekliyor?» Bu sözleri yüksek sesle söylemişti ama aslında kendi kendine konuşuyordu. Kapıdaki kilit hem yeniye benziyordu, hem de pahalı bir şeye... Ama adam ikisinden birinin kapıya gerektiği kadar hızla vurduğu taktirde çürük tahtaları kırabileceğinden de emindi... Herhalde Kevin'in durumu onunkinden iyiydi. Bu işi çocuk başarabilirdi. Bay Delevan dalgın dalgın. «Bu kilit, ancak bunu taktığınız kapı </p><p class="calibre1">
kadar sağlamdır,» diye söylendi. «Kimse böyle şeyleri düşünmüyor.» </p><p class="calibre1">
</p><p class="calibre1">
Kevin babasına döndü. Yüz hatları iyice gerilmişti. O anda oğlunun suratı Bay Delevan'ın çok ilgisini çekti. Kendi kendine, kaç baba oğlunun olgunlaştığı </p><p class="calibre1">
zaman nasıl bir erkek olacağını önceden görebilir, diye sordu. Tabii oğlumun suratının hatları her zaman böyle gergin olmayacak. Böyle sinirli de olmayacak o. Tanrım, sakın! Ama Kevin'in ileride nasıl olacağını görebiliyorum. Ve, Tanrım! Çok da yakışıklı olacak! </p><p class="calibre1">
Adam bu karmaşada bir an bu düşüncelere daldı. Pek kısa sürdü bu. Ama John Delevan bu anı hiçbir zaman unutmadı. Onu istediği zaman hemen hatırladı. </p><p class="calibre1">
Kevin boğuk bir sesle, «Şimdi ne yapacağız, baba?» diye sordu. «Ne yapacağız?» </p><p class="calibre1">
«Kapıyı kırmak mı istiyorsun? Bu işte sana uyacağımı söylemeliyim.» </p><p class="calibre1">
«Henüz istemiyorum. Buna gerek kalacağını da sanmıyorum. Bence Baba burada değil...Ama yakınlarda bir yerde.» </p><p class="calibre1">
Adam, bunu bilemezsin, diye düşündü. Hatta böyle bir şeyi düşünemezsin bile. </p><p class="calibre1">
Ama oğlu düşünüyordu işte! Ve Delevan, Kevin'in yanılmadığına da inanıyordu. </p><p class="calibre1">
Baba Merrill'e oğlu arasında bir tür bağ oluşmuştu. Adam kendi kendine, bir tür bağ mı? dedi. Ciddi ol biraz... Bu bağın nasıl bir şey olduğunu pekâlâ </p><p class="calibre1">
biliyorsun. Bu da içerideki çengelden sallanan o kahrolasıca fotoğraf makinesi. </p><p class="calibre1">
Bu olay devam ettikçe adam da gizli bir makinenin çalıştığını seziyordu. Ve bu durum onu gitgide rahatsız ediyordu. Makinenin duygusuz, düşüncesiz dişlileri çatırdayarak dönüyordu. </p><p class="calibre1">
Bay Delevan, fotoğraf makinesini kır, diye kendi kendisine emretti. 0 bağı da kopar böylece. Sonra oğluna baktı. «Bundan emin misin, Kev?» </p><p class="calibre1">
«Arka tarafa gidelim. Oradaki kapıyı deneyelim.» </p><p class="calibre1">
«Avlunun bir kapısı var. Baba Merrill onu kilitledi herhalde.» </p><p class="calibre1">
«Belki üzerinden atlayabiliriz.» </p><p class="calibre1">
Bay Delevan, «Pekâlâ,» diyerek oğlunun peşi sıra Emporium Galorium'un önündeki basamaklardan indi. Kevin'le birlikte yandaki geçide giderken bir taraftan da kendi kendisine çıldırıp çıldırmadığını soruyordu. </p><p class="calibre1">
Ama avlunun kapısı kilitli değildi. Nedense Baba bunu yapmayı unutmuştu. </p><p class="calibre1">
Bay Delevan, kapının üzerinden atlama fikrini beğenmemişti aslında. Belki bunu yapmaya çalışırken yuvarlanacak, o arada orasını burasını da yaralayacaktı. Ama bu açık kapı da hiç hoşuna gitmedi. Fakat yine de Kevin'le birlikte o kapıdan Baba'nın arka avlusuna girdi. Ağaçlardan düşen sarı yapraklar bile buraya hoş </p><p class="calibre1">
bir hal verememişlerdi. </p><p class="calibre1">
Kevin, Baba'nın oraya attığı ama sonradan toplayıp çöpçülere vermek zahmetine katlanmadığı türlü eşyanın oluşturduğu tepeciklerin arasından geçti. Babasıyla, Kevin üzerinde fotoğraf makinesini kırdığı tahtanın yanına geldiler. Tam o sırada Baba Merrill bir blok yanda, Bayan Althea Unden'in arka bahçesinden, Mulberry Sokağı'na çıkıyordu. Kurt Çenesi Kereste Şirketi'ne varıncaya kadar bu yoldan inecekti. Şirketin kâğıt hamuru taşıyan kamyonları çoktan Batı Maine yollarında ilerliyorlardı. Bölgedeki gitgide azalan sert tahtalı ağaçların arasında elektrikli testerenin iniltisi duyulmaya çoktan başlamıştı. Altı </p><p class="calibre1">
buçuktan beri yani. Ama şimdi on beş dakika ilerideki şirketin ana bürolarına saat dokuza kadar kimse gelmeyecekti. Kereste şirketinin küçücük arka avlusunun gerisinde yüksek bir tahta perde vardı. Bir de kapı açılmıştı. Ve kapı her zaman kilitli oluyordu. Ama Baba'da anahtar vardı. Kapıyı açacak ve böylece kendi arka avlusuna girecekti. </p><p class="calibre1">
Kevin, o kalın tahtaya bakıyordu. Bay Delevan oğlunun bakışlarını izledi. </p><p class="calibre1">
Kahretsin, ne oluyor, diye sormak için ağzını açtı. Sonra da kapattı. Kevin'in yardımı olmadan da neler olduğunu anlamaya başlamıştı. Kafasında böyle düşünceler olması doğru bir şey değildi. Normal bir şey sayılmazdı bu. Adam acı </p><p class="calibre1">
deneyimleri sonunda insanın içinden geldiği gibi davrandığında yanlış kararlar verdiğini ve hazırlanmadan harekete geçtiğini öğrenmişti. Bay Delevan, daha kısa bir süre önce oğluna, bu acı dersi öğrenmesinde Reginald Marion 'Baba' </p><p class="calibre1">
Merrill'in de önemli bir rol oynadığını anlatmıştı. Ama artık hiçbir şeyi önemseyecek halde değildi. Yalnızca bütün bunlar sona erdiği zaman yine mantıklılar gurubuna girebileceğini umuyordu. Tabii bunu kendi kendisine bu biçimde açıklamıyordu, o da başka. </p><p class="calibre1">
Delevan önce parçalanmış bir Polaroid fotoğraf makinesinden geri kalan şeylere baktığını sandı. Ama bunun nedeni kafasıydı. Beyni olayın tekrarlandığını </p><p class="calibre1">
düşünerek durumu mantıklı bir hale sokmaya çalışıyordu. Aslında tahtanın üzerinde ve etrafında yatan parçaların fotoğraf makinesiyle ilişkileri olmadığı </p><p class="calibre1">
belliydi. Bütün bu parçalar ve dişliler ancak bir saate ait olabilirlerdi. Sonra adam küçük guguk kuşunu gördü ve saatin ne tür bir şey olduğunu da anladı. </p><p class="calibre1">
Delevan oğluna, «Tanrı aşkına, Baba neden bir guguklu saati buraya getirdi?» </p><p class="calibre1">
diye sormak için ağzını açtı. «Niçin onu balyozla parça parça etti?» Ama sonra bu soruları düşündü. Ve oğluna bir şey sormasına gerek olmadığına da karar verdi. Bu soruların cevaplarını bulmaya başlıyordu. Aslında bunu hiç </p><p class="calibre1">
istemiyordu. Çünkü Bay Delevan'a göre bu müthiş bir çılgınlığın habercisi gibiydi. Ama bunun da önemi yoktu. Çünkü cevaplar yine de kafasının içinde belirmeye başlıyorlardı. </p><p class="calibre1">
Guguklu saati bir yere asman gerekir. Çünkü bunun altında ağırlıklı sarkaçlar vardır. Peki, saati nereye asarsın? Ah tabii ki bir çengele. </p><p class="calibre1">
Belki de duvardan uzanan bir çengele. </p><p class="calibre1">
Kevin'in Polaroid fotoğraf makinesinin asılı olduğu çengele benzeyen bir kancaya. </p><p class="calibre1">
Bay Delevan konuşmaya başladı. Sesi sanki çok uzaklardan geliyordu. «Kahretsin! </p><p class="calibre1">
Nesi var onun, Kevin? Bu adam iyice çıldırdı mı yoksa?» </p><p class="calibre1">
Çocuk, «Durup dururken çıldırmadı,» diye açıkladı. Başını eğmiş, kalın tahtanın üzerindeki saat parçalarına bakıyordu. Onun da sesi yine çok uzaklardan geliyormuş gibiydi. «Onu çıldırttılar. Daha doğrusu Baba Merrill'i o fotoğraf makinesi çıldırttı!» </p><p class="calibre1">
Bay Delevan, «O makineyi parçalamalıyız,» dedi. Sözlerini bitirince sesi sanki uzun süre kulaklarında yankılandı. </p><p class="calibre1">
Çocuk, «Hemen olmaz,» diye cevapladı. «Önce mağazaya gitmeliyiz. Özel satış </p><p class="calibre1">
var.» </p><p class="calibre1">
«Özel satış mı? Ne sa...» </p><p class="calibre1">
Kevin, babasının koluna dokundu. Adam ona baktı. Çocuk başını kaldırmıştı. Bu haliyle ormanın yandığını sezen bir geyiğe benziyordu. O anda yakışıklılıktan da öteydi görünüşü. Adeta ilahiydi. Ölüm saati yaklaşmış genç bir şaire benziyordu. </p><p class="calibre1">
Delevan telaşla sordu. «A/e?» </p><p class="calibre1">
«Bir şey duydun mu?» Kevin'in dikkatli tavırları yerini kuşkuya bırakıyordu. </p><p class="calibre1">
Delevan, «Sokaktan bir araba mı geçti?» dedi. Sonra da birdenbire kendi kendine, ben oğlumdan kaç yaş büyüğüm, diye sordu. Yirmi beş yaş mı? Tanrım! Artık olgun bir insan gibi davranmamın zamanı gelmedi mi? </p><p class="calibre1">
O tuhaf halden kurtulmaya, etkisinden sıyrılmaya çalıştı. Olgun bir insan olduğunu düşündü. Ama tutumu tıpkı yırtık pırtık bir paltoyu giymeye çalışmaya benziyordu. </p><p class="calibre1">
«Sence gerçekten sokaktan bir araba mı geçti, baba?» </p><p class="calibre1">
«Evet... Kevin, sinirlerin çok gerildi. Kendine hâkim olmaya çalış. Yoksa...» </p><p class="calibre1">
Yoksa ne? Bay Delevan ne demek istediğini anlayarak titrek bir sesle güldü. </p><p class="calibre1">
«Yoksa ikimizin de tavşan gibi kaçmasına neden olacaksın.» </p><p class="calibre1">
Kevin bir an babasına düşünceli düşünceli baktı. Sanki derin bir uykudan uyanıyordu. Ya da trans halindeyken kendisine geliyordu. Sonra başını salladı. </p><p class="calibre1">
«Haydi, gel.» </p><p class="calibre1">
«Kevin, neden? Ne istiyorsun? Belki de Baba Merrill yukarıda, kapıyı bilerek açmıyor...» </p><p class="calibre1">
«Sana bunu oraya gittiğimiz zaman söylerim. Haydi gel.» Çocuk babasını süprüntü </p><p class="calibre1">
dolu avludan adeta sürükleyerek geçide çıkardı. </p><p class="calibre1">
Kaldırıma ulaştıklarında Bay Delevan, «Kevin,» dedi. «Niyetin kolumu koparmak mı? Yoksa başka bir düşüncen mi var?» </p><p class="calibre1">
Çocuk, «Baba Merrill oradaydı,» diye açıkladı. «Saklanmıştı. Bizim gitmemizi bekliyordu.» </p><p class="calibre1">
«O saklanmış...» Bay Delevan durakladı. Sonra yeniden çabaladı. «Şey... Öyle olduğunu kabul edelim. Yani çıkış noktası olarak. Geri dönüp o alçağı </p><p class="calibre1">
yakalamamız gerekmez mi?» Bir an durdu sonra da aklına yeni geldiği için sordu. </p><p class="calibre1">
«Neredeydi o?» </p><p class="calibre1">
«Tahta perdenin öteki tarafında.» Kevin'in gözlerinde tuhaf bir ifade belirmişti. Bu gözler yerlerinden uğrayarak uçacaklardı sanki. Bu durum Bay Delevan'ı gitgide daha endişelendiriyordu. Oğlu, «O işini görmüş bile,» diye ekledi. «Gidip ihtiyacı olan şeyi almış. Acele etmemiz gerekiyor.» </p><p class="calibre1">
</p><p class="calibre1">
Çocuk, kaldırımdan inmişti. Meydanın karşı tarafına geçerek La Verdiere'e gitmek niyetindeydi. Bay Delevan elini uzatıp oğlunu kolundan yakaladı. Otobüse biletsiz binmeye kalkışan bir yolcuyu yakalayan bir biletçi gibi. «Kevin, sen neden söz ediyorsun?» </p><p class="calibre1">
Ve Kevin o zaman Bay Delevan'ı iyice sarsan bir şey söyledi. Babasına baktı ve söyledi bunu. «O geliyor, baba. Lütfen. Benim için bir ölüm kalım meselesi bu.» </p><p class="calibre1">
Adama yalvarırcasına baktı. Rengi uçmuştu. Gözleri yine ipiriydi. «Köpek geliyor. Dükkânın kapısını kırarak içeri girmenin ve fotoğraf makinesini almanın bir yararı olmayacak. Artık bu olay bunu çoktan aştı. Lütfen bana engel olma. </p><p class="calibre1">
Lütfen beni uyandırma. Hayatım sözkonusu.» </p><p class="calibre1">
Bay Delevan, kafasının içine usulca sızan bu deliliğe karşı koymak için son kez çabaladı... Sonra da boyun eğdi. «Haydi, gel.» Oğlunun koluna girerek çocuğu adeta meydana doğru sürükledi. «Ne gerekiyorsa onu yapalım, olsun bitsin.» Bir an durdu. «Yeteri kadar zamanımız var mı, oğlum?» </p><p class="calibre1">
Kevin, «Emin değilim...» dedi. Sonra da istemeye istemeye ekledi. </p><p class="calibre1">
«Sanmıyorum...» </p><p class="calibre1">
 </p><p class="calibre1">
17 </p><p class="calibre1">
 </p><p class="calibre1">
Baba Merrill, tahta perdenin arkasında bekledi. Bir budak deliğin, den Delevan'ları gözetliyordu. Tütün paketini arka cebine sokmuş, elleri de boş </p><p class="calibre1">
kalmıştı. Bu yüzden şimdi yumruklarını sıkıp sıkıp açabiliyordu. Sıkıp sıkıp açıyordu. </p><p class="calibre1">
Kafası, babayla oğula, «Benim evimde, benim avlumdasınız,» diye fısıldıyordu. </p><p class="calibre1">
Kafasının öldürme gücü olsaydı ondan da yararlanacak, iki Delevan'ı birden öldürüverecekti. «Benim yerime/esiniz! Kahretsin! Benim evimde, benim avlumdasınız!» </p><p class="calibre1">
Aslında polis çağırmalı, dünyayı o Castle View'lu kibar kafalarınıza geçirmeliyim. İşte yapmam gereken bu. Size dünyanın kaç bucak olduğunu öğretmeliyim. </p><p class="calibre1">
Baba Merrill aslında bunu da yapacaktı. Ama çocuk o parçalanmış fotoğraf makinesinin yanında duruyordu. İki hafta önce Baba'nın yardımıyla kırdığını </p><p class="calibre1">
sandığı Polaroid Sun 660'ın. Tabii bir yalan uydurup idare edebilirim. Ama bu kenttekilerin benim hakkımda neler düşündüklerini çok iyi biliyorum. Şerif Pangborn'un, Keton'ın, diğerlerinin. Onlar beni aşağılık buluyorlar. Hakkımda düşündükleri bu. Benim için, 'Süprüntü,' diyorlar. </p><p class="calibre1">
Tabii başları derde girinceye ve çabuk para bulmaları gerekinceye kadar. Başları </p><p class="calibre1">
sıkışınca durum değişiyor. </p><p class="calibre1">
Baba yine yumruklarını sıkıp sıkıp açıyordu. Sıkıp sıkıp açıyordu... </p><p class="calibre1">
Babayla oğul avluda konuşuyorlardı. Ama Merrill onları dinlemek zahmetine girmedi. Kafası öfkesinden alevler saçan bir demirci ocağına dönmüştü. Şimdi durmadan, benim evimde ve benim avlumdalar, diye tekrarlıyordu. Ama bu konuda hiçbir şey yapamıyorum! Kahretsin! Benim evimde ve benim avlumdalar ama ben hiçbir şey yapamıyorum! Kahrolsunlar! Kahrolsunlar! </p><p class="calibre1">
Sonunda baba-oğul oradan ayrıldılar. Baba Merrill avlunun kapısının paslı </p><p class="calibre1">
menteşelerinin gıcırtısını duyduğu zaman hemen anahtarını çıkardı. Tahta perdedeki kapıyı açtı. İçeriye süzüldü ve avludan koşarak geçti. Dükkânın arka kapısına gitti. Yetmişindeki bir insandan beklenmeyecek bir hız ve çeviklikle koşmuştu. Ama bir elini sağ bacağının üzerine dayamıştı. Romatizma ağrıları </p><p class="calibre1">
tutmuş gibi. Aslında Baba'nın ağrı sızı hissettiği yoktu. Yalnızca anahtarlarının ve para çantasının şıngırdamasını istemiyordu, hepsi o kadar. </p><p class="calibre1">
Sonuçta Delevan'lar hâlâ orada olabilirlerdi. Belki de Merrill'in göremeyeceği bir yere gizlenmişlerdi. Eğer öyleyse bu Baba'yı hiç de şaşırtmayacaktı. </p><p class="calibre1">
Kokarcalarla iş yaptığın zaman onların etrafı kokutmalarına da şaşmazsın. </p><p class="calibre1">
Baba Merrill, anahtarlarını cebinden çıkarırken şangırdadılar. Ses hafifti ama yaşlı adama pek yüksekmiş gibi geldi. Baba telaşla sola doğru baktı. O piç </p><p class="calibre1">
kurusunun koyuna benzeyen suratını göreceğinden emindi. İhtiyar adamın korkuyla gülümseyen dudakları iyice gerildi. Ama o tarafta hiç kimse yoktu. </p><p class="calibre1">
Henüz yani... </p><p class="calibre1">
Baba, uygun anahtarı bularak kilide soktu. Kapıyı açarak içeri girdi. Ama kanadı </p><p class="calibre1">
fazla itmemeye dikkat etmişti. Çünkü fazla açıldığı zaman çok gıcırdıyordu. </p><p class="calibre1">
</p><p class="calibre1">
Yaşlı adam içeride kapıyı arkasından kapayarak, öfkeli bir hareketle sürgüyü </p><p class="calibre1">
sürdü. Emporium Galorium'a gitti. Bu gölgeli yerde kendisini daha rahat hissediyordu. Eski eşya yığınlarının arkasındaki dar açıklıkları uykusunda bile bulabilirdi... Zaten öyle de yapmıştı ama bunu, diğer pek çok şey gibi unutmuştu. </p><p class="calibre1">
Dükkânın ön tarafına yakın bir yerde, küçük bir yan pencere vardı. Camı kirli bu pencere Delevan'ların izinsiz arka avluya girmek için kullandıkları dar yan geçide açılıyordu. Ayrıca buradan kaldırım ve meydanın bir kısmı da gözüküyordu. </p><p class="calibre1">
Baba, loş dükkâna müzelere özgü tozlu kokusunu yayan eski ve yararsız dergilerden oluşan yığınların arasından geçerek pencereye gitti. Geçide baktı. </p><p class="calibre1">
Orası boştu. Sağa bir göz attığı zaman Delevan'ların bandonun çaldığı yüksekçe yerin hemen aşağısından karşıya geçtiklerini gördü. Kirli ve kötü cam yüzünden baba oğul suda yüzüyorlarmış gibi gözüküyorlardı. Baba Merrill, Delevan'ları </p><p class="calibre1">
onlar gözden kayboluncaya kadar izlemedi. Babayla oğulu daha iyi görmek için ön cama da gitmedi. Bay Delevan'la Kevin'in La Verdiere'e gittiklerini tahmin ediyor. du. Buraya da geldiklerine göre mağazada Merrill hakkında sorular soracaklardı. O tezgâhın arkasında bekleyen küçük fahişe onlara ne söyleyebilirdi? Mağazaya gelip gittiğini tabii. Başka? </p><p class="calibre1">
İki kese tütün aldığını. </p><p class="calibre1">
Baba gülümsedi. «Herhalde beni bu yüzden asacak değiller.» </p><p class="calibre1">
 </p><p class="calibre1">
Yaşlı adam bir kesekâğıdı bularak arka avluya çıktı. Kalın tahtaya doğru giderken bir an durup düşündü. Sonra geçide açılan kapıya gidip kitledi. Bir kere dikkatsizlik etmişti. Ama bu her zaman dikkatsizce davranacağı anlamına gelmiyordu. </p><p class="calibre1">
Baba Merrill, kalın tahtanın yanında durarak iyice kırılmış olan Polaroid fotoğraf makinesinin parçalarını topladı. Mümkün olduğu kadar hızlı davrandı ama hata yapmamaya da çalıştı. </p><p class="calibre1">
Yaşlı adam küçücük kıymık gibi parçalar dışında her şeyi topladı. Polis laboratuvarından birkaç uzman belki orada kalan parçalarından bazılarını </p><p class="calibre1">
tanımlayabilirdi. Baba, televizyonda polis programlarını çok seyretmişti. Yani videoda porno filmleri seyretmediği zamanlar. Dedektif dizilerinde uzmanlar suç </p><p class="calibre1">
işlenen yeri küçük fırçalar ve elektrikli süpürgelerle tarıyorlardı. Hatta bazı </p><p class="calibre1">
parçaları cımbızla bile alıyorlardı. Ama Castle Rock Şerifi'nin bürosunda öyle timler yoktu. Ve Baba, Şerif Pangborn'un Eyalet Polisini uzmanlarını göndermesi için ikna edebileceğini de sanmıyordu. Tabii şerif onlara başvurması için kandırıldığı takdirde. Sonuç olarak bu yalnızca basit bir hırsızlık olayıydı. </p><p class="calibre1">
Bir fotoğraf makinesini çalmıştı, işte o kadar. Ve Delevan'lar onu hırsızlıkla suçladıkları zaman herkes onların çıldırdığını sanırdı. </p><p class="calibre1">
Baba Merrill avluda etrafına bir göz attıktan sonra dükkâna girdi. Kilitli çekmesini açarak, kesekâğıdını içine koydu. Çekmeyi tekrar kilitledi ve anahtarı </p><p class="calibre1">
da cebine attı. </p><p class="calibre1">
«Eh, her şey yolunda sayılır.» Baba'nın, Araştırma İzni diye tanımlanan belge konusunda da bilgisi vardı. Delevan'ların Şerifi, Bölge Mahkemesi' ne başvurarak öyle bir izin çıkarttırması için ikna etmeleri hiç de kolay olmayacaktı. </p><p class="calibre1">
Pangborn böyle bir deliliğe kalksa bile o sırada lanet olasıca fotoğraf makinesinin parçaları çoktan ortadan kalkmış olacaktı. Tabii kırık parçaları şu ara atmaya kalkışmak, onları çekmede saklamaktan daha tehlikeliydi. Delevan'lar o sırada döner ve onu suç üstü yakalayabilirlerdi. En iyisi beklemekti. </p><p class="calibre1">
Çünkü onlar geri geleceklerdi. </p><p class="calibre1">
Baba Merrill kendi adını nasıl biliyorsa, bunu da öyle biliyordu. </p><p class="calibre1">
İleride, bütün gürültü ve patırtı sona erdikten sonra belki çocuğa gidecek ve ona, evet, haklısın, diyecekti. Düşündüklerinin hepsini de yaptım. Neden artık bu olayı unutmuyor ve birbirimizi tanımaya çalışmıyoruz? Ha, buna ne dersin? </p><p class="calibre1">
Bunu yapacak durumdayız. Böyle düşünmeyebilirsin. Yani başlangıçta. Ama pekâlâ </p><p class="calibre1">
dost olabiliriz. Çünkü... fotoğraf makinesini kırmak istedin. Onun tehlikeli bir şey olduğunu düşünüyordun. Bense fotoğraf makinesinin parçalanmasını istemedim. </p><p class="calibre1">
Çünkü onun değerli olduğuna inanıyor ve satmayı düşünüyordum. Sonunda senin haklı, benim de haksız olduğum ortaya çıktı. Benden intikamını aldın sayılır. </p><p class="calibre1">
Bundan daha fazlasına ihtiyacın yok ki. Beni daha iyi tanısaydın bunun nedenini de anlardın. Bu kentte bu sözleri söylediğim kimse pek yok. Yani şunu demek istiyorum... yanıldığımı itiraf etmek hoşuma gitmiyor. Ama bu da önemli değil. </p><p class="calibre1">
Yanıldığım zaman bunu itiraf edecek güçte bir insan olduğumu sanıyorum. Bu beni ne kadar sarsarsa sarssın! Sonunda, senin başlangıçta istediğin şeyi yaptım, oğlum. Sonunda aynı noktaya vardık. Onun için artık geçmişi unut-malıyız. </p><p class="calibre1">
Hakkımda ne düşündüğünü biliyorum. Senin hakkında ne düşündüğümü de. ikimizin de birbirine bayıldığı yok. Ama bu da önemli sayılmaz. Öyle değil mi? O lanet olasıcı fotoğraf makinesi ortadan kalktığı için ikimiz de seviniyoruz. O halde bu olayı unutalım. </p><p class="calibre1">
Ama Baba bunu daha sonra yapacaktı. Ama belki... Şu ara böyle bir şeye kalkışmak hiç doğru olmazdı. Babayla oğulun sakinleşmeleri için zaman gerekliydi. Şu anda Delevan'lar onun etlerini memnunlukla koparacak kadar öfkeliydiler. Tıpkı o... </p><p class="calibre1">
(Resimdeki köpek gibi...) </p><p class="calibre1">
Neyse... Önemli olan babayla oğul geri döndükleri zaman bir bebek kadar masummuş </p><p class="calibre1">
gibi tavırlar takınmaktı. </p><p class="calibre1">
Çünkü onlar geri geleceklerdi. </p><p class="calibre1">
Ama bunun da zararı olmayacaktı. Bu önemli değildi çünkü... </p><p class="calibre1">
Baba, «Çünkü her şey kontrol altında,» diye fısıldadı. «Söylemek istediğim bu.» </p><p class="calibre1">
Baba Merrill, sokak kapısına gitti. «Kapalı» levhasını çevirdi. Ardından hemen eski haline getirdi. Levhada şimdi yine «Kapalı» yazılıydı ama ihtiyar adam bunu yaptığının farkında değildi. Bu hareketini daha sonra da hatırlamayacaktı. </p><p class="calibre1">
Pekâlâ... Bu bir başlangıçtı. Şimdi?... Sanki bu sıradan bir günmüş gibi davranmalıyım. Delevan'lar geldiği zaman çok şaşırmış gibi tavır takınmalıyım. </p><p class="calibre1">
Gözleri öfke saçarken, 'Siz neden söz ediyorsunuz?' demeliyim... Masum masum. </p><p class="calibre1">
Delevan'lar yalnız da gelebilir, yanlarında şerifle de... O sırada yapacağım en normal iş ne olabilir? </p><p class="calibre1">
Babanın gözleri, bir ay ya da altı hafta önce Sebago'daki satıştan aldığı güzel dolabın yanındaki duvarda, çengele asılı olan guguklu saate ilişti. Pek de güzel bir saat değildi bu. Herhalde biri hesaplı davranmak isteğiyle, kutuların üzerindeki kuponları toplamış ve karşılığında bu saati almıştı. Ama Baba bu saati biraz tamir edebileceğini sanıyordu. Böylece bir süre çalışır. Ben de onu bir-iki ay sonra buraya kayak yapmaya gelen gençlere satarım. Kulübelerinde saate ihtiyaçları olan birilerine. Çünkü Baba'nın o gençlere daha önce ucuza sattığı saat çoktan bozulmuştu. Ve bu gençler, ucuza alınacak bir şeyin çözüm değil, yeni bir problem olduğunu anlayamıyorlardı. Belki de hiçbir zaman anlayamayacaklardı. </p><p class="calibre1">
Evet... Baba Merrill şimdi çalışma masasının başına geçecek ve o saatle ilgilenecekti. Onu çalıştırıp çalıştıramayacağını anlayacaktı. Delevan'lar döndükleri zaman da onun saatle uğraştığını göreceklerdi. Hatta belki o sırada dükkânda birkaç müşteri de olurdu. Onlar da etrafta dolaşırlardı. Tabii aslında müşteri olması şart değildi. Önemli olan sahnelerin nasıl gözükeceğiydi. O </p><p class="calibre1">
gizlisi saklısı olmayan biri gibi davranacaktı. Sıradan bir günde, sıradan işlerini yapan biri gibi. </p><p class="calibre1">
Baba duvara doğru giderek, guguklu saati aldı. Sarkaçları birbirlerine karıştırmamaya dikkât ediyordu. Yaşlı adam bir şarkı mırıldanarak saati çalışma masasına götürdü. Oturdu, arka cebini yokladı. Yeni tütün almıştı. Bu da iyiydi. </p><p class="calibre1">
Baba, çalışırken pipomu da tüttüreceğim, diye düşündü. </p><p class="calibre1">
 </p><p class="calibre1">
18 </p><p class="calibre1">
 </p><p class="calibre1">
Kevin'le babası La Verdiere'e girerlerken Bay Delevan hâlâ itiraz ediyordu. </p><p class="calibre1">
«Onun buraya geldiğinden emin olamazsın, Kevin!» </p><p class="calibre1">
Çocuk babasına aldırmayarak doğruca Molly Durham'ın arkasında durduğu tezgâha gitti. Kadının midesindekileri çıkarma isteği geçmişti. Şimdi kendisini daha iyi hissediyordu. Artık bütün olay ona biraz gülünç de geliyordu. </p><p class="calibre1">
Ama Kevin, hatları gerilmiş, bembeyaz yüzüyle karşısında belirdiği zaman Molly de insanın her şeyden korkabileceğini anladı. Hatta gülünç şeylerden bile. </p><p class="calibre1">
Çocuk, «Baba Merrill buradaydı sanırım,» dedi. «Ne satın aldı?» </p><p class="calibre1">
Bay Delevan atıldı. «Lütfen oğlumun kusuruna bakma. O kendisini pek de iyi...» </p><p class="calibre1">
Sonra Molly'nin suratındaki ifadeyi farkederek durakladı. Kadın fabrikada bir işçinin makineye kolunu kaptırmasına tanık olmuş gibiydi. </p><p class="calibre1">
Molly, «Ah,» dedi. «Ah, Tanrım!» </p><p class="calibre1">
</p><p class="calibre1">
Kevin, «Baba film mi aldı?» diye sordu. </p><p class="calibre1">
Molly güç duyulacak bir sesle, «Nesi var onun?» dedi. «içeri girdiği an bir derdi olduğunu anladım. Nedir bu? Bir şey mi yaptı?» </p><p class="calibre1">
John Delevan, Tanrım, diye düşündü. Baba gerçekten BİLİYOR öyleyse! Demek her şey doğru? Adam o anda kahramanca bir karar da verdi. Artık kendisini oğlunun ellerine bırakacaktı. </p><p class="calibre1">
Kevin ısrar etti. «Film aldı değil mi? Polaroid film.» </p><p class="calibre1">
«Evet.» Molly'nin suratı bembeyaz kesilmişti. O sabah sürdüğü allık leke gibi duruyordu. «O... öyle... öyle tuhaftı ki. Konuşan bir bebekten farksızdı. Neyi var onun? Ne...» </p><p class="calibre1">
Ama çocuk hızla babasına dönmüştü. «Bana bir fotoğraf makinesi gerekli. Hemen şimdi. Bir Polaroid Sun 660. Burada onlardan var. Hatta özel satışa bile başlamışlar. Görüyor musun?» </p><p class="calibre1">
Bay Delevan verdiği karara rağmen yine de son mantık parçacıklarına sıkıca sarılmaya çalıştı. «Neden...» diyecek oldu. Ama Kevin onu susturdu. </p><p class="calibre1">
Çocuk, «Nedenini BİLMİYORUM!.» diye haykırdı. Ve Molly Durham inledi. Şu anda kusmayı istemiyordu. Kevin Delevan'in hali korkutucuydu. Yine de pek o kadar dehşet verici değildi. Kadın şu anda evine gitmek, yatağına girerek örtüyü </p><p class="calibre1">
tepesine kadar çekmek istiyordu. </p><p class="calibre1">
Kevin kararlıydı, «Fotoğraf makinesi gerekli, baba! Ve zaman da sona ermek üzere!» </p><p class="calibre1">
Bay Delevan titreyen eliyle cüzdanını çıkardı. «Bana o fotoğraf makinelerinden birini verin.» Kevin'in o tarafa doğru atılmış olduğunu farkında bile değildi. </p><p class="calibre1">
Molly, kendisininkine hiç benzemeyen titrek bir sesin, «Makinelerden birini alıverin,» dediğini duydu. </p><p class="calibre1">
 </p><p class="calibre1">
19 </p><p class="calibre1">
 </p><p class="calibre1">
Baba Merrill, meydanın karşı tarafında Kevin'in fotoğraf makinesine film taktı. </p><p class="calibre1">
Adam sakin sakin, ucuz bir guguklu saati tamir ettiğine inanıyordu. Makineyi kapattı. Bu yine iniltiye benzeyen o sesi çıkardı. Baba, kahrolasıca guguk kuşunun sanki bademcikleri şişmiş, diye düşündü. Eh, ben onu tedavi edebilirim. </p><p class="calibre1">
Fotoğraf makinesini kaldırdı. </p><p class="calibre1">
Tek gözünü vizöre uydurdu. Düğmeye bastı. Flaş patladı. Yine o hafif inilti duyuldu. Kevin'in fotoğraf makinesi bir resmi dışarıya doğru uzattı. </p><p class="calibre1">
Baba sakin bir memnunlukla, «İşte,» dedi. «Belki seni konuşturmaktan daha da öte bir şey yapabileceğim, guguk kuşu. Yani belki artık şakıyabileceksin de. Tabii söz vermiyorum ama elimden geleni yapacağım.» Kuru dudaklarını gererek güldü ve tekrar düğmeye bastı. </p><p class="calibre1">
FLAŞ parladı. </p><p class="calibre1">
Meydanın ortasına geldikleri sırada John Delevan sessiz beyaz bir ışığın Emporium Galorium'un kirli camlarını aydınlattığını gördü. Işık sessizdi. Ama bunu hafif, kötü bir uğultu izledi. Bu ihtiyar adamın eskici dükkânından geliyordu. Daha doğrusu alttan, toprakların arasından... </p><p class="calibre1">
Kevin, «Koş, baba!» diye bağırdı. «O başladı bile!» </p><p class="calibre1">
Flaş tekrar parlayarak camları aydınlattı. Bunu yine o derin homurtu izledi. </p><p class="calibre1">
Sanki insan beyninin kavrayamayacağı kadar korkunç bir hayvan tekmeyle uykusundan uyandırılıyordu. </p><p class="calibre1">
Bay Delevan duracak halde değildi. Ne yaptığının bite farkında değildi pek. </p><p class="calibre1">
Oğluna, «Bu kadar güçlü ve parlak bir ışık bir Polaroid fotoğraf makinesinin flaşından geliyor olamaz,» demek için ağzını açtı. Ama Kevin koşmaya başlamıştı </p><p class="calibre1">
bile. </p><p class="calibre1">
Bay Delevan da oğlunu izledi. Ne yapmak istediğini pekâlâ biliyordu. Kevin'i yakalayacak ve kavrayamayacağı kadar korkunç şeyler olmadan oğlunu sürükleye sürükleye oradan uzaklaştıracaktı. </p><p class="calibre1">
 </p><p class="calibre1">
20 </p><p class="calibre1">
 </p><p class="calibre1">
Baba'nın çektiği ikinci fotoğraf, birincisini dışarı itti. Fotoğraf masanın üzerine, kimyasal işlem görmüş bir karton parçasından umulmayacak bir gürültüyle düştü. Şimdi köpek bütün kartı kaplamış gibiydi. Ön planda hayvanın o korkunç </p><p class="calibre1">
</p><p class="calibre1">
kafası vardı. Kara çukur gözler, buharlı çıkan, iri dişlerle dolu ağız. Köpek-yaratık hızlanarak makinenin objektifine daha da yaklaşırken, kafatası uzuyor ve bir kurşun biçimini alıyordu. Şimdi sadece parmaklığın tepesi gözüküyordu. </p><p class="calibre1">
Yaratığın omuzlan çerçeveyi dolduruyordu. </p><p class="calibre1">
Kevin'in doğum gününde aldığı kordon boyunbağı çekmede Sun 660'in yanında durmuştu. Şimdi bu da çerçevenin dibinde belirmişti. Güneşin ışınlarında tembel tembel göz kırpıyordu sanki. </p><p class="calibre1">
Baba, tiz ve çatlak bir sesle, «Seni az kalsın yakalıyordum, köpoğlu köpek,» </p><p class="calibre1">
dedi. Işık gözlerini körleştirmişti. Artık ne fotoğraf makinesini görüyordu, ne de köpeği. Bütün gördüğü o sesi çıkmayan guguk kuşuydu. «Kahrol! Şakıyacaksın! </p><p class="calibre1">
Seni öttüreceğim!» </p><p class="calibre1">
FLAŞ patladı. </p><p class="calibre1">
Üçüncü fotoğraf ikincisini yarıktan dışarı çıkmaya zorladı. Bu da dört köşe bir karton parçası değil de, iri bir taşmış gibi masaya düştü. Oradaki eski sumeni delerek masaya çarptı. Etrafa kıymıklar uçuştu. </p><p class="calibre1">
Bu resimde köpeğin kafası daha da 'flu'laşmıştı. Bu etten uzun bir sütuna dönüşmüştü. Bu yüzden üç boyutluymuş gibi gözüküyordu. </p><p class="calibre1">
Fotoğraf makinesinden uzanmış olan üçüncü fotoğrafta köpeğin burnu olmayacak bir biçimde tekrar netleşmişti. Bu olacak gibi değildi. Çünkü artık objektife iyice yaklaşmıştı. </p><p class="calibre1">
Baba, «Kahretsin,» dedi. «Bu hâlâ doğru dürüst işlemiyor.» </p><p class="calibre1">
Polaroid'in düğmesine tekrar bastı. </p><p class="calibre1">
 </p><p class="calibre1">
21 </p><p class="calibre1">
 </p><p class="calibre1">
Kevin, dükkânın basamaklarından koşarak çıktı. Babası ona doğru uzandı ama çocuğun gömleğinin eteğini yakalayamadı. Sendeledi. Ve avuçlarının üzerine düştü. Elleri üst basamaktan ikinciye doğru kaydı ve avuçlarına ince kıymıklar battı. </p><p class="calibre1">
«Kevin!» Bay Delevan başını kaldırarak baktı. Bir an her şeyi o göz kamaştırıcı </p><p class="calibre1">
ışıkta kayboldu sanki. Bu kez homurtu çok daha yüksekti. </p><p class="calibre1">
Kafesinin kırılmak üzere olan çubuklarını iyice zorlayan, kudurmuş bir hayvanın homurtusuydu bu. Bay Delevan Kevin'in başını eğmiş olduğunu gördü. Çocuk tek eliyle gözlerini bu fazla parlak, beyaz ışıktan korumaya çalışıyordu. Sanki o da bir fotoğrafa dönüşmüştü. Vitrin camlarında zikzaklar çizen çatlakların belirdiğini gördü. </p><p class="calibre1">
«Kevin, dikkat...» </p><p class="calibre1">
Cam, dışarıya doğru patlayarak, ışıltılı parçalara ayrıldı. Bay Delevan hemen başını önüne eğdi. Etrafında cam kırıkları uçuşuyordu. Saçlarının arasına dolduklarını hissetti. Yanakları çizildi. Ama cam kırıkları ona da, oğluna da fazla derin bir biçimde saplanmadılar. Parçaların çoğu adeta ufalanmışlardı. </p><p class="calibre1">
Bay Delevan bir çatırtı duyarak, kafasını kaldırdı. Kevin içeri girmişti, artık camsız olan kapıyı omuzlayarak... </p><p class="calibre1">
Adam, «KEVİN!» diye gürledi. «KAHRETSİN!» Ayağa kalktı. Ayakları birbirine dolaştığı için az kalsın tek dizinin üzerine düşüyordu. Sonra sendeleyerek doğruldu ve oğlunun peşinden atıldı. </p><p class="calibre1">
Şu lanet olasıca guguklu saate bir şey olmuştu. Kötü bir şey. </p><p class="calibre1">
Tekrar tekrar çalıp duruyordu. Bu da kötü sayılırdı. Ama hepsi bu kadar değildi. </p><p class="calibre1">
Baba'nın ellerinde ağırlaşmıştı da... Ayrıca fazla ısınmaya da başlamıştı. </p><p class="calibre1">
Baba başını eğerek guguklu saate baktı. Birdenbire dehşetle bağırmaya çalıştı. </p><p class="calibre1">
Ama sanki çene kemiklerini tellerle birbirlerine bağlamışlardı. </p><p class="calibre1">
Yaşlı adam kör olduğunu anlamış ve birdenbire elindekinin hiç de bir guguklu saat olmadığını kavramıştı. </p><p class="calibre1">
Fotoğraf makinesini sıkıca tutan parmaklarını gevşetmeye çalıştı. Ama bunu başaramayacağını dehşetle anladı. Fotoğraf makinesinin etrafındaki çekim alanı </p><p class="calibre1">
daha güçlenmiş gibiydi. Ve bu korkunç şey gitgide kızgınlaşıyordu. Baba'nın parmaklarının arasındaki gri plastikten dumanlar tütmeye başlamıştı. </p><p class="calibre1">
Merrill'in sağ işaret parmağı kırmızı düğmeye doğru yaralı bir sinek gibi sürünmeye başladı. «Hayır...» Yaşlı adam sonra yalvardı. «Lütfen...» </p><p class="calibre1">
</p><p class="calibre1">
Ama parmağı bu haykırışa aldırmadı bile. Kevin kapıyı omuzlayarak içeriye daldığı sırada. Baba'nın parmağı da düğmeye dokundu. Kapıdan yere düşmüş olan cam parçaları çatırdadılar. </p><p class="calibre1">
Baba düğmeye basmadı, körleşmiş olmasına, parmağının yanarak kavrulduğunu hissetmesine rağmen düğmeye basmadığını biliyordu. Ama parmağı düğmenin üzerinde dururken yer çekimi alanının gücü iki, sonra da üç katına çıktı. Merrill, parmağını kaldırarak düğmeden uzaklaştırmaya çabaladı. </p><p class="calibre1">
Sonra karanlıkların arasında çocuğun sesini duydu. Kevin, «At onu elinden!» diye haykırıyordu. «At onu! At!» </p><p class="calibre1">
Baba da haykırdı. «Hayır! İmkânsız!» </p><p class="calibre1">
Kırmızı düğme aşağıya doğru inmeye başladı. </p><p class="calibre1">
Kevin ayaklarını açmış duruyordu. La Verdiere'den yeni aldığı fotoğraf makinesinin üzerine eğilmişti. Telaşla makineye film koymaya çalışıyordu ama bunu başaramıyordu. Sanki bu makine de kalleş bir düşman halini almıştı. </p><p class="calibre1">
Baba Merrill tekrar haykırdı. Ama bu kez bir şey söylemek için değil. Can acısı </p><p class="calibre1">
ve korkuyla haykırmıştı yaşlı adam. Kevin'in burnuna kızgın plastik ve kavrulan etin kokusu geldi. Başını kaldırdı. Polaroid, yaşlı adamın donmuş gibi duran ellerinin arasında eriyordu. Gerçekten eriyordu. Dört köşe biçimi değişiyor, garip kamburumsu bir biçim alıyordu. Nasıl olduysa vizör ve objektif de plastiğe dönüşmüşlerdi. Bunlar da kırılacakları ya da makinenin gitgide biçimsizleşen gövdesinden fırlayacakları yerde karamela gibi uzuyor ve korkunç birer göze dönüşüyorlardı. Tiyatro merkezindeki gözleri andıran bir biçime giriyorlardı. </p><p class="calibre1">
Kızarak sıcak balmumu gibi yumuşamış olan koyu renk plastik Baba'nın parmaklarının ve ellerinin üzerinden akıyor, etlerini oyuyordu. Kevin, o oyukların yanlarından kanlar sızdığını gördü. Masaya damlıyor ve kızgın yağ gibi de cızırdıyorlardı. </p><p class="calibre1">
Babası, çocuğun arkasından, «Film hâlâ paketinde!» diye bağırıp Kevin'in uğradığı felçten kurtulmasını sağladı. «Aç onu! Bana ver!» Bay Delevan uzandı. </p><p class="calibre1">
Az kalsın oğlunu deviriyordu. Üzeri yaldızla sarılı filmi kaptı. Yaldızın ucunu yırtarak filmi çıkardı. </p><p class="calibre1">
Baba bir çığlık attı. «BENİ KURTARIN!» Doğru dürüst söylediği son sözler de bunlar oldu. </p><p class="calibre1">
Bay Delevan, «Çabuk!» diye bağırarak filmi oğlunun eline sıkıştırdı. «Çabuk!» </p><p class="calibre1">
Merrill'in kızgın etleri cızırdıyordu. Sıcak kanlar masaya damlıyordu. Ama artık Baba'nın parmakları ve ellerinin üzerindeki atar damarlar da patladığı için kanlar şakır şakır akıyordu. Eriyerek akan sıcak plastik bir şerit yaşlı adamın bileğini bir bilezik gibi kavradı. Oradaki, yüzeye çok yakın olan damarlar patlayıverdi. Kanlar etrafa sıçradı. </p><p class="calibre1">
Baba bir hayvan gibi uludu. </p><p class="calibre1">
Kevin, filmi yine makineye takmaya çalıştı ama başaramadı. «Kahretsin!» </p><p class="calibre1">
Delevan, «Ters tutuyorsun!» diye bağırdı. Fotoğraf makinesini Kevin'in elinden almaya çalıştı. Ama çocuk ondan uzaklaştı. Adamın elinde oğlunun gömleğinin bir parçası kaldı sadece. </p><p class="calibre1">
Kevin sonunda filmi çevirerek makineye takmayı başardı. </p><p class="calibre1">
Baba yine uludu ve... </p><p class="calibre1">
FLAŞ patladı. </p><p class="calibre1">
 </p><p class="calibre1">
22 </p><p class="calibre1">
 </p><p class="calibre1">
Sanki birdenbire patlayan bir güneşin tam ortasında duruyorlardı. Kevin'in arkasındaki duvar birdenbire iyice pişti ve üzerinde binlerce küçük çatlak belirdi. Çocuğun gölgesinin düştüğü yer dışında. </p><p class="calibre1">
Baba'nın elindeki fotoğraf makinesinin tepesi acayip bir ses çıkararak koptu. </p><p class="calibre1">
Köpek homurdandı. Bu sefer sesi çok belirgin, yüksek ve yakındı. Saatlerin camları parçalandı. Aynalar da öyle. </p><p class="calibre1">
Fotoğraf makinesi bu sefer iniltiyi andıran bir ses çıkarmadı. Mekanizmasından çığlığı andıran bir ses yükseldi. Kulakları tırmalayan, tiz bir ses. Yarıktan zorla çıkan dört köşe kartondan dumanlar fışkırdı. Sonra bu çıkış yarığının etrafı da erimeye başladı. Son resmin parlak yüzeyinde bir hava kabarcığı </p><p class="calibre1">
beliriyordu. Fotoğraf yarığa yapışmış gibiydi. </p><p class="calibre1">
</p><p class="calibre1">
Kevin donmuş gibi sahneyi seyrederken, köpek yine kükredi. Bu kez ses daha hafifti. Ama daha öldürücüydü. Çünkü şimdi gerçek halini alıyor ve yakınlaşıyordu. </p><p class="calibre1">
Eriyen makinenin bir parçası geriye doğru fırlayıp Baba Merrill'in boynuna bir gerdanlık gibi sarıldı. Birdenbire Baba'nın şahdamarı ve karotik arteri patladı, kanlar yukarıya ve etrafa fışkırdı. Baba'nın başı arkaya düştü. </p><p class="calibre1">
Fotoğrafın yüzeyindeki hava kabarcığı büyüdü. Yayılmaya, çıkış yarığında sağa sola dalgalanmaya başladı. Sonra makineyi yararak ikiye böldü. Parçalardan biri bir deste derinin üzerine düşüp orada bir delik açtı. </p><p class="calibre1">
Köpek yine kükredi. Öfkeli, çirkin bir sesti. Yalnızca parçalayıp öldürmeyi düşünen bir yaratığın sesi. </p><p class="calibre1">
Sonra fotoğraf kuyuya atılan taşın hızıyla masaya düştü. </p><p class="calibre1">
Kevin birinin omzunu sıkıca yakaladığını hissetti. Babası boğuk bir sesle, «O ne yapıyor?» diye sordu. «Tanrım! O ne yapıyor, Kevin?» </p><p class="calibre1">
«Doğuyor.» Çocuğun sesi adeta kayıtsızdı. </p><p class="calibre1">
 </p><p class="calibre1">
23 </p><p class="calibre1">
 </p><p class="calibre1">
Baba Merrill, çalışma masasının başında, iskemlesinde ölmüştü. Her zaman saatlerce oturmuştu bu sandalyede. Makineli şeyleri bir süre çalışacak kadar tamir etmiş ve akılsızlara satmıştı. Ya da güneş battıktan sonra içlerinden geldiği gibi davranan ve ihtiyatsızlık eden kimselere borç para vermişti. Baba, gözleri tavana dikili ölmüştü. Bu tavandan kendi kanları yanaklarına ve açık gözlerine akıyordu. </p><p class="calibre1">
Sonra Merrill'in iskemlesi arkası üstü devrildi. Adamın cesedi yere yuvarlandı. </p><p class="calibre1">
Para çantası ve anahtarı sakırdadı. </p><p class="calibre1">
Masada son Polaroid huzursuzca kımıldanmasını sürdürdü. Sonra kenarları </p><p class="calibre1">
yayılmaya başladı. Ve Kevin bilinmeyen, hem canlı ve hem de cansız bir şeyin anlatılamayacak kadar korkunç doğum sancıları yüzünden inlediğini sezdi. </p><p class="calibre1">
Bay Delevan soluk soluğa, «Buradan gitmeliyiz,» diyerek oğlunu çekiştirdi. </p><p class="calibre1">
Adamın gözleri dehşetle irileşmiş, bakışları çılgınlaşmıştı. Şimdi gitgide büyüyerek Merrill'in masasının yarısını kaplamış olan fotoğrafa bakıyordu. Artık bunun resme benzer bir tarafı kalmamıştı. İki yanı ıslık çalmaya çalışan birinin yanakları gibi şişmişti. Otuz santim yüksekliğe erişmiş olan o parlak hava kabarcığı titriyordu. Yüzeyinde acayip, anlatılamayacak renkler birbirlerini kovalıyorlardı. Yüzeyi yağımsı bir maddeyle kaplanmıştı. Çaresizlik ve çılgınca bir açlığı yansıtan o kükreme John Delevan'ın kafasında tekrar tekrar yankılanıyordu. Sanki adamın beynini yaracak ve onun çıldırmasını </p><p class="calibre1">
kolaylaştıracaktı. </p><p class="calibre1">
Kevin babasından uzaklaşırken gömleğinin omzu yırtıldı. Çocuğun sesinde tuhaf bir dinginlik vardı. «Hayır... O zaman peşimizden gelir. Bana, o beni istiyormuş </p><p class="calibre1">
gibi geliyor. Baba'yı isteseydi... onu ele geçirdi bile. Zaten fotoğraf makinesi önce benimdi. Ama artık bu yaratık benimle yetinmeyecek. Seni de yakalayacak. </p><p class="calibre1">
Belki bununla da her şey sona ermeyecek.» </p><p class="calibre1">
Adam, «Bir şey yapamazsın,» diye haykırdı. </p><p class="calibre1">
Kevin, «Hayır,» dedi. «Bir şansım var.» </p><p class="calibre1">
Ve elindeki fotoğraf makinesini kaldırdı. </p><p class="calibre1">
Fotoğrafın yanları, çalışma masasının kenarlarına ulaştı. Ama aşağıya doğru sarkmadı. Yukarıya doğru kıvrılarak yayılmayı sürdürdü. Şimdi tuhaf kanatları </p><p class="calibre1">
andırıyorlardı. Akciğerleri olan ve solumaya çalışan bir çift kanadı. </p><p class="calibre1">
Bir kalp gibi atan biçimsiz şeyin bütün yüzeyi kabarmasını sürdürdü. Düz olması </p><p class="calibre1">
gereken yüzey korkunç bir tümör halini aldı. Yanlarından iğrenç bir sıvı </p><p class="calibre1">
akıyordu. Etrafa kızarmış et kokusuna benzer bir koku yayılıyordu. </p><p class="calibre1">
Artık köpek sürekli kükrüyordu. Kaçmak isteyen bir cehennem yaratığının öfkeli sesiydi bu. Baba Merrill'in saatlerinden bazıları karşı koyuyormuş gibi çalmaya başladılar. </p><p class="calibre1">
Bay Delevan'ın o müthiş kaçma isteği sönmüştü. Şimdi yoğun ve tehlikeli bir halsizlik hissediyordu. Bir tür öldürücü uyku. </p><p class="calibre1">
Kevin, makinenin vizörünü gözüne götürdü. Başarılı olup olmayacağını bilmiyordu. </p><p class="calibre1">
Hayvan da gelmek üzereydi. Bir ölüm makinesiydi bu yaratık. Bir kaplanı olduğu gibi yutacak kadar iri ve vahşi bir şey. Ve bu yaratık onu öldürmek amacındaydı. </p><p class="calibre1">
Yani ilk olarak. Ve köpeği ancak Kevin durdurabilirdi. </p><p class="calibre1">
Kevin, Polaroid'i babasına vermeyi düşündü bir an. Ama sadece bir an. İçindeki bir şey gerçeği biliyordu: Makineyi babasına vermek onu öldürmek ve sonra intihar etmek demek olacaktı. Babası bir şeye inanıyordu. Ama bu da belirgin ve kesin değildi. Bay Delevan kendisini toplayıp sersemlikten kurtulsa bile düğmeye bastığı zaman bir şey olmayacaktı. </p><p class="calibre1">
Makineyi ancak Kevin kontrol edebilirdi. </p><p class="calibre1">
Çocuk öylece bekledi. Vizörden gitgide daha genişleyen fotoğrafa yayılıp yükselen parlak hava kabarcığına bakıyordu. </p><p class="calibre1">
Sonra köpeğin bu dünyaya doğma süreci başladı. Yaratık yine kükrerken çocuğun elindeki makine kurşuna dönüşüp ağırlaştı sanki. Şimdi Polaroid Kevin'in elinde titriyordu. Çocuk terden kayan ellerini açmak ve makinenin yere düşmesine izin vermek istiyordu. Ama yine de sıkıca tutuyordu. Hastaymış gibi çaresizce gülümserken dudakları gerilmiş, dişleri ortaya çıkmıştı. Gözlerine dolan terler bir an her şeyi çift görmesine neden oldular. Çocuk başını geriye atarak saçlarını kaldırdı. Sonra yırtılan kalın bir kumaşınkini andıran bir ses etrafta yankılanırken gözünü tekrar vizöre yaklaştırdı. </p><p class="calibre1">
Hava kabarcığının parlak yüzeyi yarıldı. Kıpkırmızı dumanlar yükseliyordu. </p><p class="calibre1">
Yaratık yine kükredi. Öldürme arzusuyla dolu, öfkeli bir sesti bu. Sonra sönmekte olan yırtık hava kabarcığından sivri dişlerle dolu bir ağız uzandı. </p><p class="calibre1">
Hava kabarcığının üzerindeki zar gibi nesneyi yarıyor, kemiriyor ve çiğniyordu. </p><p class="calibre1">
Saatler hâlâ çalıyorlardı. </p><p class="calibre1">
Bay Delevan oğlunu yakaladı yine. Hem de öyle şiddetle ki, çocuk dişlerini fotoğraf makinesine çarptı. Az kalsın elinden düşürüyordu. Adam, yaratığın korkunç kükremeleri arasında, «Onun fotoğrafını çek,» diye haykırdı. </p><p class="calibre1">
«Fotoğrafını çek! Tabii çekebilirsen... bunu hemen yap. FOTOĞRAFINI ÇEK! Tanrım! </p><p class="calibre1">
Yoksa o...» </p><p class="calibre1">
Kevin babasının elinden kurtuldu. «Hemen olmaz. Hemen, şimdi, o...» </p><p class="calibre1">
Yaratık, Kevin'in sesini duyunca haykırdı. Köpek neredeyse, oradan saldırdı ve fotoğrafın daha da genişlemesine neden oldu. İniltiyle gerilerek yırtıldı. </p><p class="calibre1">
Ve köpek birdenbire o delikten başını uzattı. Kapkara tüyleri birbirine karışmıştı. Gözlerinde çılgınca bir öfke vardı. </p><p class="calibre1">
Ama yaratık vücudunun geri kalan kısmını dışarı çıkaramadı. Oraya takıldı kaldı. </p><p class="calibre1">
Gövdesi deliğin etrafını yırttı. Köpek yine kükredi. Ağzından pis bir sarımsı </p><p class="calibre1">
kırmızı alev fışkırdı. </p><p class="calibre1">
John Delevan bir adım geriledi ve üzerine 'Acayip Hikâyeler ve İnanılmayacak Kainat' ciltleri yığılmış olan bir masaya çarptı. Adam çaresizce kollarını </p><p class="calibre1">
salladı. Sonra masayla birlikte yere devrildi. Köpek yine kükredi. Ve başını </p><p class="calibre1">
ondan umulmayacak bir zarafetle eğerek etrafını sarmış olan o zarımsı şeyi dişleriyle çekiştirdi. Zar yırtıldı. Ağzından fışkıran alevler zarı yakıp küle dönüştürdü. Hayvan yine yukarıya doğru atılmaya çalıştı. Kevin yaratığın boynundaki kordonun artık bir klips değil, Baba Merrill'in piposunun temizlediği kaşık biçimi şeyle tutturulmuş olduğunu farketti. </p><p class="calibre1">
Aynı anda Kevin birdenbire sakinleşti. Babası, kitapların arasından çıkıp ayağa kalkmaya çalışırken korku ve hayretle bağırdı. Ama Kevin ona aldırmadı bile. </p><p class="calibre1">
Babasının sesi sanki çok uzaklardan gelmişti. </p><p class="calibre1">
Vizörle, çırpınarak yukarı çıkan yaratığa bakarken, «Endişelenme, baba,» diye düşündü. «Her şey yolunda. Bunu anlamıyor musun? Her şey düzelebilir... Çünkü </p><p class="calibre1">
taşıdığı tılsım değişti.» </p><p class="calibre1">
«Belki bu resimdeki köpeğin de bir efendisi var. Ve o beni kolay kolay avlayamayacağını anladı. </p><p class="calibre1">
«Belki de o acayip, yeri belirsiz Polaroid kentinde köpek yakalayan biri de var. </p><p class="calibre1">
Yoksa o şişman kadını rüyamda görür müydüm? O şişman kadın bana ne yapmam gerektiğini söyledi. Belki bu işi kendi başına yaptı. Ya da köpek avcısı, kadını, onu görmem ve farketmem için oraya koydu. Ve şişman kadın bana fotoğraf makinem olmadığı takdirde bu yaratıkla başa çıkamayacağımı da söyledi. </p><p class="calibre1">
«Ve şimdi elimde bir fotoğraf makinesi var. Öyle değil mi?» </p><p class="calibre1">
Köpek duraklayarak başını adeta amaçsızca çevirdi... Sonra alev alev yanan bulanık gözlerini Kevin Delevan'a dikti. Kara dudakları geriledi. Bir yaban domuzununkini andıran çarpık dişleri ortaya çıktı. Yaratık ağzını açtı. </p><p class="calibre1">
</p><p class="calibre1">
Boğazından dumanlar çıkıyordu. Köpek öfkeyle, tiz bir sesle uludu. Geceleri Baba'nın dükkânını aydınlatan globlar teker teker kırıldılar ve sinek pisliği içindeki buzlu cam parçaları etrafa saçıldı. Yaratık ileriye doğru atılmaya çalıştı ve aldığı soluklarla kabarıp inen geniş göğsü iki dünyayı birbirinden ayıran zardan çıktı. </p><p class="calibre1">
Kevin, parmağını Polaroid düğmesine götürdü. </p><p class="calibre1">
Köpek yine çabaladı ve ön ayakları zardan kurtuldu. Dev dikenlere benzeyen, kemikten olmuş korkunç mahmuzları hışırtıyla masaya süründü. Yaratık tutunacak bir yer arıyordu. Kalın meşe tahtasından yapılmış masada uzun çizgiler oluştu. </p><p class="calibre1">
Kevin, köpeğin arka ayaklarıyla yere iyice basmaya çalıştığını anladı. Çocuk, yaratığın ancak şu birkaç saniye savunmasız durumda kalacağını biliyordu. Ondan sonra çabalayacak ve masadan uçarcasına atlayacaktı. İçinde çırpındığı delikten kurtulur kurtulmaz bir yıldırım hızıyla hareket edecekti. Aralarındaki uzaklığı </p><p class="calibre1">
bir atılışta kapatacak ve alevli nefesiyle Kevin'in pantolonunu tutuşturacaktı. </p><p class="calibre1">
Ondan sonra da çocuğun barsaklarını deşiverecekti. </p><p class="calibre1">
Kevin sakin sakin, «Şimdi gülümse bakalım, aşağılık yaratık,» dedi. </p><p class="calibre1">
Ve Polaroid'in düğmesine bastı. </p><p class="calibre1">
 </p><p class="calibre1">
24 </p><p class="calibre1">
 </p><p class="calibre1">
Flaş patladı. Işık o kadar parlaktı ki Kevin sonradan buna bir türlü akıl erdiremedi. Hatta ancak hayal meyal hatırlayabildi. Elindeki makine kızarak erimedi. Onun yerine birtakım çatırtılar oldu. Polaroid makinenin objektileri patladı. İçteki yaylar da ya koptu, ya da toz haline geldi. </p><p class="calibre1">
Kevin o beyaz ışıkta köpeğin donmuş gibi durduğunu gördü. Kusursuz, siyah beyaz bir fotoğrafa benziyordu. Başını geriye atmıştı. Dişleri parlıyordu. Artık bunlar sarı değil beyazdılar. Eski kemikler kadar çirkin bir beyaz. Köpeğin şişmiş gözünün kara ve kanlı bebeği o amansız ışık yüzünden iyice irileşmişti. </p><p class="calibre1">
Burnundaki dumanları tüterek akan bir sıvı sıcak lavlar gibi aşağıya doğru kayıyordu. </p><p class="calibre1">
Bu sahne, Kevin'in o zamana kadar gördüğü bütün Polaroid fotoğrafların bir negatifi gibiydi. Ama iki değil de üç boyutluydu. Kevin sanki Medusa'nın kafasına kayıtsızca baktığı için hemen taşlaşmış olan canlı bir yaratığa bakıyordu. </p><p class="calibre1">
Kevin, çatlak bir sesle deli gibi bağırdı, «işin bitti, köpoğluköpek!» Sonra yaratığın donmuş ön bacakları masadan kaydı. Köpek önce ağır ağır, sonra da hızla çıktığı delikte kayboldu. </p><p class="calibre1">
Çocuk şaşkın şaşkın, koşup o deliğe baksaydım ne olurdu, diye düşündü. O evi, parmaklığı, el arabasını süren adamı görür müydüm? O, sisli gökyüzündeki bir delikten kendisini süzen deve irileşmiş gözlerle, şaşkın şaşkın bakar mıydı? O </p><p class="calibre1">
dünya beni içine çeker miydi? Ne olurdu? </p><p class="calibre1">
Ama çocuk onun yerine fotoğraf makinesini yere atarak ellerini yüzüne götürdü. </p><p class="calibre1">
Sahnenin sonunu yalnızca yerde yatan John Delevan gördü: Çarpılmış, ölü zarın büzüldüğünü, deliğin etrafında önemsiz bir çerçeve oluşturduğunu, sonra da aşağıya düştüğünü... </p><p class="calibre1">
Etrafta tuhaf bir ses yankılandı. Bu önce bir iç çekişi andırırken, sonra içinde su kaynayan bir çaydanlığın tiz sesine dönüştü. </p><p class="calibre1">
Ve delik kayboldu. Sanki hiç var olmamıştı. </p><p class="calibre1">
Bay Delevan titreyerek ağır ağır ayağa kalktı. Delikten kaçan havanın masadaki sumeni ve ihtiyar adamın çektiği fotoğrafları birlikte sürüklemiş olduğunu gördü. </p><p class="calibre1">
Oğlu odanın ortasında duruyordu. Elleriyle yüzünü örtmüş ağlıyor du. </p><p class="calibre1">
Bay Delevan usulca, «Kevin...» diyerek oğlunu kucakladı. </p><p class="calibre1">
Kevin gözyaşları arasında, «Onun fotoğrafını çekmem gerekiyor du,» diye açıkladı. «Yaratığı ancak bu biçimde başımızdan atabilirdik. 2 iğrenç köpeğin fotoğrafını çekmek zorundaydım... İşte anlatmak istediğim buydu!» </p><p class="calibre1">
«Evet,» Bay Delevan oğlunu göğsüne bastırdı. «Evet. Ve bu işi basardın.» </p><p class="calibre1">
Kevin, yaşlar akan gözleriyle babasına baktı. «Onun fotoğrafını bu şekilde çekmem gerekiyordu, baba. Anlıyor musun?» </p><p class="calibre1">
«Evet... Evet, anlıyorum.» Adam oğlunun alev alev yanan yanağını öptü. «Artık eve gidelim, oğlum.» Kevin'in omuzlarını sıkıca tuttu. Onu kapıya doğru götürmek ve ihtiyar adamın dumanlar tüten, kanlı cesedinden uzaklaştırmak istiyordu. Bay Delevan, Kevin'in ölünün durumunu iyice farketmediğini düşünüyordu. Ama orada kalırsa bu da olacaktı. Çocuk bir an babasına karşı koydu. </p><p class="calibre1">
«Herkes ne diyecek?» Kevin adeta evde kalmış bir kız edasıyla ciddi ciddi konuşmuştu. Bay Delevan sinirlerinin çok gerilmiş olmasına rağmen dayanamayarak güldü. </p><p class="calibre1">
«İstediklerini söylesinler, oğlum. Gerçeği hiçbir zaman öğrenemeyecekler. Zaten fazla çaba göstereceklerini de sanmıyorum.» Bay Delevan bir an durdu. «Aslında ondan hoşlanan pek yoktu.» </p><p class="calibre1">
Kevin, «Gerçeği öğrenmeyi ben de istemiyorum,» diye fısıldadı. «Eve gidelim, baba.» </p><p class="calibre1">
«Olur... Seni çok seviyorum, Kevin.» </p><p class="calibre1">
Kevin boğuk bir sesle, «Ben de seni, baba,» dedi. </p><p class="calibre1">
Unutulması daha doğru olan pis kokulu eski şeyleri geride bırakarak parlak gün ışığına çıktılar. Arkada bir yığın dergi birdenbire alev aldı... Ve aç gözlü </p><p class="calibre1">
yangın turuncu alevden parmaklarını çabucak etrafa uzattı. </p><p class="calibre1">
  </p><p class="calibre1">
SONUÇ </p><p class="calibre1">
 </p><p class="calibre1">
 </p><p class="calibre1">
Kevin'in on altıncı yaş günüydü. Ve çocuğa istediği şeyi de armağan ettiler. Bu bir bilgisayardı. Bin yedi yüz dolar tutmuştu bu oyuncak. Eski günlerde olsaydı </p><p class="calibre1">
Kevin'in annesiyle babası bu armağanı hiçbir zaman alamazlardı. Ama ocakta, yani Emporium Galorium'daki o son karşılaşmadan üç ay sonra Hilda Hala uykusunda usulca ölmüştü. Ve kadın gerçekten Kevin'le Meg için de 'bir şeyler yapmıştı.' </p><p class="calibre1">
Hatta onun 'çok şey yaptığı' da söylenebilirdi. Hem de bütün aile için. </p><p class="calibre1">
Haziranın başlarında vasiyetname onaylandığı zaman Delevan ailesi hemen hemen yetmiş bin dolar zenginleşmişti.... Hem de vergiler çıktıktan sonra. </p><p class="calibre1">
Kevin bilgisayarı görünce, «Ah, harika!» diye bağırarak annesini, babasını ve hatta kız kardeşi Meg'i bile öptü. (Kız kıkır kıkır güldü. Ama artık bir yaş </p><p class="calibre1">
daha büyümüş olduğu için yanağını siliyormuş gibi de yapmadı. Kevin bunun doğru yolda atılmış bir adım olup olmadığına karar veremedi.) Çocuk, öğleden sonraki saatlerin çoğunu kendi odasında geçiriyordu. Bilgisayarla ilgileniyor, deneme programını uygulamaya çalışıyordu. </p><p class="calibre1">
Çocuk dörde doğru aşağıya inerek babasının çalışma odasına gitti. «Annemle Meg neredeler?» diye sordu. </p><p class="calibre1">
«Kermese gittiler. Şeydeki... Kevin? Kevin ne oldu?» </p><p class="calibre1">
Çocuk boğuk bir sesle, «Yukarı gelsen iyi olur,» dedi. </p><p class="calibre1">
Odasının kapısında rengi atmış olan suratını babasına doğru çevirdi. Adamın rengi de iyice uçmuştu. Bay Delevan, Kevin'in peşinden yukarı çıkarken, ödenmesi gereken bir şeyler daha var, diye düşünmüştü. Tabii ya. Bunu da yine Reginald Marion 'Baba Merill'den öğrenmedim mi? Girdiğin borç sana azap verir. Ama belini kıran bunun faizidir. </p><p class="calibre1">
Kevin, masasında duran kompüteri işaret etti. Sümeni sarı, misti bir ışıkla aydınlatıyordu. «Bundan bir tane daha alabilir miyiz?» </p><p class="calibre1">
«Bilmem ki...» Bay Delevan masaya yaklaştı. Kevin onun arkasında durdu. Uçuk suratlı bir gözlemci gibiydi. «Tabii gerekiyorsa alabiliriz oğlum. Yalnız...» </p><p class="calibre1">
Adam susarak ekrana baktı. </p><p class="calibre1">
Kevin, «Programı bir tarafa bırakarak, 'Kahverengi çevik tilki, uyuyan tembel köpeğin üzerinden atladı,' diye yazdım. Bilirsin yazı makinelerini denerken bu cümleyi yazarlar. Ama baskı kısmından şu çıktı.» </p><p class="calibre1">
Bay Delevan sessizce kâğıtta yazılı olan mesajı okudu. Elleri v alnı buz gibi olmuştu. Yazı şöyleydi: </p><p class="calibre1">
Köpek yine başı boş dolaşıyor. </p><p class="calibre1">
Uyumuyor. </p><p class="calibre1">
Tembel de değil. </p><p class="calibre1">
Ve o seni almaya gelecek, Kevin. </p><p class="calibre1">
Adam tekrar, girdiğin borç sana azap verir, diye düşündü. Ama belini kıran bunun faizidir. </p><p class="calibre1">
Kâğıtta iki cümle daha vardı: </p><p class="calibre1">
Köpek çok aç. </p><p class="calibre1">
</p><p class="calibre1">
Ve ÇOK ÇOK da öfkeli! </p><p class="calibre1">
 </p><p class="calibre1">
 </p><p class="calibre1">
SON </p><p class="calibre1">
  </p><p class="calibre1">
  </p><p class="calibre1">
 </p><p class="calibre1">
Stephen King - Gece Yarısını Dört Geçe </p><p class="calibre1">
 Kitaplar, uygarlığa yol gösteren ışıklardır. </p><p class="calibre1">
UYARI: </p><p class="calibre1">
 </p><p class="calibre1">
www.kitapsevenler.com </p><p class="calibre1">
 </p><p class="calibre1">
Kitap sevenlerin yeni buluşma noktasından herkese merhabalar... </p><p class="calibre1">
Cehaletin yenildiği, sevginin, iyiliğin ve bilginin paylaşıldığı yer olarak gördüğümüz sitemizdeki </p><p class="calibre1">
tüm e-kitaplar, 5846 Sayılı Kanun'un ilgili maddesine istinaden, engellilerin faydalanabilmeleri amacıyla ekran okuyucu, ses sentezleyici program, konuşan "Braille Not Speak", kabartma ekran </p><p class="calibre1">
vebenzeri yardımcı araçlara, uyumluolacak şekilde, "TXT","DOC" ve "HTML" gibi formatlarda, tarayıcı ve OCR (optik </p><p class="calibre1">
karakter tanıma) yazılımı kullanılarak, sadece görmeengelliler için, hazırlanmaktadır. Tümüyle ücretsiz olan sitemizdeki e-kitaplar, "Engelli-engelsiz elele"düşüncesiyle, hiçbir ticari amaç </p><p class="calibre1">
gözetilmeksizin, tamamen gönüllülük </p><p class="calibre1">
esasına dayalı olarak, engelli-engelsiz Yardımsever arkadaşlarımızın yoğun emeği sayesinde, görme engelli kitap sevenlerin </p><p class="calibre1">
istifadesine sunulmaktadır. Bu e-kitaplar hiçbirşekilde ticari amaçla veya kanuna aykırı olarak kullanılamaz, kullandırılamaz. </p><p class="calibre1">
Aksi kullanımdan doğabilecek tümyasalsorumluluklar kullanana aittir. Sitemizin amacı asla eser sahiplerine zarar vermek değildir. </p><p class="calibre1">
www.kitapsevenler.com </p><p class="calibre1">
web sitesinin amacıgörme engellilerin kitap okuma hak ve özgürlüğünü yüceltmek ve kitap okuma alışkanlığını pekiştirmektir. </p><p class="calibre1">
Ben de bir görme engelli olarak kitap okumayı seviyorum. Sevginin olduğu gibi, bilginin de paylaşıldıkça </p><p class="calibre1">
pekişeceğine inanıyorum.Tüm kitap dostlarına, görme engellilerin kitap okuyabilmeleri için gösterdikleri çabalardan ve yaptıkları katkılardan ötürü teşekkür ediyorum. </p><p class="calibre1">
Bilgi paylaşmakla çoğalır. </p><p class="calibre1">
Yaşar MUTLU </p><p class="calibre1">
 </p><p class="calibre1">
İLGİLİ KANUN: </p><p class="calibre1">
5846 Sayılı Kanun'un "altıncı Bölüm-Çeşitli Hükümler" bölümünde yeralan "EK </p><p class="calibre1">
MADDE 11" : "ders </p><p class="calibre1">
kitapları dahil, alenileşmiş veya yayımlanmış yazılı ilim ve edebiyat eserlerinin engelliler için üretilmiş bir nüshası yoksa hiçbir ticarî amaçgüdülmeksizin bir engellinin kullanımı için kendisi veya üçüncü bir kişi tek nüsha olarak </p><p class="calibre1">
ya da engellilere yönelik hizmet veren eğitim kurumu, vakıf veya dernek gibi kuruluşlar tarafından ihtiyaç kadar kaset, CD, braill alfabesi ve benzeri formatlarda çoğaltılması veya ödünç verilmesi bu Kanunda öngörülen izinler alınmadan gerçekleştirilebilir."Bu nüshalar hiçbir şekilde satılamaz, ticarete konu edilemez ve amacı dışında kullanılamaz ve kullandırılamaz. </p><p class="calibre1">
Ayrıca bu nüshalar üzerinde hak sahipleri ile ilgili bilgilerin bulundurulması ve çoğaltım amacının belirtilmesi zorunludur." </p><p class="calibre1">
 </p><p class="calibre1">
bu e-kitap Görme engelliler için düzenlenmiştir. </p><p class="calibre1">
</p><p class="calibre1">
Kitap taramak gerçekten incelik ve beceri isteyen, zahmet verici bir iştir. Ne mutlu ki, bir görme </p><p class="calibre1">
engellinin, düzgün taranmış ve hazırlanmış bir e-kitabı okuyabilmesinden duyduğu sevinci paylaşabilmek </p><p class="calibre1">
tüm zahmete değer. Sizler de bu mutluluğu paylaşabilmek için bir kitabınızı </p><p class="calibre1">
tarayıp, </p><p class="calibre1">
kitapsevenler@gmail.com </p><p class="calibre1">
Adresine göndermeyi ve bu isimsiz kahramanlara katılmayı düşünebilirsiniz. </p><p class="calibre1">
Bu Kitaplar size gelene kadar verilen emeğe ve kanunlara saygı göstererek lütfen bu açıklamaları silmeyiniz. </p><p class="calibre1">
Siz de bir görme engelliye, okuyabileceği formatlarda, bir kitap armağan ediniz... </p><p class="calibre1">
Teşekkürler. </p><p class="calibre1">
Ne Mutlu Bilgi için, Bilgece yaşayanlara. </p><p class="calibre1">
Stephen King - Gece Yarısını Dört Geçe </p><p class="calibre1">
</p><p class="calibre1">
</p></body>
</html>
