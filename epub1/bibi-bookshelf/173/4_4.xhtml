<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="tablo.css" rel="stylesheet" type="text/css" />
</head>
    <body>
<p class="ortali">KAVİMLER</p>
<div class="bos3"></div>
<p>Attila’nın zamanında Avrupa’nın nüfusu yaklaşık 20 milyon kadardı.</p>
<p>(Bugün 650 milyon)</p>
<table>

<tr>
<td class="tarih"><p><i>Almanlar</i></p></td>
<td><p>İsmi “Tüm Erkekler” anlamındaki bu Batı Cermen kavmi Romalılara karşı başarıyla savaştı ve kavimler göçü sırasında ülkesini Main Nehri’nden Alplere kadar genişletti. 496’dan sonra Frank Krallığı’na katıldılar.</p></td>
</tr>

<tr>
<td class="tarih"><p><i>Alanlar</i></p></td>
<td><p>İran asıllı atlı kavim. İ.Ö. I. yy.da Kafkasların kuzeyinden Ukrayna’ya kadar uzanan bölgelere yayıldılar. 370 yılında Hun egemenliğine girdiler. Alanlar kısmen Hunlara, kısmen Gotlara ve diğer Cermen kavimlerine katıldılar. Örneğin Vandallarla birlikte 429 yılında Kuzey Afrika’ya geçtiler.</p></td>
</tr>

<tr>
<td class="tarih"><p><i>Amazonlar</i></p></td>
<td><p>Karadeniz’in kuzeyinde yaşayan Sarmatlar. Kadınların egemen olduğu bir toplum. Kadın savaşçıların bir düşman öldürmeden evlenmelerine izin verilmezdi.</p></td>
</tr>

<tr>
<td class="tarih"><p><i>Amelunglar</i></p></td>
<td><p>Ostrogot kral sülalesi. Catalaunum’da Attila’yla beraber savaştı.</p></td>
</tr>

<tr>
<td class="tarih"><p><i>Amilzur</i></p></td>
<td><p>Hunlarla birlikte hareket eden bir kavim</p></td>
</tr>

<tr>
<td class="tarih"><p><i>Armoricalılar</i></p></td>
<td><p>Kuzeybatı Galya (Bretagne) ve Loire bölgesindeki Kelt asileri.</p></td>
</tr>

<tr>
<td class="tarih"><p><i>Asdinger</i></p></td>
<td><p>Vandal kral sülalesi.</p></td>
</tr>

<tr>
<td class="tarih"><p><i>Bagaudlar</i></p></td>
<td><p>Yaklaşık yüz elli yıldır Batı Roma egemenliğine karşı isyan durumunda bulunan Bretagne ve Loire bölgesi Galya köylüleri.</p></td>
</tr>

<tr>
<td class="tarih"><p><i>Baltha</i></p></td>
<td><p>Got prens sülalesi.</p></td>
</tr>

<tr>
<td class="tarih"><p><i>Bittugur</i></p></td>
<td><p>Hunlar tarafından Karadeniz kıyısında, Kırım yakınlarında boyunduruk altına alınan kavim.</p></td>
</tr>

<tr>
<td class="tarih"><p><i>Boiskler</i></p></td>
<td><p>Hunlarla birlikte Maiotia Bataklık Denizi’nden Doğu Roma’ya göç eden kavim.</p></td>
</tr>

<tr>
<td class="tarih"><p><i>Burgundlar</i></p></td>
<td><p>Weichsel bölgesinden gelen küçük bir Cermen kavmi. Ren havzasına yerleştikten sonra Batı Roma eyaleti Belgica’ya yaptığı akınlar yüzünden sık sık Romalılar tarafından cezalandırılmaları gündeme geldi. Roma emrindeki Hunlarla Saupadia yöresinde yaptıkları son savaştan sonra, bugünkü Burgund bölgesine yerleştirildiler.</p></td>
</tr>

<tr>
<td class="tarih"><p><i>Cermenler</i></p></td>
<td><p>Hem Yunanların, hem de Sezar’ın <i>Galya Savaşları</i> adlı eserinde sözünü ettiği bir kavim için kullanılan genel isim. Cermenlerin Hint-Avrupa kökenli bir kavim olup olmadıkları bugüne kadar tartışmalıdır. Günümüzden 10.000 yıl önce yaşanan son buzul çağı döneminde, güney yörelerinden Kuzey ve Baltık denizleri kıyısına göç etmiş olmaları muhtemeldir. Kavimler göçü sırasında da bu yerlerini terk etmişlerdir. Eski Cermenler, Yunanlar tarafından esmer tenli olarak tasvir edilmektedir.</p></td>
</tr>

<tr>
<td class="tarih"><p><i>Doğu Cermenleri</i></p></td>
<td><p>Antik etnografıye göre Herminonların, İngvaeonların ve İstvaeonların yanında, Oder Nehri’nin iki yakasında yaşayan Cermen kavimlerinin dördüncü kült birliği. Özellikle Rugilerden, Burgundlardan ve Vandallardan oluşmaktadır.</p></td>
</tr>

<tr>
<td class="tarih"><p><i>Franklar</i></p></td>
<td><p>Cermen kavmi (Özgürler ve Cesurlar). Roma imparatorları tarafından birçok kez mağlup edilen Franklar, İspanya ve Kuzey Afrika’ya kadar gittiler. Galya’daki Roma yerleşimlerini ve şehirlerini acımasızca yok ettiler. Sık sık Romalıların ya da Hunların saflarında, ya da onlara karşı savaşarak, Catalaunum Savaşı’nda Frank tahtının meşru varisinin yaşamını yitirmesinden ve Aetius’un öldürülmesinden sonra, Roma İmparatorluğu’nun yıkıntıları üzerinde güçlü bir devlet kurmayı başardılar. Maas ve Some nehirleri arasında yaşayan Sal Frankları, Merowing sülalesini oluşturdu. Maas, Ren ve Mosel arasında yaşayan kardeş Ripuar Frankları ise Merowing krallarına Major domus olarak hizmet eden Pippin sülalesini oluşturdular. Büyük Şarl, Merowing sülalesinden gelmektedir.</p></td>
</tr>

<tr>
<td class="tarih"><p><i>Friesler</i></p></td>
<td><p><i>“Devler.”</i> Kavimler göçüne katılmayan tek Cermen kavmi.</p></td>
</tr>

<tr>
<td class="tarih"><p><i>Gepidler</i></p></td>
<td><p>Doğu Cermenlerinden, muhtemelen Gotların bir alt kolu olan kavim. 2. yy.da Weichsel deltasına yerleşerek güçlü bir kralın önderliğinde bağımsız bir toplum olarak örgütlendiler. 3. yy.ın ortalarına doğru, aralarına yabancı kavimleri de kabul ederek, güneydoğudaki (Karpat çanağı ve Transilvanya) Dakia’ya girdiler. 400 yılında Hun boyunduruğu altına girdiler, Attila’nın ölümünden sonra ise Hunlara karşı savaştılar.</p></td>
</tr>

<tr>
<td class="tarih"><p><i>Gotlar</i></p></td>
<td><p>İsimleri muhtemelen “Halk” anlamına gelmektedir. 2. ve 3. yy.ların başlarında Gotların bir kısmı Dniester Nehri kıyılarına kadar ilerlemiştir. Orada karşılaştıkları çeşitli Pontus, Baltık ve Sarmat kabileleriyle birleşerek, kendi önderlikleri altında güçlü bir ittifak kurmuşlardır. Sürekli yağma hareketleri yüzünden sık sık Roma’yla çatışma noktasına gelmişlerdir. İmparatorluğun Karadeniz kıyıları etrafındaki eyaletlerine saldırmış, hatta ta içlerine kadar girmişlerdir. 267 yılında İmparator Claudius II. ve 271 yılında İmparator Aurelian döneminde büyük güçlüklerle mağlup edilebilmişlerdir. Bu dönem sonrası kurdukları büyük Cermen birliği, iki parçaya bölünmüştür: Dniester’in doğusunda Amelung kral sülalesi, Greutung adı altında yeni bir krallık kurmuştur (bkz. Ostrogotlar). Aşağı Tuna bölgesinde ise Terwing sülalesi önderliğinde merkeziyetçi, fakat daha canlı bir krallık kurulmuştur (bkz. Vizigotlar).</p></td>
</tr>

<tr>
<td class="tarih"><p><i>Greutunglar</i></p></td>
<td><p>(bkz. Ostrogotlar)</p></td>
</tr>

<tr>
<td class="tarih"><p><i>Hunlar</i></p></td>
<td><p>Çin kaynaklarında Hiung-nu olarak geçen Hun ismi, en az 5.000 yıl önce (İ. Ö. 2697) Orta Asya’da yaşayan ve çeşitli devletler kurarak Doğu Asya (Çin, Moğolistan), Güney Asya (Hindistan, İran) ve Güneydoğu Avrupa’ya yayılan atlı ve göçebe kavimlerin ortak adıdır. Yüksek askeri güçleri sayesinde söz konusu ülkeleri sık sık kendilerine vergi ödemeye zorlamışlardır. 375 yılında Volga ve Dnyeper nehirlerini aşmış, kendilerinden yaklaşık iki yüz yıl önce bu bölgeye göç etmiş kavimleri yerlerinden oynatarak, Tuna sınırından <i>Imperium Romanum</i> topraklarına girmişlerdir. Attila önderliğindeki Hunların son iktidar merkezi Tisza Ovası’ydı. Son Büyük Kağan’ın ölümünden sonra Hunlar tarih sahnesinden çekildiler.</p></td>
</tr>

<tr>
<td class="tarih"><p><i>İskitler</i></p></td>
<td><p>Bizanslılar tarafından Tuna’nın kuzeyinde yaşayan tüm kavimleri betimlemekte kullanılan bir isim; gerçekte Sibir-Mongol kökenli, İ.Ö. 7. yy.da batıya doğru hareket eden göçebe Altay kavmi. Geride bıraktıkları Kurgan mezarları, haklarında oldukça fazla bilgi sahibi olunmasını sağlamıştır.</p></td>
</tr>

<tr>
<td class="tarih"><p><i>Keltler</i></p></td>
<td><p>İ.Ö. 1200 yıllarından itibaren Orta ve Batı Avrupa ile Britanya adalarına yerleşen Hint-Avrupa kavmi.</p></td>
</tr>

<tr>
<td class="tarih"><p><i>Langobardlar</i></p></td>
<td><p>Anavatanları İskandinavya ile Aşağı Elbe arasında bulunan Cermen kavmi. Nüfuslarının çok artması üzerine çekilen kura sonucu, o zamanlar Winniler adı verilen kavmin üçte biri, İbor ve Agio adlarındaki efsanevî kardeşlerin önderliği altında, göç etmek zorunda kalmıştır. İ.S. 166 yılında başlayan Markomann savaşlarıyla birlikte 6.000 Langobard ve Obier, Aşağı Tuna bölgesine girmişlerdir. Fakat bunu İmparator Marcus Aurelius’tan izinsiz yaptıkları için, Romalılar tarafından neredeyse tümüyle yok edilmişlerdir. Yedi kuşak sonra Langobardlar Aşağı Tuna ile Karpatlar arasında kalan bölgede Bizanslıların denge politikası ile Frank yayılmacılığı arasındaki en önemli güç dengesini oluşturmuşlardır. Catalaunum Ovası’nda Hunlara karşı savaşmışlardır.</p></td>
</tr>

<tr>
<td class="tarih"><p><i>Markomannlar</i></p></td>
<td><p><i>“Bir Mark’ta Oturanlar.”</i> Sueb kavmindendirler. Eskiden Orta Elbe bölgesinde yaşarken, Pannonia’da Hun boyunduruğu altına girmişlerdir. 451 yılında başlarında bir kral olmaksızın Attila’nın Galya seferine katılmışlardır.</p></td>
</tr>

<tr>
<td class="tarih"><p><i>Ostrogotlar</i></p></td>
<td><p>(Austrogothi = “Işıldayan Gotlar”) İskandinavya kökenli Cermen kavmi. Hunların ortaya çıktığı 375 yılında Borysthenes (Dnyeper) Nehri ağzında oturan Ostrogotlar, ancak bağımlılığı kabul ederek yok olmaktan kurtulabilmişlerdir. Aynı zamanda “Greutunglar” (Çiftçiler) adı verilen bu kavim, Hunlar tarafından “Terwingler” (Orman Adamları) adı verilen Vizigotlardan çok daha kolay boyunduruk altında tutulmuştur.</p>
<p>Bu kavmin bir kısmı Avrupa ile Asya’nın sınırında kalmıştır. Ostrogotların çekirdeği ise üç kral-kardeşin önderliğinde Attila için savaşmış, fakat onun ölümünden sonra oğullarına başarıyla yüz çevirmişlerdir.</p></td>
</tr>

<tr>
<td class="tarih"><p><i>Quadlar</i></p></td>
<td><p>Bir zamanlar Sueblerin bir kolu olan bu güçlü atlı kavim, Sarmat geleneklerini kabul etmiştir.</p></td>
</tr>

<tr>
<td class="tarih"><p><i>Rosomonlar</i></p></td>
<td><p>Ostrogotların müttefikleri.</p></td>
</tr>

<tr>
<td class="tarih"><p><i>Roxolanlar</i></p></td>
<td><p>Sık sık Roma’nın Dada Eyaleti’ne akın eden Sarmat kabileleri birliği. 337 yılında Ostrogotların baskısı üzerine bugünkü Romanya topraklarından ayrılmış, bir kısmı bugünkü Macaristan topraklarında yaşayan Jazygenlerle birleşmiştir.</p></td>
</tr>

<tr>
<td class="tarih"><p><i>Rugiler</i></p></td>
<td><p>Aryan öğretisine bağlı olan Cermen kavmi. Barbar kuyumcu ustalarını, ayak kirişlerini kesmek suretiyle kraliyet saraylarında yaşamaya mecbur tutmuşlardır (bkz. Demirci Wieland). Attila’nın zamanında Viyana civarında yerleşiktiler.</p></td>
</tr>

<tr>
<td class="tarih"><p><i>Samatlar = Alanlar</i></p></td>
<td><p>Tanais Nehri kıyısında bir İskit lehçesi konuşan İran asıllı, anaerkil göçebe kavim. Atların ve arabaların üzerlerinde göç ederlerdi, özellikle kadın savaşçılarının saldırılarından çok korkulurdu. Dört kabileleri vardır: Lazikler, Kral Sarmatlar ve Urgiler Dnyeper ile Tuna arasında, Roxolanlar ise daha doğuda, Dnyeper ve Don arasında otururlardı. Tüm bu kavimler yavaş yavaş batıya, bugünkü Macaristan’a doğru göç etmişlerdir. İmparator Constantinius bunların 300.000’i topraklarına kabul etmiş, İtalya ile Balkanlara yerleştirmişti. Sonraları Polonya asilleri köklerini Sarmatlara dayandırmış, halkın kökleri ise Gotlara ve Gepidlere dahil edilmiştir.</p></td>
</tr>

<tr>
<td class="tarih"><p><i>Sasanîler</i></p></td>
<td><p>Pers kraliyet sülalesi (227-651).</p></td>
</tr>

<tr>
<td class="tarih"><p><i>Suebler</i></p></td>
<td><p>Anavatanları bugünkü Mecklenburg, Sachsen-Anhalt ve Thüringen civarında bulunan, Elbe Cermenlerine ait bir kavim.</p></td>
</tr>

<tr>
<td class="tarih"><p><i>Terwingler</i></p></td>
<td><p>(bkz. Vizigotlar)</p></td>
</tr>

<tr>
<td class="tarih"><p><i>Vandallar</i></p></td>
<td><p>Muhtemelen Jütland kökenli Doğu Cermen kavmi. Sonradan Schlesien ve Riesen Dağları civarına yerleşmişlerdir. Kavimler göçü esnasında Yunan, İtalya ve İspanya yarımadalarına girmiş, Roma’nın tahıl ambarı İspanya’ya kadar uzanmışlardır. Geiserich önderliğinde bugünkü Tunus’ta bulunan Kartaca’yı ve 455 yılında Roma’yı ele geçirmişlerdir. Hunların ve Attila’nın dostudurlar.</p></td>
</tr>

<tr>
<td class="tarih"><p><i>Vizigotlar</i></p></td>
<td><p>(Visigotlar = “Soylu Gotlar”) Hunların 375 yılında ortaya çıkmalarından sonra, Karpatlar, Tuna ve Karadeniz arasındaki bölgeden ayrılmak zorunda kalmışlardır. Hıristiyan Vizigotlar Roma İmparatorluğu topraklarına girmiş, Roma yönetimi tarafından son derece kötü muamele görmüş, hatta açlıktan kırılma tehlikesiyle karşı karşıya kalmışlardır. Sonra İmparator Flavius Valens’i Adrianopel önlerinde mağlup etmişlerdir. İmparator Theodosius I. onları müttefik olarak kabul etmek ve yerleşmeleri için yer göstermek zorunda kalmıştır. Thesselia, Thermopylen, Hellas ve Pellonopes, Vizigotlar tarafından yakılıp yıkılmıştır. 410 yılında Kral Alarich önderliğinde Roma’yı zapt etmiş ve yağmalamışlardır. Alarich’in kayınbiraderi ve halefi Athawulf, Vizigotları Güney Galya’ya kadar götürmüş, 711 yılında surlarının çökmesiyle birlikte son bulan bir Tolosa Krallığı kurmuştur.</p>  </td>
</tr>

</table>       
    </body>
</html>