<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="main.css" rel="stylesheet" type="text/css" />
</head>
    <body>
<p class="baslik2">Sonsöz</p>
<div class="bos1"></div>
<div class="ortali"><img src="attila2.jpg"/></div>
<div class="bos1"></div>
<p class="ilk"><i>Sadece bize yabancı oldukları için Hunları barbar olarak nitelendirmeyi reddediyorum.</i></p>
<br/>

<p class="ilk">Hun akınlarının kalıplarını kim bilmez ki? Doğunun sonsuz bozkırlarından küçük atlarının üzerinde kopup gelerek Cermenlerin yaşadıkları bölgeyi istila eden, karşılarına çıkan insanları acımasızca katleden, tecavüz eden ve yok eden, yağmacı Vandall, Slav ve Türk boylarıyla birlikte hareket eden sert savaşçılar.</p>
<p>Buna karşın Vizigot, Ostrogot, Galyalı, Burgund ve Alman gibi kavramlar kulağa ne kadar yakın ve yumuşak geliyor, değil mi? <i>Imperium Romanum</i>’un hukukunu ve yasalarını savunan lejyonerlerden, Yukarı Tuna boyunca Viyana ve Budapeşte üzerinden, bugünkü Sırbistan ve Romanya’ya kadar düzenli bir sıra halinde uzanan Limes kalelerinden, <i>yabancı</i> barbarlara karşı oluşturulan bu savunma hattından söz edildiğini sık sık duyarız.</p>
<p>Bilinçli veya bilinçsiz olarak bugüne dek kafamızda taşıdığımız bu tasavvur ve hatıralar, tarihin genellikle devir ve kasıt gözetilerek tanımlanan gerçekleri kadar tek yanlıdır. Biz ahlâk, hukuk, yasa ve tarihlerin mutlak değerler olmaları gerektiğini öğrendik. Fakat böyle bir şey asla olmadı.</p>
<p>Attila ve Hunları, çağdaşları olan Romalılardan, Cermenlerden, Burgundlardan veya Gotlardan daha cani, zalim veya barbar değillerdi. Belki bir parçacık daha yabancı, o kadar. Yunanlıların ve Romalıların kendilerini ilahlaştırdıkları idealize edilmiş mermer heykellerden farklı bir görünüme sahiptiler. Ve onları Cermen kavimlerinin göçünün başlangıç ve sona eriş nedeni olarak gösteren tarihin ısrarlı sahtekârlıklarından daha iyisine lâyıktırlar.</p>
<p>Felix Dahn ve Gustav Freytag’dan başlayan, C.D. Gordon, Franz Altheim, Louis Homeyer ve Otto Menchen-Helfen’le devam eden, Heinrich Pleticha ve Hermann Schreiber’le süregelen yeni tarih yazımı, bir konuda görüş birliğindedir: Hiçbir çağ kavimleri (Cermenlerin) kavimler göçü, yani herkese karşı verilen o ölümcül savaş kadar çabuk tüketmemiştir. Ve bu kavimlerin hiçbiri, hatta Vandallar bile, bugüne kadar okul, eğitim, medya ve kamuoyu tarafından Hunlar kadar büyük haksızlığa uğramamışlardır.</p>
<p>Geiserich, Theoderich ve Attila gibi zekâ, güç ve cesaretleri sayesinde bu karmaşanın arasından sıyrılabilmeyi başaran erkekler, sonraki zamanların taht hırsızları gibi bilinmezliğin karanlığından gelmemektedirler, demektedir Hermann Schreiber, aksine baba tarafından tanınmış soylardan, anne tarafından ise tanınmış olmasa bile güzellikleri ve yetenekleri herkesçe kabul edilen kölelerden, odalıklardan veya sevgililerden gelmektedirler.</p>
<p>Roma’nın mağrur lejyonerleri, beş yüz yıl önce bile Avrupa’nın kuzeyinden gelen ve açlıktan kırılan yüz bin Kimber ile Teuton için, <i>Imperium Romanum</i> topraklarında sadece ölüm ve kölelik bulunduğunu ispat etmişlerdi. İmparatorluğun iki yarıya ayrılması, hizip gruplarının ve çürümüş bir imparatorluk sülalesinin oyun sahnesi haline dönüşmesi, varlığını ancak birbirlerine rakip yetenekli Cermen komutanları sayesinde sürdürebilecek hale gelmesi için, aradan yarım bin yıl geçmesi gerekecekti.</p>
<p>Roma imparatorlarının başlarının uçurulduğu veya imparatorların komutanlarını kendi elleriyle hançerledikleri bir çağdı bu.</p>
<p>Bu belirsiz ve sallantılı ilişkiler, son derece renkli ve değişken savaş ittifaklarına, çıkar birliklerine, anlaşmalara ve anlaşma ihlallerine neden olmuştur. Otuz Yıl Savaşları’ndan, İkinci Dünya Savaşı sonundaki mülteci altınlarından veya yirminci yüzyılın sonundaki günümüz Balkan karışıklıklarından çok daha geniş kapsamlı ve karmaşık bir meseledir bu.</p>
<p>Tam burada, Belgrad’dan başlayarak Doğu ve Batı Roma’yı birbirinden ayıran Limes hattı, Tuna’nın kuzeyinde yaşayan Hunlarla on yıllar boyunca kanlı çatışmaların yaşandığı bir eksen olmuştur. Fakat bozkırdan gelen göçebe çobanlar, Roma’nın ve <i>Imperium Romanum</i>’un içinde ve dışında yaşayan sayısız diğer kavmin yasa ve geleneklerine çok çabuk uyum sağladılar</p>
<p>Vizigotların, Ostrogotların, Vandalların ve Burgundların başlıca amaçlarının bin yıllık Roma İmparatorluğu’nun merkezine olabildiğince yakın bölgelerine yerleşebilmek olmasına karşın, Hunlar toprak sahibi olmaya önem vermediler. Evlerden, şehirlerden, duvarlardan, daha doğrusu özgürlüklerini kısıtlayabilecek her şeyden hem korkuyor, hem de nefret ediyorlardı. Kırlarda avlanıyor, hayvanları, yurtları ve arabalarıyla bir otlaktan diğerine göçüyor, yol boyunca karşılarına çıkan şehirleri ve yerleşimleri yağmalamayı da ihmal etmiyorlardı.</p>
<p>Üstün savaş yetenekleri karşılığında kendilerine altın teklif edildiğini öğrendikleri günden itibaren, Batı Roma lejyonlarıyla birlikte isyan eden bölgelerin veya Ren kıyısındaki Franklar gibi yeni oluşan kavimlerin üzerine yürüdüler. Hunlar olmasaydı Batı Roma iki kuşak önce çökmüş olurdu.</p>
<p>Ya hâlâ o tüyler ürpertici “Tanrının Kırbacı” lakabıyla tanınan Attila?</p>
<p>Gotlar tarafından “Babacık” olarak adlandırılan bu adam her iki Roma’dan da ağabeyi Bleda’dan bir kilo fazla vergi almamış, hakimiyet alanına yeni topraklar eklememiş, üzerine çok şey yazılan Catalaunum Savaşı’nı kaybetmemişti. Fakat “Baba” olarak adlandırılan Roma piskoposunun Garda Gölü kıyısında kendisiyle konuşmasından sonra, tüm ordusuyla birlikte geriye dönmüştü.</p>
<p>Erken Avrupa iltica ve yurt arayışı dönemine ait büyük bulmacanın henüz pek çok parçasına sahip değiliz. Bu kitapta yapılmaya çalışılan az ya da çok bilimsel verilerin yeni bir düzenlemesi değil, aksine aradan bin yıl geçmiş olmasına rağmen hâlâ kahraman ve şeytan efsanelerinin doğmasına neden olan bir hadisenin araştırılma ve açıklanma çalışmasıdır.</p>
<p>Neredeyse tüm kaynaklar ve günümüzün bilimsel çalışmaları, belirli hadiselerin zaman içerisindeki dizilişleri ve nedenleri söz konusu olduğu zaman, birbirleriyle sık sık, bazen de oldukça acı bir şekilde çelişmektedir. Attila ve yaşadığı çağla meşgul olan bir kimse, eninde sonunda o veya bu tarafta karar kılmaya zorlanmaktadır. Bu noktada kullanılan lisan genellikle sayılardan daha sadakatsiz, fakat çok daha yardımseverdir. Örneğin bugünkü tarih yazımında bir olayın Romalılar açısından “başarılı bir manevra”, Hunlar açısından ise “kalleşçe bir tuzak” olarak nitelendirilmesi gibi.</p>
<p>“Tarih, genellikle efsanelerden ibarettir” demektedir Peter Basilius Streithofen, “çünkü o zaman gerçekten ne demiş olduklarını kimse bilemez.”</p>
<p>Fakat efsanelerin daima başkalarının aleyhine kurgulanmaları mı gerekir?</p>
<br/>

<p>Berlin, 1998 yazı</p>
<p>Thomas R. P. Mielke</p>        
    </body>
</html>