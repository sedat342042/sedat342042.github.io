<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="tablo.css" rel="stylesheet" type="text/css" />
</head>
    <body>
<p class="ortali">KARAKTERLER</p>
<div class="bos3"></div>
<p>Not:</p>
<p>* Romandaki tüm önemli karakterler tarihsel belgelere dayanmaktadır.</p>
<p>* Sonu -os takısıyla biten isimler Doğu Roma karakterlerine, -us takısıyla bitenler Batı Roma karakterlerine aittir.</p>

<table>
<tr>
<td class="tarih"><p><i>Adamos</i></p></td>
<td><p>Hun, Attila’nın başkadını Greka’nın kâhyası.</p></td>
</tr>

<tr>
<td class="tarih"><p><i>Aetius</i></p></td>
<td><p>(390-454) Flavius, Aşağı Tuna kıyısındaki Durustorum (Silistre) doğumlu, Batı Roma İmparatorluğu ordularının başkomutanı. Vizigot kralı Alarich’in ve Hunların yanında rehine olarak bulundu, zaman zaman Attila’yla dostluk kurdu, Catalaunum Ovası’nda ona karşı savaştı. Aetius ve Hunlar olmaksızın Batı Roma İmparatorluğu’nun 425 ila 454 yıllarında yaşamaya devam edebilmesi söz konusu bile olamaz. Attila’nın ölümünden bir yıl sonra, bizzat İmparator Valentinian III. tarafından öldürüldü.</p></td>
</tr>

<tr>
<td class="tarih"><p><i>Alarich I.</i></p></td>
<td><p>(374-410) Vizigot. Roma generali, İmparator Theodosius I. tarafından Vizigot lejyonerlerle birlikte görevden uzaklaştırılır. Silah zoruyla bir krallık kurmaya çalışır. Birçok kez Roma’yı işgal eder ve 410 yılında fetheder.</p></td>
</tr>

<tr>
<td class="tarih"><p><i>Ammianus Marcellinus</i></p></td>
<td><p>Roma subayı. Tuna boylarının ve Karadeniz kıyılarının 4. Yüzyıldaki durumunu anlatan eserler yazmıştır, fakat çağının geleneklerine uyarak ne kadar iyi bir eğitim aldığını göstermek için antik yazarların klişelerini kullanmıştır. Eserleri Hunlar hakkındaki başlıca kaynaklardır.</p></td>
</tr>

<tr>
<td class="tarih"><p><i>Anatolios</i></p></td>
<td><p>Konsül, senatör ve Doğu Roma ordusu başkomutanı. 443 yılında Hun kağanları Attila ve Bleda’yla “Birinci Anatolios Barışı”nı imzalar.</p></td>
</tr>

<tr>
<td class="tarih"><p><i>Andagis</i></p></td>
<td><p>Amelung sülalesinden Ostrogot prensi. Catalaunum Ovası savaşında Vizigot kralı Theoderich’i öldürür.</p></td>
</tr>

<tr>
<td class="tarih"><p><i>Anian</i></p></td>
<td><p>Orleans’ın 5. Piskoposu. Sonradan St. Aignan adını alır. Biyografisi, Attila savaşları için önemli bir kaynaktır.</p></td>
</tr>

<tr>
<td class="tarih"><p><i>Arkadios</i></p></td>
<td><p>Arcadius, Flavius (377-408) Theodosios’un oğlu, Doğu Roma’nın ilk imparatoru. Batı Roma’nın ilk imparatoru Honorius’un kardeşi. 408 yılındaki ölümünden sonra imparatorluk 7 yaşındaki oğluna geçer.</p></td>
</tr>

<tr>
<td class="tarih"><p><i>Ardabur</i></p></td>
<td><p>Flavius, Aspar’ın oğlu. Aryan bir Cermen kavmi olan Alanlardan. Doğu Roma generali. Babasıyla birlikte Afrika’daki Vandallara (432-434), Perslere (441) ve Attila’ya (447-450) karşı savaşır. 471 yılında oğullarıyla beraber öldürülür.</p></td>
</tr>

<tr>
<td class="tarih"><p><i>Ardarich</i></p></td>
<td><p>Ardariks, Gepid kralı. Attila’nın en önemli danışmanlarından biri. Attila’yla birlikte Catalaunum Ovası’nda savaşır; sonra Ostrogotlarla birlik olarak Attila’nın oğullarına karşı savaşır ve onları mağlup eder.</p></td>
</tr>

<tr>
<td class="tarih"><p><i>Armengiskulos</i></p></td>
<td><p>Armegisculus, 447 yılındaki Utus savaşında Doğu Roma ordularının komutanı.</p></td>
</tr>

<tr>
<td class="tarih"><p><i>Aspar</i></p></td>
<td><p>Alan kavminden. 425-472 yılları arasında Doğu Roma generali. Donanmasının fırtınaya tutulup parçalanmasına rağmen, birlikleri Ravenna tahtını Galla Placidia’ya geri kazandırırlar. 442 yılında Chersonessos’ta, yani bugünkü Gelibolu Yarımadası’nda Hunlarla yapılan ilk resmi savaşta mağlup olur. Ardabur’un babasıdır.</p></td>
</tr>

<tr>
<td class="tarih"><p><i>Atakam</i></p></td>
<td><p>Hun. Uldız Kağan’ın oğlu. Kardeşi Mama’yla birlikte Konstantinopolis’e sığınır. Doğu Romalılar tarafından Hunlara geri verildiği 434 yılında çarmıha gerilerek öldürülür.</p></td>
</tr>

<tr>
<td class="tarih"><p><i>Athanarich</i></p></td>
<td><p>Vizigotların çocuk kralı. Alatheus ve Alan Safrax’la birlikte Aşağı Tuna’dan Roma İmparatorluğu topraklarına girer.</p></td>
</tr>

<tr>
<td class="tarih"><p><i>Athawulf</i></p></td>
<td><p>Athaulf, Vizigot kralı (410-415 arası). Alarich’in 412 yılındaki ölümünden sonra kavmini Galya’ya götürür. Orada Alarich’in kız kardeşi olan karısını altı çocuğuyla birlikte yanından uzaklaştırır ve İmparator Theodosius I.’in kız kardeşi Galla Placidia ile evlenir. 415 yılında İspanya’da öldürülür.</p></td>
</tr>

<tr>
<td class="tarih"><p><i>Attalus</i></p></td>
<td><p>Roma valisi ve general. Roma senatosu tarafından 408 yılında Got kralı Alarich ve Athawulf’un yanındaki Honorius’a karşı imparator seçilir.</p></td>
</tr>

<tr>
<td class="tarih"><p><i>Attila</i></p></td>
<td><p>(395-453) İsmi Gotça “Babacık” anlamına gelmektedir. Gerçek ismi bilinmemektedir. Gençliğinde Roma sarayında rehine olarak bulunur. Sonra Hun kağanı ve belli dönemlerde Roma generali (magister militum) olur. Doğu ve Batı Roma’yı haraca bağlar, Roma hizmetinde Burgundların üzerine yürür. Sonucu belirsiz Catalaunum savaşında Roma generali Aetius’un karşısına çıkar. Cermen Hildiko ile evlendiği gece ölür. Cermen efsanelerinde Attila, Doğu Kağanı Oktar ve Batı Roma generali Aetius, “Etzel” adı altında birbirine karışır. Burgundlar düğün için Viyana veya Macaristan üzerine hiçbir zaman yürümemişlerdir.</p></td>
</tr>

<tr>
<td class="tarih"><p><i>Augistinus</i></p></td>
<td><p>Aurelius (354-430) 396 yılından itibaren Hippo Regius piskoposu. Numidialı (Cezayir) kilise babası. “De civitate dei – Tanrının Kaybedilemez Krallığı” adlı eserinde doğudan gelen barbarlar hakkında bilgiler verir.</p></td>
</tr>

<tr>
<td class="tarih"><p><i>Avienus</i></p></td>
<td><p>Batı Roma konsülü. 452 yılında Attila’ya ricacı olarak gönderilen, Papa Leo I.’in de hazır bulunduğu heyetin başkanı.</p></td>
</tr>

<tr>
<td class="tarih"><p><i>Aybars Oebarsius</i></p></td>
<td><p>Hun şamanı. Ruga, Oktar ve Muncuk’un kardeşi. Attila’nın en önemli danışmanı.</p></td>
</tr>

<tr>
<td class="tarih"><p><i>Balamir</i></p></td>
<td><p>Hunların Büyük Kağanı. Romalılarla yıllık yüz elli kilo karşılığında ilk vergi anlaşmasını imzalar.</p></td>
</tr>

<tr>
<td class="tarih"><p><i>Bleda</i></p></td>
<td><p>Attila’nın ağabeyi. 434 yılında Büyük Kağan olur ve on bir yıl süren iktidarından sonra öldürülür. Attila, Hunların tek hükümdarı olur.</p></td>
</tr>

<tr>
<td class="tarih"><p><i>Bonifiatus</i></p></td>
<td><p>Roma generali (422-432). Afrika Genel Valisi. Geiserich önderliğindeki Vandalları Afrika’ya davet eder, 430 yılında Numidia’da onlara mağlup olur. 432 yılında Galla Placidia tarafından Patricius ilan edilerek, Aetius’un yerine geçmesi için Roma’ya çağırılır. Aetius’a karşı savaşırken ölür, damadı Sebastianus onun halefi olarak general olur.</p></td>
</tr>

<tr>
<td class="tarih"><p><i>Carpilius</i></p></td>
<td><p>Carpilio, Aetius’un oğlu. Hun işleri uzmanı. 435 yılında Bleda Kağan nezdinde Roma elçisi.</p></td>
</tr>

<tr>
<td class="tarih"><p><i>Cassiodorus</i></p></td>
<td><p>Senatör. Aynı ismi taşıyan Got dostu yazar ve bakanın büyükbabası, Carpilius’a Hun sarayında eşlik eder.</p></td>
</tr>

<tr>
<td class="tarih"><p><i>Chrysaphios</i></p></td>
<td><p>Hadım, Doğu Roma Birinci Bakanı, Praepositus sacri cubiculi (440-472), birçok kez Attila’ya suikast düzenleme girişiminde bulunur.</p></td>
</tr>

<tr>
<td class="tarih"><p><i>Constans</i></p></td>
<td><p>Roma imparatoru. Taht hırsızı Constantin III.’ün oğlu. Cermenlerin Galya’ya girmesine izin verir. 410 yılında Augustus ilan edilir, İspanya’ya gitmek ister, fakat yolda mağlup edilir ve Viyana’da öldürülür.</p></td>
</tr>

<tr>
<td class="tarih"><p><i>Constantin III.</i></p></td>
<td><p>Roma generali. 407 yılında Britanya ordusu tarafından Augustus ilan edilir ve Galya da bunu kabul eder. Honorius 411 yılında Constantius’u onun üzerine gönderir, Constantin III. mağlup olur ve öldürülür.</p></td>
</tr>

<tr>
<td class="tarih"><p><i>Constantinus</i></p></td>
<td><p>Flavius, Naissos şehrindendir. Magister Militum, konsül, 421 yılında Augustus. Constantin III.’ü mağlup eder, Vizigotları 416 yılında bir bağlılık anlaşması imzalamaya zorlar. Sonra da Konstantinopolis tarafından geri gönderilen Galla Placidia’ı 417 yılında isteği dışında kendisiyle evlenmeye mecbur eder. 421 yılında ölür. Çocukları: Valentinian III. ve Honoria.</p></td>
</tr>

<tr>
<td class="tarih"><p><i>Dengizik</i></p></td>
<td><p>Büyük olasılıkla 416 yılında bugünkü Gdansk şehri civarında doğmuş olmalıdır. İsmi <i>“Denize ve Göğe Benzeyen”</i> veya <i>“Denizcilik”</i> anlamına gelir. Attila’nın ikinci ve ona en çok benzeyen oğludur. Babasının ölümünden sonra Karadeniz kıyılarında yaşayan Hunların kağanı olur.</p></td>
</tr>

<tr>
<td class="tarih"><p><i>Diokletian</i></p></td>
<td><p>Basit bir askerken önce imparator (284-305) olmuş, sonra da tanrı mertebesine yükseltilmiştir. Bir yönetim dehası ve acımasız bir Hıristiyan takibatçısıdır.</p></td>
</tr>

<tr>
<td class="tarih"><p><i>Donat</i></p></td>
<td><p>Donatos. Güvenilir olmayan kaynaklara göre 412 yılında Hunların Doğu Kağanı.</p></td>
</tr>

<tr>
<td class="tarih"><p><i>Edekon</i></p></td>
<td><p>Cermen ismi taşıyan bir Hun. Attila’nın vasal kralı, Büyük Kağan Bleda’nın Skir saray muhafızları komutanı. Konstantinopolis tarafından Attila’yı öldürmekle görevlendirilir. Son Batı Roma imparatoru Romulus Augustulus’un babası Orestes’in rakibidir. Son Batı Roma imparatorunu mağlup eden Odoaker’in babası.</p></td>
</tr>

<tr>
<td class="tarih"><p><i>İlek</i></p></td>
<td><p>Doğumu tahminen 412. Attila ve Greka’nın ilk oğulları. Bu ismin bir Bittugur unvanı olma ihtimali vardır. 449-453 yılları arasında kağan.</p></td>
</tr>

<tr>
<td class="tarih"><p><i>Epigenes</i></p></td>
<td><p>Doğu Romalı. Hun kağanı Ruga’nın haleflerine elçi olarak gönderilen Plinthas’ın refakatçisi.</p></td>
</tr>

<tr>
<td class="tarih"><p><i>Ermanerich</i></p></td>
<td><p>Hermanarich (350-375). Amelung sülalesinden Ostrogot kralı. Krallığı Kuzey Denizi’nden Karadeniz’e kadar uzanıyordu. Aralarında Herullerin, Skirlerin ve Slavların da bulunduğu on yedi kavme hükmeden acımasız bir despot. 375 yılında Hunlar tarafından mağlup edilir.</p></td>
</tr>

<tr>
<td class="tarih"><p><i>Eskam</i></p></td>
<td><p>Hunların bilinen tek büyük toprak sahibi ve Aşağı Tuna şamanı. Attila’nın kayınpederi.</p></td>
</tr>

<tr>
<td class="tarih"><p><i>Esla</i></p></td>
<td><p>Doğu bölgelerinin <i>Ulu Ata</i>’sı. Büyük Kağan Ruga’nın danışmanı. Sonradan Attila ve Bleda’nın hizmetine girer.</p></td>
</tr>

<tr>
<td class="tarih"><p><i>Eudo</i></p></td>
<td><p>Eudoxius, hekim, Galya Bagaudlarının önderi. Attila’ya sığınır.</p></td>
</tr>

<tr>
<td class="tarih"><p><i>Eudokia (I)</i></p></td>
<td><p>Atinalı Athenais. İmparator Theodosios II.’nin karısı. 423 yılında Augusta olur, 422 yılında Eudoxia’yı, 431 yılında Flacilla’yı doğurur. Hun kağanı Ruga’nın ölümü için dua eder, fakat bu dileği imparatorluğun batı yarısı için çok daha acı sonuçlar doğuracaktır.</p></td>
</tr>

<tr>
<td class="tarih"><p><i>Eudokia (II)</i></p></td>
<td><p>Eudokia (I)’in torunu, Eudoxia (2) ve İmparator Valentian III.’ün kızları. 445 yılında Geiserich’in oğlu Hunerich’le nişanlanır. 455 yılında Geiserich tarafından annesiyle birlikte Afrika’ya kaçırılır.</p></td>
</tr>


<tr>
<td class="tarih"><p><i>Eudoxia (I)</i></p></td>
<td><p>Aelia. İmparator Arkadios’un karısı. 397 yılında Flacilla’yı, 399 yılında Pulcheria’yı, 400 yılında Arcadia’yı, 401 yılında sonradan imparator olacak Theodosios II.’yi, 403 yılında Marina’yı doğurdu. 400 yılında Augusta oldu. Kocası üzerinde etkiliydi, fakat kendisi de saray kadınlarının ve hadımların etkisinde kalıyordu.</p></td>
</tr>

<tr>
<td class="tarih"><p><i>Eudoxia (II)</i></p></td>
<td><p>Licinia, doğumu 422. Eudoxia (I)’in torunu; Theodosios II. ve Eudokia (I)’in kızları. 437 yılında Valentinian III. ile evlenir, 439 yılında Augusta olur, 450’den sonra Roma’da yaşamaya başlar, 455 yılında kocasının katili Petronius Maximus ile evlenmeye zorlanır. 455 yılında Geiserich tarafından kızlarıyla birlikte Afrika’ya kaçırılır.</p></td>
</tr>

<tr>
<td class="tarih"><p><i>Eugenius</i></p></td>
<td><p>Justa Grata Honoria’nın sevgilisi ve servetinin yöneticisi. Honoria’yı hamile bırakması üzerine idam edilir.</p></td>
</tr>

<tr>
<td class="tarih"><p><i>Eurich</i></p></td>
<td><p>(440-484) Vizigot kralı. Kardeşi Thorismund’u öldürerek tahta geçer.</p></td>
</tr>

<tr>
<td class="tarih"><p><i>Flavius</i></p></td>
<td><p>364-455 yılları arasında hüküm süren Roma imparator sülalesi.</p></td>
</tr>

<tr>
<td class="tarih"><p><i>Frithigem</i></p></td>
<td><p>Vizigot kralı (367-382). Putperest Athanarich’in Aryan rakibi. 376 yılında Valens’ten Tuna’yı aşma izni alır. Hoşnutsuz kitleleri peşinden sürükleyerek 9 Ağustos 378 yılında Adrianopel civarında Valens’i ağır bir yenilgiye uğratır.</p></td>
</tr>

<tr>
<td class="tarih"><p><i>Galla Placidia</i></p></td>
<td><p>Aelia Galla Placidia (390-450). Theodosius I.’in ikinci evliliğinden olma kızı. İmparator Honorius’un yarı-kardeşi. 414 yılında Vizigot kralı Alarich’in kayınbiraderi ve halefi Athawulf’la evlenir. Yapılan bağlılık anlaşmasıyla Roma’ya geri gönderilir ve isteği dışında General Constantius ile evliliğe zorlanır. 421 yılında bir kez daha dul kalır ve 423 yılında çocuklarıyla (Hun kağanı Attila’nın nişanlısı Honoria ile Valentinian) birlikte Konstantinopolis’e sığınır. 425 yılında Doğu Roma’nın yardımıyla ve emrinde 60.000 Hun savaşçısı bulunan Aetius’un tehdidine rağmen, tahtını Johannes’ten geri alır. Sonraki 25 yıl boyunca <i>Imperium Romanum</i>’un batı yarısının gerçek hükümdarı olarak kalacaktır.</p></td>
</tr>

<tr>
<td class="tarih"><p><i>Gaudentius</i></p></td>
<td><p>Aetius’un babası. Durostorumlu. Komutan sıfatıyla Afrika’da (399-401) tapınakları ve Kartaca’daki putları yıktırır. Magister equitum olarak Galya’da sürdürdüğü bir savaşta ölür.</p></td>
</tr>

<tr>
<td class="tarih"><p><i>Geiserich</i></p></td>
<td><p>Giserix, Vandal kralı (390-477). Bir prensin evlilik dışı çocuğu olduğu için yıllar boyunca sıradan bir general olarak kaldı. Bir kaza sonucu attan düştü ve bir ayağı topal kaldı. Aetius’un rakibi. Galya seferi öncesi Attila’yla anlaştı. Kartaca, Korsika, Sardunya ve Sicilya’yı işgal etti. 455 yılında Roma’yı yağmaladı.</p></td>
</tr>

<tr>
<td class="tarih"><p><i>Generidus</i></p></td>
<td><p>Yukarı Pannonia, Noricum ve Raetia’daki Batı Roma kuvvetleri komutanı. 409 yılında İmparator Honorius tarafından Dalmaçya’daki birliklerin başına özel görevli olarak getirilir.</p></td>
</tr>

<tr>
<td class="tarih"><p><i>Goar</i></p></td>
<td><p>Alan kralı. Galya’yı işgal etmesinden sonra (406/407) kavminin önemli bir kısmıyla Romalıların müttefiki olarak Mainz civarına yerleşir.</p></td>
</tr>

<tr>
<td class="tarih"><p><i>Gratian</i></p></td>
<td><p>Valentian’ın oğlu. 16 yaşında Batı Roma imparatoru olur (367-383). Milano’dan Raetia’daki Almanlar üzerine sefere çıkar, Lyon’da öldürülür.</p></td>
</tr>

<tr>
<td class="tarih"><p><i>Greka</i></p></td>
<td><p>Hreka, <i>Arığhan</i>, Attila’nın başkadını. İlek ve Dengizik’in annesi.</p></td>
</tr>

<tr>
<td class="tarih"><p><i>Gundahar</i></p></td>
<td><p>Gunther, Burgund kralı. 413 yılında İmparator Honorius’la yaptıkları barış anlaşmasının ihlali üzerine, Roma’nın emriyle 436 yılında Hunlar tarafından imha edilirler. Hayatta kalmayı başaranlar sonradan bugünkü Burgund bölgesine yerleştirilirler. Burgundların mağlubiyeti, Nibelungen Destanı’nın ortaya çıkmasına yol açmıştır.</p></td>
</tr>

<tr>
<td class="tarih"><p><i>Gundebaud</i></p></td>
<td><p>Frank kralı Chlogio’nun büyük oğlu ve Ripuar (Ren’in sol yakası) Franklarının prensi. Attila’yla birlikte Aetius’a ve genç kardeşi Merowech’e karşı mücadele eder. Bu savaş esnasında annesini Attila’ya emanet eder.</p></td>
</tr>

<tr>
<td class="tarih"><p><i>Heraclius</i></p></td>
<td><p>Hadım ve İmparator Valentinian III.’ün yakın adamı. Aetius karşıtlarının lideri. İmparatoru Aetius’un ölmesi gerektiğine ikna eder ve imparator onu 455 yılında kendi elleriyle öldürür.</p></td>
</tr>

<tr>
<td class="tarih"><p><i>Hildiko</i></p></td>
<td><p>İldico, Attila’nın son karısı. Nibelüngen Destanı’nda Krimhild olarak geçer.</p></td>
</tr>

<tr>
<td class="tarih"><p><i>Honoria</i></p></td>
<td><p>(416 veya 417-450) Justa Grata, İmparator Constantin III. ile Galla Placidia’nın kızı. Valentinian III.’ün kız kardeşi. Attila ile nişanlanır. Attila çeyiz olarak Roma İmparatorluğu’nun kendisine Galya’yı vermesini ister.</p></td>
</tr>

<tr>
<td class="tarih"><p><i>Honorius</i></p></td>
<td><p>Flavius, Büyük Theodosius’un oğlu olarak 384 yılında Konstantinopolis’te dünyaya gelir. On bir yaşında ilk Batı Roma imparatoru olur. Doğu Roma’nın ilk imparatoru Arkadios’un kardeşidir. Önce Milano’da, 402 yılından itibaren de Ravenna’da hüküm sürer. Stilicho’nun kızı Maria (398-408) ile evlenir. Sonra Thermantia (408) ile nişanlanır, fakat evlilik gerçekleşmez.</p></td>
</tr>

<tr>
<td class="tarih"><p><i>Hunerich</i></p></td>
<td><p>Vandal kralı Geiserich’in oğlu. Babasının emriyle ikinci evliliğini İmparator Valentinian III.’ün kızı Licinia Eudoxia ile yapar. Barış anlaşmaları yüzünden 435 veya 442 yıllarında rehine olarak Roma’da kalır.</p></td>
</tr>

<tr>
<td class="tarih"><p><i>Hunimund</i></p></td>
<td><p>Balamir ile Ermanerich’in torununun oğulları. İsmi <i>“Hunların Koruyucusu”</i> anlamına gelir. Ermanerich’ten sonra Ostrogotların Hunlara bağımlı kralı.</p></td>
</tr>

<tr>
<td class="tarih"><p><i>Hyacinthus</i></p></td>
<td><p>Hadım. Attila’ya Prenses Honoria’nın nişan yüzüğünü getirir. İşkence altında suçunu itiraf ettikten sonra Romalılar tarafından başı kesilmek suretiyle öldürülür.</p></td>
</tr>

<tr>
<td class="tarih"><p><i>İrnek</i></p></td>
<td><p>Doğumu tahminen 428. Attila’nın üçüncü ve en sevdiği oğlu. Annesinin kim olduğu bilinmemektedir. (Kitapta Svanhild üç) Doğu Hun kağanı (455-?)</p></td>
</tr>

<tr>
<td class="tarih"><p><i>Johannes</i></p></td>
<td><p>Primicerius Notariarum. Aralık 423’te Roma’da imparator ilan edilir. Doğu Roma imparatoru Theodosios, imparatorluğun batı yarısının da Theodosius sülalesinin elinde kalması için 424 yılında Ardabur ve oğlu Aspar komutasında bir orduyu, Johannes’in üzerine gönderir. Ordusunun büyük kısmının Bonifatius’un üzerine yürüyor olmasından dolayı, Johannes, Aetius’u Hunlardan yardım istemeye gönderir. 425 yılında 60.000 Hun imdada yetişir, fakat geç kalmışlardır. Johannes idam edilmiştir.</p></td>
</tr>

<tr>
<td class="tarih"><p><i>Karaton</i></p></td>
<td><p>Büyük Kağan (yaklaşık 412). Onun döneminde Hunlar ilk kez resmi Roma elçilerini kabul ederler.</p></td>
</tr>

<tr>
<td class="tarih"><p><i>Konstantin I.</i></p></td>
<td><p>Roma İmparatorluğu’nun (325-337) Büyük lakaplı ilk Hıristiyan hükümdarı. Bir Caesar ile Makedonyalı bir meyhanecinin oğlu. Bizans’ı (Konstantinopolis) Roma yerine başkent ilan eder, Altın Solido’ları sabit değerli para olarak piyasaya sürer. Onun zamanında Roma İmparatorluğu memurlarının önemli bir kısmı Cermenlerden oluşmaktaydı.</p></td>
</tr>

<tr>
<td class="tarih"><p><i>Konstantinos</i></p></td>
<td><p>Flavius, 457 yılında konsül, Patricius, 447 yılında Konstantinopolis’in ağır bir depremle yıkılan surlarını tamir ettirir. 464 yılında elçi olarak Pers kralına gider.</p></td>
</tr>

<tr>
<td class="tarih"><p><i>Laudarich</i></p></td>
<td><p>Laudarix. Got-Cemen Gepidlerin ikinci kralı. Attila’nın yakın danışmanı. 451 yılındaki Catalaunum Ovası savaşında ölür. Muhtemelen Troyes civarındaki Pouan prens mezarlarında gömülüdür.</p></td>
</tr>

<tr>
<td class="tarih"><p><i>Leo (Büyük)</i></p></td>
<td><p>Kendisini bugünkü anlamıyla Papa olarak nitelendiren ilk piskopos (399-461). Yukarı İtalya şehirlerini feda ederek Roma’yı Attila’nın hışmından kurtarır. Attila’nın ölümünden iki yıl sonra Vandal kralı Geiserich’i Roma’yı yağmalamamaya ikna etmeye çalışır, fakat başarılı olamaz.</p></td>
</tr>

<tr>
<td class="tarih"><p><i>Litorius</i></p></td>
<td><p>Aetius’un yardımcısı. Putperest. Galya Hun birliğinin komutanı. Galya’da Vizigotlarla yapılan savaş esnasında ölür.</p></td>
</tr>

<tr>
<td class="tarih"><p><i>Lupus</i></p></td>
<td><p>Troyes piskoposu. Önceden zengin ve evli bir adam. Attila’nın ordusunu 451 yılında gizli yollardan Ren kıyısına geri götürür.</p></td>
</tr>

<tr>
<td class="tarih"><p><i>Mama</i></p></td>
<td><p>Hun kağanı Uldız’ün üçüncü karısından olma oğlu. Kardeşi Atakam’la birlikte Konstantinopolis’e kaçar ve 434 yılında Hunlara teslim edilince Karsos kalesi önünde çarmıha gerilir.</p></td>
</tr>

<tr>
<td class="tarih"><p><i>Markianos</i></p></td>
<td><p>Flavius Julius Valerius. Doğumu 392. Doğu Roma’nın Trakyalı imparatoru (450-457). “Maviler” Partisi’nin adayı, Aspar’ın eski bir subayı. İmparator olabilmek için Augusta Pulcheria ile “Yusuf Evliliği” yapmak zorunda kalmıştır. Attila’nın en önemli rakibi.</p></td>
</tr>

<tr>
<td class="tarih"><p><i>Maximinos</i></p></td>
<td><p>Comes ve Magister scriniorum. <i>Codex Theodosianus</i>’un yazımına katkıda bulunur ve Doğu Roma elçisi olarak 449 yılında Priskos’un refakatinde Attila’nın sarayına gider.</p></td>
</tr>

<tr>
<td class="tarih"><p><i>Merowech</i></p></td>
<td><p>Salis Franklarının prensi. 448 yılında ölen Kral Chlogio’nun küçük oğlu. Frank Merowing sülalesinin kurucusu.</p></td>
</tr>

<tr>
<td class="tarih"><p><i>Mete</i></p></td>
<td><p>(İ.Ö. 234-214) Eski Hunların kağanı. Çin’e karşı pek çok başarısız sefer düzenler.</p></td>
</tr>

<tr>
<td class="tarih"><p><i>Muncuk</i></p></td>
<td><p>Büyük Kağan (415-420) Attila ve Bleda’nın babası.</p></td>
</tr>

<tr>
<td class="tarih"><p><i>Nomos</i></p></td>
<td><p>Konsül, Patriacus, 450 yılında Doğu Roma heyetinin başkanı.</p></td>
</tr>

<tr>
<td class="tarih"><p><i>Odoaker</i></p></td>
<td><p>(433-492) Skir. Kral Edekon’un oğlu, Cermen generali ve “Roma Patricius’u.” 476 yılında son Roma imparatoru Romulus Augustulus’u devirir ve ordu tarafından İtalya kralı ilan edilir. Doğu Roma’nın emriyle Ostrogot kralı Theoderich I. tarafından öldürülür.</p></td>
</tr>

<tr>
<td class="tarih"><p><i>Oktar</i></p></td>
<td><p>Uptar, <i>Uysal Güçlü</i>. Kardeşi Ruga’yla birlikte Hun kağanı (?-430).</p></td>
</tr>

<tr>
<td class="tarih"><p><i>Olympiodoros</i></p></td>
<td><p>Yunan tarihçisi. 412 yılında Karaton Kağan’a gönderilen bir heyete katılır. Hun araştırmalarının önemli bir kaynağıdır.</p></td>
</tr>

<tr>
<td class="tarih"><p><i>Onegesios</i></p></td>
<td><p>Hunigis (-ios), Yunan, Scottas’ın kardeşi. Attila’nın “başbakanı” ve en önemli danışmanı. Attila’dan ve amcası Aybars’tan sonra üçüncü kişi.</p></td>
</tr>

<tr>
<td class="tarih"><p><i>Optila</i></p></td>
<td><p>Aetius’un maiyetinde bulunan bir Hun. Aetius’un özel muhafızı olarak, kayınbiraderi Traustila’yla (Trasila) birlikte 16 Mart 455 tarihinde Batı Roma imparatoru Valentinian’ı öldürerek, komutanının intikamını alır.</p></td>
</tr>

<tr>
<td class="tarih"><p><i>Orestes</i></p></td>
<td><p>448 yılında Attila’nın kâtibi olur. Savialı bir toprak sahibi olan Tatulus’un oğlu. Batı Roma orduları başkomutanı olur ve son Batı Roma imparatoru olacak oğluna Romulus Augustulus adını verir. Askerlerinin taleplerini yerine getiremediği için, 476 yılında Odoaker tarafından Placentia’da tahttan indirilir.</p></td>
</tr>

<tr>
<td class="tarih"><p><i>Plinthas</i></p></td>
<td><p>Got, Doğu Roma Magister Militum’u, 419 yılında konsül, büyük olasılıkla Aspar’ın kayınpederi. 434/435 yıllarında Doğu Roma elçisi sıfatıyla Margus’ta Attila ile bir araya gelir.</p></td>
</tr>

<tr>
<td class="tarih"><p><i>Priskos</i></p></td>
<td><p>Panites (411-474). Doğu Roma hizmetindeki Yunan tarihçisi. Konstantinopolis’te yaşadı. Maximinos başkanlığındaki Doğu Roma heyetinde bulundu. 450 yılında yazdığı rapor, taraflı olsa da, Hunlar hakkındaki en önemli belgedir.</p></td>
</tr>

<tr>
<td class="tarih"><p><i>Pulcheria</i></p></td>
<td><p>Doğumu 398. Arkadios’un kızı, Theodosios II.’nin kız kardeşi. 14 yaşında ömür boyu iffet yemini eder ve kız kardeşleri Arcadia ve Marina’yı da bunu yapmaya ikna eder. 4 Temmuz 414 tarihinde Augusta olur. Çok dindardır. Kocası İmparator Markianos üzerinde büyük bir etkiye sahiptir.</p></td>
</tr>

<tr>
<td class="tarih"><p><i>Redagis</i></p></td>
<td><p>Cermen (Ostrogot) komutanı. Her ikisi de Roma hizmetinde bulunan Vandal Stilicho ve Vizigot Alarich arasındaki savaştan yararlanarak Alpleri aşmak ve İtalya’ya saldırmak için, Tuna’nın öteki yakasındaki Ostrogot, Sarmat, Alan, Quad, Vandal ve diğer “barbar” kavimlerden iki yüz bin kişiyi etrafına toplar.</p>
<p>Bu tehlike karşısında Stilicho ve Alarich bir araya gelerek, Hunların da yardımıyla onu mağlup ederler.</p></td>
</tr>

<tr>
<td class="tarih"><p><i>Romulus Augustulus</i></p></td>
<td><p>(459-484) İmparatorcuk. Orestes’in oğlu, son Batı Roma imparatoru. Cermen Odoaker tarafından tahttan indirilir.</p></td>
</tr>

<tr>
<td class="tarih"><p><i>Ruga</i></p></td>
<td><p>(380-434) Başlangıçta kardeşi Oktar’la birlikte Hun kağanı. Oktar’ın ölümünden sonra Batı Asya’dan Güney Avrupa’ya göç etmiş olan Hunları Orta Tuna havzasında (bugünkü Macaristan) bir devlet çatısı altında birleştirir. Kalıcı bir ordu kurar ve devletini yeğenleri Bleda ve Attila arasında paylaştırır.</p></td>
</tr>

<tr>
<td class="tarih"><p><i>Sangiban</i></p></td>
<td><p>Alan kralı, Goar’ın halefi. Orleans’ın Vizigot valisinin onayıyla Attila’ya şehri teklif eder, fakat Catalaunum savaşında Aetius’un yanında Attila’ya karşı savaşır.</p></td>
</tr>

<tr>
<td class="tarih"><p><i>Saul</i></p></td>
<td><p>Alan komutanı. 394 yılında Theodosios’un müttefik bölüklerinin başına geçer. Ağustos 408’de başka generallerle birlikte Ticinum’da öldürülür.</p></td>
</tr>

<tr>
<td class="tarih"><p><i>Scottas</i></p></td>
<td><p>Yunan. Onegesios’un kardeşi. Attila’nın en önemli danışmanlarından biri.</p></td>
</tr>

<tr>
<td class="tarih"><p><i>Sebastianus</i></p></td>
<td><p>Bonifatius’un damadı. Kayınpederinin 432 yılındaki ölümünden sonra, onun yerine Roma orduları başkomutanı olur. 433 yılında Doğu Roma’ya kaçmak zorunda kalır.</p></td>
</tr>

<tr>
<td class="tarih"><p><i>Serena</i></p></td>
<td><p>İmparator Honorius’un sevgili üvey kızı. Stilicho’nun karısı, Maria, Eucherius ve Thermantia’nın annesi. Roma’da (muhtemelen iftira sonucu) vatana ihanetle suçlanır ve idam edilir.</p></td>
</tr>

<tr>
<td class="tarih"><p><i>Siegerich</i></p></td>
<td><p>415 yılında Vizigot kralı olur.</p></td>
</tr>

<tr>
<td class="tarih"><p><i>Sigisvultus</i></p></td>
<td><p>437 yılında Aetius’la birlikte konsül olur.</p></td>
</tr>

<tr>
<td class="tarih"><p><i>Stilicho</i></p></td>
<td><p>(365-408) Vandal kökenli, fakat Roma doğumlu general. 395 yılında henüz reşit olmayan İmparator Honorius adına komuta yetkilerini elinde toplar ve Batı Roma’yı tüm cephelerde savunur. Kızlarını imparatorla evlendirir ve 408 yılında kilise koridorlarında öldürülür.</p></td>
</tr>

<tr>
<td class="tarih"><p><i>Svanhild</i></p></td>
<td><p>Sunilda. Got kralının sarayındaki Rosomon temsilcisinin karısı. Hermanerich’in casusu olur, fakat yakalanır ve atların arasına bağlanmak suretiyle parçalanır. Kardeşleri, Hunlarla yapılacak olan büyük buluşmanın arifesinde, Vizigot kralını öldürürler.</p></td>
</tr>

<tr>
<td class="tarih"><p><i>Svanhild I. - V</i></p></td>
<td><p>Gerçek kişiler olmayan Sarmat (ya da Karadeniz’in kuzeyinde yaşayan Amazon) kadınlarının isimleri.</p></td>
</tr>

<tr>
<td class="tarih"><p><i>Tatulus</i></p></td>
<td><p>Noricum mediterraneum Eyaleti’nde büyük toprak sahibi, Attila’nın kâtibi Orestes’in babası ve son Batı Roma imparatoru Romulus Augustulus’un büyükbabası.</p></td>
</tr>

<tr>
<td class="tarih"><p><i>Theoderich I.</i></p></td>
<td><p>Vizigot kralı (418-451). Roma topraklarında ilk Cermen krallığını kurar ve Tolosa’yı başkent yapar. Başkenti Romalılar tarafından pek çok kez kuşatılır. Uzun tereddütlerden sonra Catalaunum savaşında Aetius’un saflarında Attila’ya karşı yer alır.</p></td>
</tr>

<tr>
<td class="tarih"><p><i>Theoderich II.</i></p></td>
<td><p>Vizigot kralı (453-466). Theoderich I.’in oğlu. Roma’yla ittifak kurar ve öğretmeni Avitus’u imparator olması için ikna eder. 466 yılında kardeşi tarafından öldürülür.</p></td>
</tr>

<tr>
<td class="tarih"><p><i>Theodosius I. (Büyük)</i></p></td>
<td><p>(346-395) Roma imparatoru. Olimpiyat oyunlarını yasaklar. Roma’yı tek başına yöneten son hükümdardır. Ölümünden sonra Roma İmparatorluğu oğulları Honorius (Batı Roma) ve Arkadios (Doğu Roma) arasında paylaştırılır. Galla Placidia’nın babası.</p></td>
</tr>

<tr>
<td class="tarih"><p><i>Thorismund</i></p></td>
<td><p>Vizigot kralı (451-453). Catalaunum Ovası’nda Attila’ya karşı savaşırken ölen babası Theoderich’in yerine geçer. 453 yılında kardeşleri tarafından öldürülür.</p></td>
</tr>

<tr>
<td class="tarih"><p><i>Traustila</i></p></td>
<td><p>Trasila. Aetius’un maiyetinde bulunan bir Hun. 16 Mart 455 tarihinde Batı Roma bakanı Heraclius’u öldürerek, onun intikamını alır.</p></td>
</tr>

<tr>
<td class="tarih"><p><i>Trigetus</i></p></td>
<td><p>Roma valisi. 452 yılında Attila’ya gönderilen barış delegasyonunun üyesi.</p></td>
</tr>

<tr>
<td class="tarih"><p><i>Uldız</i></p></td>
<td><p><i>Talihi Açık,</i> Batı Hun imparatoru (399-410), hiyerarşide Balamir’in altında. Muhtemelen Attila’nın büyükbabası.</p>
<p>Uldız, 400 yılında Got Gaina’yı mağlup eder ve başını Konstantinopolis’e gönderir, 405 yılında Roma generali Stilicho’yla beraber Fiesole/Toskana yakınlarında Ostrogot lideri Radagis’i mağlup eder. 408 yılında Aşağı Tuna’yı aşar, fakat ağır bir mağlubiyet alır ve geri çekilmek zorunda kalır.</p></td>
</tr>

<tr>
<td class="tarih"><p><i>Valamir</i></p></td>
<td><p>Walamir, <i>İyi Şöhretli,</i> Attila tarafından uzun yıllar başsız kalan Ostrogotlara kral olarak atanır (446-467). Catalaunum Ovası’nda Attila’yla birlikte imparatorluk ordularına karşı savaşır.</p></td>
</tr>

<tr>
<td class="tarih"><p><i>Valens</i></p></td>
<td><p>Flavius. Roma imparatoru (364-378). 378 yılında Adrianopolis önlerinde ihlal edilen anlaşmalar yüzünden öfkelenmiş olan Frithigern önderliğindeki Vizigotlara karşı mücadele ederken hem savaşı, hem de hayatını kaybeder.</p></td>
</tr>

<tr>
<td class="tarih"><p><i>Valentinian III.</i></p></td>
<td><p>Flavius Placidius, Batı Roma imparatoru (424-455). 419 yılında Ravenna’da Galla Placidia ile Constantinius III.’ün oğulları olarak dünyaya gelir. 424 yılıda, yani beş yaşındayken Thessaloniki’de Caesar ilan edilir ve 425 yılında Doğu Roma imparatoru Theodosios II. tarafından imparator ilan edilir. 454 yılında gereğinden fazla güçlendiğini düşündüğü Aetius’u kendi elleriyle öldürür ve altı ay sonra (16 Mart 455) Aetius’un Hun muhafızları tarafından öldürülür.</p></td>
</tr>

<tr>
<td class="tarih"><p><i>Viderich</i></p></td>
<td><p>Gotların çocuk kralı. Alatheus ve Alan Safrax’la birlikte Aşağı Tuna’dan Roma İmparatorluğu topraklarına girer.</p></td>
</tr>

<tr>
<td class="tarih"><p><i>Vigilas</i></p></td>
<td><p>Doğu Romalı tercüman. Bizanslı başhadım Chrysaphios’un yakın adamı. Attila’ya düzenlenmek istenilen suikasta karıştığı için idam edilir.</p></td>
</tr>

<tr>
<td class="tarih"><p><i>Vinitharius</i></p></td>
<td><p>Ostrogot kralı (376-405). Ermanerich’in oğlu ve Hunların rakibi.</p></td>
</tr>

<tr>
<td class="tarih"><p><i>Vallia</i></p></td>
<td><p>Vizigotların kralı (386-418). İmparatorluğun emriyle İspanya’daki Alanları ve Cermenleri mağlup eder.</p></td>
</tr>
</table>

    </body>
</html>