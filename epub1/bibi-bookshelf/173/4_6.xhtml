<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="tablo.css" rel="stylesheet" type="text/css" />
</head>
    <body>
<p class="ortali">AÇIKLAMALAR</p>
<div class="bos3"></div>
<table>

<tr>
<td class="tarih"><p><i>Ala</i></p></td>
<td><p>Roma askeri birliği.</p></td>
</tr>

<tr>
<td class="tarih"><p><i>Amforalar</i></p></td>
<td><p>Yağ, şarap ve tahıl nakli için kullanılan, değişik büyüklüklerde kil testiler.</p></td>
</tr>

<tr>
<td class="tarih"><p><i>Arabalar</i></p></td>
<td><p>Hunların deri, post ve keçe kaplı hafif çadırları, Cermen kavimlerinin arabalarından çok daha hareketliydi.</p></td>
</tr>

<tr>
<td class="tarih"><p><i>Aryanlar</i></p></td>
<td><p>İskenderiyeli Arianus, İsa’nın tanrı tarafından yaratılan bir mahlûk olduğunu, ona sadece öz olarak benzediğini ileri sürüyordu. Küçük Asya’da toplanan ilk İznik genel kilise konsilinde ise İskenderiyeli Athanasios’un İsa’nın aynı zamanda tanrı ve insan olduğu yolundaki görüşü kabul edildi. Arianus ve taraftarları aforoz edilerek sürgüne gönderildi. Langobard ve Got gibi kavimlerin Aryan inancından olmaları, bu din tartışmasının sık sık alevlenmesine sebep oldu.</p></td>
</tr>

<tr>
<td class="tarih"><p><i>Atlar</i></p></td>
<td><p>Hun atları, genellikle ikinci yaşlarında burulan iğdişlerden oluşuyordu. Varlıklı hiçbir Hun bir aygıra veya kısrağa binmezdi. Birkaç istisna dışında atlar toplumun ortak malıydı.</p></td>
</tr>

<tr>
<td class="tarih"><p><i>Atilla’nın Dacia’sı</i></p></td>
<td><p>Attila’nın Güney Karpatlar bölgesindeki krallığı, Dak kralı Burebiste’nin İ.Ö. 1. yy.da kurduğu krallıktan daha büyük değildi.</p></td>
</tr>

<tr>
<td class="tarih"><p><i>Augustus</i></p></td>
<td><p>Batı Roma imparatorlarına verilen bir unvan.</p></td>
</tr>

<tr>
<td class="tarih"><p><i>Auxiliar Birlikleri</i></p></td>
<td><p>Romalı olmayan lejyonerlerden oluşan yardımcı birlikler. Roma ordusuna yirmi beş yıl hizmet ettikten sonra, vatandaşlık hakkıyla ödüllendirilirlerdi. Bu da yılda yaklaşık iki yüz bin yeni vatandaş anlamına gelirdi.</p></td>
</tr>

<tr>
<td class="tarih"><p><i>Bagaudlar</i></p></td>
<td><p>Loire ve Tractus armoricanum (Bretagne) bölgesinde Roma’ya karşı direnen Galya asileri.</p></td>
</tr>

<tr>
<td class="tarih"><p><i>Barbarlar</i></p></td>
<td><p>Yunanca ve Latince konuşmayan tüm kavimlerin ortak tanımlanması.</p></td>
</tr>

<tr>
<td class="tarih"><p><i>Baritus</i></p></td>
<td><p>Cermenlerin savaştan önce, daha etkili olması için kalkanlarını ağızlarının önüne tutarak yüksek sesle söyledikleri savaş şarkıları.</p></td>
</tr>

<tr>
<td class="tarih"><p><i>Bizans</i></p></td>
<td><p>Konstantinopolis ve Doğu Roma için kullanılan, saygın olmayan bir ifade.</p></td>
</tr>

<tr>
<td class="tarih"><p><i>Brachiati</i></p></td>
<td><p>Roma paralı askerleri, Cermen geleneklerince kollarına takılan halkalarla ödüllendirilirlerdi. Bu halkalara Brachiati adı verilir.</p></td>
</tr>

<tr>
<td class="tarih"><p><i>Capitol</i></p></td>
<td><p>Mons Capotilonus. Roma’nın yedi tepesinin en önemlisi.</p></td>
</tr>

<tr>
<td class="tarih"><p><i>Çizmeler</i></p></td>
<td><p>Yumuşak deriden, yumuşak topuklu imal edilirlerdi. Hunların askerî önderleri Roma imparatorlarının veya Pers krallarının altın çizme toklarını taklit etmeye çalışırlardı.</p></td>
</tr>

<tr>
<td class="tarih"><p><i>Decurio</i></p></td>
<td><p>Togasında erguvanî şeritler bulunan Eyalet Şehir Meclisi üyesi. Senatörlere benzer haklara sahip olmasına rağmen, yıllık geliri yaklaşık 50.000 DM civarındadır.</p></td>
</tr>

<tr>
<td class="tarih"><p><i>Diller</i></p></td>
<td><p>Attila’nın savaşçıları kendi lehçelerinin yanı sıra genellikle Hunca, Gotça, İranca, Latince veya (daha az olmak üzere) Yunanca konuşurlardı. Hunların Cermen veya Roma isimleri taşıyor olmaları, az rastlanır bir durum değildi.</p></td>
</tr>

<tr>
<td class="tarih"><p><i>Dinar</i></p></td>
<td><p>Bir Roma para birimi.</p></td>
</tr>

<tr>
<td class="tarih"><p><i>Evlilik</i></p></td>
<td><p>Hunlarda bir erkek bakabileceği kadar kadınla evlenmekte serbestti. Evlilik bir anlaşma ve şölenle onanırdı. Dul kalan kadınlara, kocalarının erkek akrabaları bakmakla yükümlüydü. Buna karşın <i>Imperium Romanum</i>’da evlilik son derece serbest ve kişiseldi.</p></td>
</tr>

<tr>
<td class="tarih"><p><i>Eyer</i></p></td>
<td><p>Deriden ve tahtadan yapılmış, binek hayvanlarının sırtına konularak binicilerin rahat etmesi sağlanan nesne. 4. yy.ın başlarında İç Asya’da keşfedilmiştir. Üzengilerin olmayışı, Hunların ve Perslerin 4-6. yüzyıllar arasında asimetrik yaylar kullanmalarına neden olmuştur.</p></td>
</tr>

<tr>
<td class="tarih"><p><i>Forum</i></p></td>
<td><p>Lat. Pazaryeri. (Yun. Agora)</p></td>
</tr>

<tr>
<td class="tarih"><p><i>Halirunlar</i></p></td>
<td><p>Hunların ataları olduğu söylenen büyücü Got kadınları.</p></td>
</tr>

<tr>
<td class="tarih"><p><i>Hunlar</i></p></td>
<td><p>Çin kaynaklarında Hiung-nu olarak geçen Hun ismi, en az 5.000 yıl önce (İ.Ö. 2697) Orta Asya’da yaşayan ve çeşitli devletler kurarak Doğu Asya (Çin, Moğolistan), Güney Asya (Hindistan, İran) ve Güneydoğu Avrupa’ya yayılan atlı ve göçebe kavimlerin ortak adıdır.</p></td>
</tr>

<tr>
<td class="tarih"><p><i>İtinerar</i></p></td>
<td><p>Askerî harita. Her general üzerinde su kaynaklarının, yolların ve engebelerin konumlarının işaretlendiği iyi bir haritaya ihtiyaç duyardı. Özellikle geceleme imkânları, at değiştirme yerleri ve surlarla çevrili şehirler hakkındaki bilgiler son derece yararlıydı. Bu askerî haritaların en önemlilerinden biri, Castorius tarafından 365 yılında hazırlanmış olanıydı.</p></td>
</tr>

<tr>
<td class="tarih"><p><i>Kafa şeklinin değiştirilmesi</i></p></td>
<td><p>Hippokrates henüz İ.Ö. 4. yy.da bile Maiotia Bataklık Denizi’nde (Azak Denizi) küçük çocukların başlarının sargılar ve bandajlar yardımıyla sıkıştırılarak, arkaya ve yukarı doğru uzatıldığını yazmıştır. Bu ayrıcalık sadece soylu kişilere mahsustu.</p></td>
</tr>

<tr>
<td class="tarih"><p><i>Kalkan</i></p></td>
<td><p>Hun kalkanının ortası, Roma ve Cermen kalkanları gibi bombeli değildir. Uzunlukları 90 cm.yi bulur, süvarilerin kullandıkları daha küçüktür. Tüm boyların kalkanları renkler ve resimlerle süslüdür.</p></td>
</tr>

<tr>
<td class="tarih"><p><i>Kamon</i></p></td>
<td><p>Hunların ve Doğu Cermenlerinin mayalanmış çavdar birası.</p></td>
</tr>

<tr>
<td class="tarih"><p><i>Kartal</i></p></td>
<td><p>Totem kuşu ve iktidar sembolü.</p></td>
</tr>

<tr>
<td class="tarih"><p><i>Kavimler Göçü</i></p></td>
<td><p>Hiçbir kavim yaşadığı yeri kendiliğinden terk edip, bir başka yere gitmemiştir. Göç adı verilen olay, genellikle ağır baskılar sonucu yapılan kaçış hareketleridir. Kavimler Göçü’nün öncüllerinin Kimber, Teuton ve Ambron hareketleri, 2. yy.ın Markomann savaşları, 3. yy.ın Got ve Alman savaşları olduğu kabul edilir. Buna rağmen Cermen Kavimler Göçü’ne Hunların sebep olduğu yaygın bir kanaattir.</p></td>
</tr>

<tr>
<td class="tarih"><p><i>Kolonlar</i></p></td>
<td><p>Büyük toprak sahiplerine bağımlı olan küçük çiftçiler; yarıcılar.</p></td>
</tr>

<tr>
<td class="tarih"><p><i>Konsül</i></p></td>
<td><p>Eski Roma Cumuriyeti’nden başlayarak en yüksek resmi makam. Konsüller 1 Ocak’tan başlayarak bir yıl için göreve seçilirlerdi. Yetkileri çok genişti. Senatör tayininden, senatoyu olağanüstü toplantıya çağırmaya kadar, imparatorluğun askeri ve sivil tüm işlerinden sorumluydular. Diokletian’dan sonra önemini bir nebze yitirmesine rağmen, eskisi gibi “en şerefli makam” olma özelliğini korudu.</p></td>
</tr>

<tr>
<td class="tarih"><p><i>Kral</i></p></td>
<td><p>Alm. König, Got. Reiks, Lat. Rex. Askeri gücü ön plana çıkmış olan bir Cermen kavminin önderi. Kralın başarısı, tanrısal bir alamet kabul edilirdi. Bu önderler genellikle Roma’nın kendilerini kral olarak onamasını sağlamaya çalışırlardı.</p></td>
</tr>

<tr>
<td class="tarih"><p><i>Kuşak Çatışması</i></p></td>
<td><p>Attila’nın zamanında Hunlar, artık altmış yıl önce Ostrogotları mağlup eden ve Vizigotları önlerine katıp kovalayan o kaba saba göçebe toplum değildi. Hunların ikinci kuşağı batı dünyasından çok şey almıştı ve yaşam tarzları atalarınınkinden ziyade Cermenleri andırıyordu.</p></td>
</tr>

<tr>
<td class="tarih"><p><i>Latifundien</i></p></td>
<td><p>Romalıların büyük tarım işletmeleri.</p></td>
</tr>

<tr>
<td class="tarih"><p><i>Lejyon</i></p></td>
<td><p>Eskiden 6.000 askerden oluşan birlik. Konstantin zamanından sonra iç kısımlardaki sürekli ordu. Atlı birliklere Magister equitum, yaya birliklere de Magister peditum komuta ederdi.</p></td>
</tr>

<tr>
<td class="tarih"><p><i>Limes</i></p></td>
<td><p>İskoçya’daki Firth of Clyde’tan başlayarak Ren deltası, Hollanda ve Almanya üzerinden İsviçre Alplerine kadar uzanan Roma sınır kaleleri hattı. Limes buradan doğuya döner ve Tuna boyunca büyük Pannonia Ovası üzerinden Karadeniz’e kadar olan 5.000 km.lik mesafe boyunca uzanmaya devam eder. Limes boyunca Britanya’da üç, Ren sınırında dört, Tuna’da on bir lejyon konuşlandırılmıştı. Regensburg (Castra Regina) ve Viyana (Vindobona) arasındaki Tuna Limes’i 3. yy.dan itibaren üç lejyon ve çok sayıda yardımcı birlikle güçlü bir şekilde korunuyordu. 5. yy.ın ilk yarısından itibaren Limes’in anavatanla olan bağlantıları iyiden iyiye zayıflamaya başlamıştı; merkezî yönetim gücünü giderek daha az hissettiriyordu.</p></td>
</tr>

<tr>
<td class="tarih"><p><i>Logades</i></p></td>
<td><p>Hunlarda sözlerinde değer verilen kişiler.</p></td>
</tr>

<tr>
<td class="tarih"><p><i>Medoss</i></p></td>
<td><p>Bal şarabı, muhtemelen Met.</p></td>
</tr>

<tr>
<td class="tarih"><p><i>Mil</i></p></td>
<td><p>Bir Roma mili = 1.481,5 m, 1.500 adım.</p></td>
</tr>

<tr>
<td class="tarih"><p><i>Müttefik</i></p></td>
<td><p>Romalılarla ittifak kurdukları yazılı olarak belgelenen kişi veya kavimler.</p></td>
</tr>

<tr>
<td class="tarih"><p><i>Oklar</i></p></td>
<td><p>Hunlar, kuş avlarken, tüylere zarar vermemesi için kemik uçlu oklar kullanırlardı. Diğer amaçlar içinse demir uçlu okları vardı.</p></td>
</tr>

<tr>
<td class="tarih"><p><i>Ordugâh</i></p></td>
<td><p>Aynı zamanda Hun kağanlarının payitahtı: Ovalarda sık sık görülen eskiçağ höyüklerinin üzerine tahtadan yapılmış, önünde büyük ve açık bir avlu bulunan bir saray bulunurdu.</p></td>
</tr>

<tr>
<td class="tarih"><p><i>Para</i></p></td>
<td><p>Solido adı verilen altın para, 4.5 gram ağırlığındaydı. Hunların Doğu Roma’dan aldıkları ilk vergi 25.200 Solido tutarındaydı. İmparatorluğun doğu yarısının yıllık geliri yaklaşık 135.000 kilo altın tutarındaydı; bunun 22.500 kilosu orduya harcanıyordu. Attila’nın aldığı en yüksek vergi, Doğu Roma ordusunun yıllık masrafının en fazla % 4.7’sini teşkil ediyordu. Roma’nın Alarich tarafından kuşatıldığı dönemlerde, bir senatörün yıllık kazancı, yıllık 500 ila 750 kg altın arasında değişiyordu.</p></td>
</tr>

<tr>
<td class="tarih"><p><i>Pazar Yerleri</i></p></td>
<td><p>Hunlar, Markomannlar ve Quadlar ile yapacakları ticaret için iki pazar yerine sahiptiler. Romalılar, barbarlara silah veya silah yapımında kullanılabilecek malzeme satan herkesi ölümle tehdit ediyorlardı.</p></td>
</tr>

<tr>
<td class="tarih"><p><i>Praetor</i></p></td>
<td><p>Roma komutanı, “Önde İlerleyen.”</p></td>
</tr>

<tr>
<td class="tarih"><p><i>Roma Donanması</i></p></td>
<td><p>Attila’nın zamanında denizlerde kürekli kadırgaların hakimiyeti son bulmuştu. Batı Roma donanması ise son derece önemsizdi. Batı Akdeniz, doğrudan Vandal gemilerinin egemenliği altındaydı. Doğu Roma donanması ise tüm gücünü Hellespont’u (Çanakkale Boğazı), Marmara Denizi’ni ve Tuna boylarını korumak üzerinde yoğunlaştırmıştı.</p></td>
</tr>

<tr>
<td class="tarih"><p><i>Roma asalet unvanları</i></p></td>
<td><p>İmparator ve imparatoriçeler “Augustus/Augusta” unvanını taşırlardı. Müşterek naip ise “Caesar” unvanına sahipti. Devletin birinci adamı konumundaki konsüllere makam ve fonksiyonu olmayan şeref unvanı “Patricius” verilirdi. İmparatorluk sülalesi üyelerine ise “Nobilissimi” unvanı lâyık görülmüştü.</p></td>
</tr>

<tr>
<td class="tarih"><p><i>Roma askerî rütbeleri (seçme)</i></p></td>
<td><p>Praetor: Ordu komutanının yardımcısı veya yüksek sivil organizatör / Praefect: Vali, komutan / Comes: Kont, bakan / Dux: Bir sınır bölgesinin (Dukalığın) yöneticisi / Magister: Önder, lider / Magister officiorum: Kalem müdürü, bakan / Magister militum: Ordu komutanı, general / Magister equitum: Süvari birlikleri generali / Magister peditum: Piyade birlikleri generali / Magister utriusque militae: Her iki sınıfın generali / Magister praesentalis: Komuta yetkisini elinde bulunduran general / Centuriu: Yüzbaşı / Decurio: Onbaşı.</p></td>
</tr>

<tr>
<td class="tarih"><p><i>Roma evleri</i></p></td>
<td><p>Theodosios zamanında şehrin on dört mahallesindeki evlerin toplam sayısı 48.382’ydi. Evlerin yüksekliği 3 ila 6 kat arasında değişiyordu.</p></td>
</tr>

<tr>
<td class="tarih"><p><i>Sanat</i></p></td>
<td><p>Hun sanatındaki dini motifler, İskitlerde olduğu gibi gagalı yüzler, üçgenler, köşeleri yuvarlaklaştırılmış dörtgenler, çapraz nokta çizgileri, kartal-tanrının tüy motifi.</p></td>
</tr>

<tr>
<td class="tarih"><p><i>Senato</i></p></td>
<td><p><i>Imperium Romanum</i>’un her iki yarısı da soylulardan oluşan, kısmen babadan oğula geçen bir yapıya sahip olan birer senatoya sahipti. Fakat Attila zamanında iktidar aygıtı üzerinde neredeyse hiçbir etkisi kalmamıştı.</p></td>
</tr>

<tr>
<td class="tarih"><p><i>Silahlar</i></p></td>
<td><p>Hunlar yay, ok, mızrak, hançer, kırbaç ve kement kullanıyorlardı.</p></td>
</tr>

<tr>
<td class="tarih"><p><i>Şamanlar</i></p></td>
<td><p>Kâhin, şifacı, sanatçı, genellikle erdişi, Logades’lerin üst tabakasına mensup kişiler. Trans haline girerek sanrılanır, ruh ve cin gibi öteki dünya varlıklarıyla görüşürler. Hayvanların kürek kemiklerini ateşte yakarak fal bakar, geceleri şarkı söylerler.</p></td>
</tr>

<tr>
<td class="tarih"><p><i>Şarap</i></p></td>
<td><p>Attila’nın yaşadığı çağda Pannonia, Kafkasya, Kırım ve Trakya şarapları makbuldü.</p></td>
</tr>

<tr>
<td class="tarih"><p><i>Şeref nişanları</i></p></td>
<td><p>Hunlar üzerlerinde süs olarak işlemeli silahlar ve şeref nişanları taşırlardı. Devletin veya başka bir örgütlenmenin yüceltilmesi için ordunun önünde ilerleyen amblem ve sancaklara yabancıydılar. Fakat benzer şekilde kalkanlarının üzerinde hayvan resimleri ve çeşitli semboller bulunuyordu.</p></td>
</tr>

<tr>
<td class="tarih"><p><i>Tamga</i></p></td>
<td><p>Çin harflerine benzeyen, muhtemelen Orta Asya kökenli işaretler. Maiotia Bataklık Denizi’nin etrafındaki Yunan evlerinde ve Sarmat mezarlarında sıkça rastlanmaktadır.</p></td>
</tr>

<tr>
<td class="tarih"><p><i>Tapınak</i></p></td>
<td><p>Her yurdun kuzey tarafında ataların ruhlarını anmak için bir köşenin bulunmasından ötürü, Hunlar büyük bir ortak tapınağa ihtiyaç duymazlardı.</p></td>
</tr>

<tr>
<td class="tarih"><p><i>Vicus</i></p></td>
<td><p>Çiftlik evi, mahalle.</p></td>
</tr>

<tr>
<td class="tarih"><p><i>Villa</i></p></td>
<td><p>Roma çiftliği.</p>  </td>
</tr>
</table>     
    </body>
</html>