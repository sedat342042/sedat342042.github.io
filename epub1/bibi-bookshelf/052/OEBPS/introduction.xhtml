<?xml version="1.0" encoding="UTF-8" standalone="no"?><html xmlns="http://www.w3.org/1999/xhtml">
<head>
	<title>Joseph Fouche</title>
	<link href="main.css" rel="stylesheet" type="text/css"/>
<meta name="Adept.resource" value="urn:uuid:23bf8772-c1bc-6f88-8644-124839339a58"/>
</head>
<body xmlns:epub="http://www.idpf.org/2007/ops" class="dedication" epub:type="epigraph"><div style="display:none;"><a id="GBS.0007.01"/></div>
	<section class="container">
		<section class="sub-container">
			<h1>Sunuş</h1>

			<p>Yapıtları elliyi aşkın dile çevrilen, Alman dilinin en çok okunan ve en üretken yazarlarından biri olan Stefan Zweig, <em>Joseph Fouché - Bir Politikacının Portresi </em>adlı eserinde Fransız Devrimi döneminde yaşamış, politikaya girdiği 1790 yılından son sürgününe gönderildiği 1816 yılına kadar olan süre içindeki her hükümette yer almış ancak cumhuriyetçilerin, kralcıların, Jirondenlerin,<a id="GBS.0007.02"/> Jakobenlerin, kısacası hiçbir grubun sevmediği, güvenmediği bir politikacının portresini çiziyor bize: XVI. Louis’nin, Robespierre’in giyotine gönderilmesinde rol oynamış, yaşamı boyunca radikal olaylara imzasını atmış, hiçbir şeyden ve hiç kimseden korkmamış, iktidardayken hep çevresinde güçlü insanlar bulmuş, ömrünün son yıllarını vatanından sürülmüş, yalnız ve terk edilmiş olarak geçiren,<a id="GBS.0007.03"/> tarihin unuttuğu silik kişilerden biri olarak kalmış Otranto Dükü Joseph Fouché’nin (1759-1820).</p>
			<p>Görünümü ve hitabet konusundaki zayıflığı nedeniyle hiçbir zaman birinci adam olmaya çalışmamış, ancak arka plandayken öne çıkardığı kişinin iplerini elinde tutmayı tercih etmiş, son derece zeki, soğukkanlı, iktidar ve güç uğruna hiçbir şeyden çekinmeyen, ona ulaşabilmek ve onu elinde tutabilmek<a id="GBS.0007.04"/> için her şeyi göze alan, geçmişte de günümüzde de canlı örneklerine rastladığımız herhangi bir politikacıdan farkı olmayan, tarihin sararan yaprakları arasında sıkışıp kalmış, sadece Fransız Devrimi söz konusu olduğunda adı şöyle bir geçen Joseph Fouché, Zweig’ın o müthiş anlatımıyla tarihin ölümsüz kişiliklerinden biri haline gelmiştir.</p>
			<p>Zweig’ın, “hoşlanmadığım bir kişi” dediği ve “karaktersizlik<a id="GBS.0007.05"/> konusunda olağanüstü inatçı” biri olarak tanımladığı Fouché’ye ilgi duymasının nedeni, Balzac’ın Fouché’ye duyduğu saygı ve onun hakkında söylediği, “Napoléon’dan daha fazla güce sahipti,” sözleri olmuştur.</p>
			<p>Yaşamı boyunca fikir çatışmalarından, bir şeyin baskıyla kabul ettirilmesinden, saldırının her türünden ve politik kavgalarda açıkça taraf tutulmasından uzak durmuş, aynı şey olarak gördüğü<a id="GBS.0008.01"/> politika ve dogmayı her zaman reddetmiş, hayatında bir kez olsun oy kullanmamış biri olan Zweig’ın, her zaman her şeyi en ince ayrıntısına kadar düşünen, komplo planlarını bir nakış gibi ilmik ilmik işleyen, iktidar hastalığına yakalanmış bir politikacının hayatını anlatmaktaki amacı, sadece ilginç bir karakter incelemesi yapmak değil, “kamuoyunu, savaşın geride bıraktığı etkilere, cesareti kırılmış,<a id="GBS.0008.02"/> dengesi bozulmuş Orta Avrupa ülkelerinde gittikçe daha belirginleşmeye başlayan güncel tehlikelere karşı uyarmak”tır.</p>
			<p>Fouché, aklını ve iradesini kontrol edebilen, Makyavelist, gözükara, her türlü etik ilkeden yoksun, değişen ideolojilere karşı aynı hızla uyum gösteren, iktidar zevkini maskeleyebilen bir politikacı tipidir. Zweig, Fouché’nin şahsında sadece bir politikacıyı değil, çıkar ve<a id="GBS.0008.03"/> amaçlarını her şeyin üstünde tutan, bu uğurda önündeki her şeyi ve herkesi ezip geçen, sevgi, dostluk, vefa, minnet duygularından yoksun, kendini, sadece kendini düşünen insanı anlatmaktadır aslında.</p>
			<p>Öte yandan eserin Fransız Devrimi sırasında ve sonrasında yaşanan diğer olaylara da değinmesi, okurda merak uyandırması, eserin küçümsenmeyecek bir yönü. Zweig’ın muhteşem anlatımıyla her zaman<a id="GBS.0008.04"/> zevkle okunabilecek, hiçbir zaman değerinden bir şey kaybetmeyecek bir başyapıt. Bir biyografi olmasına rağmen, tırmanan gerilimi ve çatışmasıyla roman tadında, tarihî gerçeklerin kurmaca anlatımla örtüştüğü, temposu hiçbir yerde düşmeyen, okuyucuyu sıkmayan, olumsuz bir karakterin işlenmesine karşın Zweig’ın büyüleyici anlatımıyla sürükleyiciliğini kaybetmeyen fevkalade bir eser.</p>
			<p>Zweig’ın<a id="GBS.0008.05"/> 1929’da yazdığı <em>Joseph</em> <em>Fouché</em>, Rusya’da azımsanmayacak bir yankı yaratmıştır. Anlatılanlara göre, eserin Rusya’da yayımlanmasından sonra onu okuyan Stalin o kadar etkilenir ki, gizli servis şefi Yagoda’yı 1937 yılında görevinden alır. Çünkü Robert Payne’nin yazdığı <em>Stalin</em> biyografisinde, Yagoda ile Fouché arasında inanılmaz benzerlikler vardır. Yine araştırmacıların görüşüne göre Napoléon’un Elba<a id="GBS.0009.01"/> Adası’nda sürgündeyken Fouché hakkında söylediği, “Tek bir gerçek hain tanıdım, Fouché,” sözleri, kuşkucu bir kişiliğe sahip Stalin’in gizli servis şefini görevden almasına neden olmuştur.</p>
			<p>Balzac, Fouché için, “Bugüne kadar tanıdığım en iyi kafa,” Heinrich Heine ise, “Sahtekârlığını o kadar ileri götürmüştü ki, ölümünden sonra bile sahte anıları yayımlandı,” demiştir.</p>
			<p>Eserin çevirisinde<a id="GBS.0009.02"/> Zweig’ın üslubunu mümkün olduğunca korudum. Zweig’ın üslubunun bir parçası olan Fransızca, İtalyanca ve İspanyolca sözcükleri metin içinde Almancası verilmemişse, Türkçeye çevirmedim, sayfanın altında dipnotta gösterdim. Çevirinin Zweig’ın üslubunda Türk okurunun anlayabileceği tatta olmasına çalıştım. Okurken ve çevirirken benim duyduğum hazzı Türk okurunun da duymasını diliyorum.</p>
			<cite>
			GÜLPERİ<div style="display:none;"><a id="GBS.0009.03"/></div> SERT<br/>Haziran 2007<br/>İzmir
			</cite>
		</section>
	</section>
<div style="display:none;"><a id="GBS.0009.04"/></div></body>
</html>