<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>MALAFA.html</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h1 class="kitapickapak2" id="calibre_toc_5"><br class="calibre3" />
  Uyanış</h1>

  <p><br class="chapter" />
  <br class="chapter" />
  <br class="chapter" />
  <br class="chapter" /></p>

  <p class="normal1">“Kozan!”</p>

  <p class="normal1">Kendisini çağıranın kim olduğunu, göz kapakları yuvalarına çekilene kadar anlamadı. Tavanı gördü, sesi tanıdı. Konuşan kendisiydi. Çalan telefonuydu. Elini komodine uzattı. Gözkapaklarını indirdi ve “Alo” dedi.</p>

  <p class="normal1">“Meterlendik! Martlar bizi meterledi! Çabuk gel!”</p>

  <p class="normal1">Gözkapaklarını kaldırdı.</p>

  <p class="normal1">“Kim meterledi? Ne diyorsun?”</p>

  <p class="normal1">“Asiltur! Kredi kartları iptal oldu. Hiçbiri ödenmedi. Kartlar sahteymiş. Sami burada, çabuk gel!”</p>

  <p class="normal1">“Tamam Saim. Tamam. İki saat içinde orada olurum.”</p>

  <p class="normal1">Kozan telefonu kapatıp, aldığı yere bıraktı. Başını sağa çevirdi. Biraz yastık ve iki ahçiğin birbirine girmiş yüzlerini gördü. Doğruldu. Tişörtünü ve şortunu yerde buldu. Giyindi. Cüzdanını ve telefonunu alıp villadan çıktı. Musa’nın özel müşterisi olduğunun kanıtı golf arabasına binip yeşil patikalardan geçti. Musa’nın odasının olduğu binanın önünde durdu. Arabadan inip içeri girdi.</p>

  <p class="normal1">“Günaydın Kozan Bey. Musa Bey’i mi arıyorsunuz?”</p>

  <p class="normal1">“Evet.”</p>

  <p class="normal1">“Kendisi yukarıda.”</p>

  <p class="normal1">Musa’nın sekreterine teşekkür etmedi. Asansörü değil, merdiveni kullandı. Birinci kat. Koridorun sonundaki kapı. Açıldı. Musa çıkıyordu.</p>

  <p class="normal1">“Seninle konuşmamız gerek.”</p>

  <p class="normal1">“Ben de çıkıyordum.”</p>

  <p class="normal1">“Olmaz, şimdi.”</p>

  <p class="normal1">“Bu kadar acil mi?”</p>

  <p class="normal1">“Evet Musa, haydi gir içeri.”</p>

  <p class="normal1">Odanın kapısı kapandı. Kozan zaman kaybetmedi.</p>

  <p class="normal1">“Büyük kazık yedik. Topaz’ı kazıkladılar. Er veya geç, benim de kellem gidecek. Başka çarem kalmadı. İşi kabul ediyorum. Patronuna haber ver.”</p>

  <p class="normal1">Musa da zaman kaybetmedi.</p>

  <p class="normal1">“Tamam Kozan, şimdi arıyorum.”</p>

  <p class="normal1">“Ben Antalya’ya gidiyorum. Bir araba ayarla. Akşama dönerim.”</p>

  <p class="normal1">Musa’nın patronu, merkezi İstanbul’da olan bir kuyum atölyesi kuracaktı. Daha doğrusu bir fabrika. Sadece içi boş mallar üretecekti. Almanya’da dükkânlar açacak ve malları şubelerine gönderecekti. Yüzlerce kilo mal. Ve içlerinde yüzlerce kilo eroin olacaktı. Altının içinde başka bir altın. Almanya’da eritilen malın içinden çıkan eroin Avrupa’da dağıtalacaktı. Patronun ihtiyaç duyduğu, kuyumdan anlayan biriydi. Musa, tanıdığı en iyi tezgâhtardan söz etmişti: Kozan. Üretimden, tezgâhtan ve her şeyden anlayan Kozan.</p>

  <p class="normal1">Topaz’a girdiğinde hiçbir şeyin aynı olmadığını gördü. Yüzler sarkmıştı. Kimse, tam olarak ne olduğunu bilmiyordu. Sadece Sami’nin delirdiği konuşuluyordu. Birinci katta Saim’i gören Kozan sordu:</p>

  <p class="normal1">“Şimdi ne olacak?”</p>

  <p class="normal1">Saim telefondakinden çok daha sakindi.</p>

  <p class="normal1">“Umurumda değil. Ne bok yerlerse yesinler. Kendi abuşluklarına ağlasınlar. Cevat’la konuştum. <span class="ideitalik">Golden Dreams</span>’e geçeceğim. Sen de gel. Deşala bu pörçleri!”</p>

  <p class="normal1">“Nasıl anlayamadık Saim? Martların tezgâhına geldik!”</p>

  <p class="normal1">“Hayır papi. Biz işimizi yaptık. Sadece, bizden isteneni yaptık. Hayko seni bekliyor. Ben arkadayım. Martı gör, sonra gel.”</p>

  <p class="normal1">Kozan, üçüncü kata çıktığında Hicret’le karşılaştı. Sormasına fırsat vermeden, Hicret, salonun ucundaki VIP odasını gösterdi. Otuz yedi adımda salonu geçen Kozan kapıya vurdu. İki kez.</p>

  <p class="normal1">“Gel!”</p>

  <p class="normal1">Üç Çınarcıyan da odadaydı. Sami, ofisinde olmalıydı. Hayko “Otur” dedi ve Kozan girmeden önce sorduğu soruyu tekrarladı.</p>

  <p class="normal1">“Nerede yanlış yaptık?”</p>

  <p class="normal1">Yanıtlar, odanın zeminine düşüp kırıldı. Kozan, dinledi, konuştu. Hiçbir şeyin değişmeyeceğini herkes biliyordu. Hayatın, turizmin ve Topaz’ın devam edeceğini, her sabah tezgâhtarların binayı doldurup listedeki grupları bekleyeceğini biliyorlardı. Ama yine de konuşuyormuş gibi yapıyorlardı. Yirmi dört saat sonra unutulacak yasaklar koymaktan, yeni kurallar uygulamaktan söz ediyorlardı. Tezgâhtar kardeşler birbirlerine tezgâh atıyordu. Bir an için sessizlik oldu.</p>

  <p class="normal1">“Ben gidiyorum Hayko.”</p>

  <p class="normal1">“Tamam, yarın grubun var. Sabah onda. Gecikme.”</p>

  <p class="normal1">“Hayır, ben istifa ediyorum. Antalya’dan gidiyorum.”</p>

  <p class="normal1">“Saçmalama! Bir de seninle uğraşamam!” diyerek başladığı uzun tezgâha devam eden Hayko, Kozan’ın Topaz’da kalması için onlarca neden saydı.</p>

  <p><br class="chapter" />
  <br class="chapter" />
  <br class="chapter" /></p>

  <p class="normal1">Tezgâhtarlığın zorluklarından biri tekrardır. İnsanın en zor dayanabildiği çalışma koşulu olan tekrar, sağlıklı bir aklın ani ölümüne neden olur. Aynı cümleleri aynı mimikler eşliğinde iki bin kez duymuş olan tezgâhtar, artık ne dendiğini duymuyordur. Başka konular üzerinde yoğunlaşıyor, karşısındakinin banka hesabında ne kadar tramı olduğunu ya da yanındakinin vardik rengini tahmin etmeye çalışıyordur. Kimseyi duymayan tezgâhtar, konuşmanın hangi bölümünde olduğunu karşısındakinin yüz ifadesinden anlar.</p>

  <p><br class="chapter" />
  <br class="chapter" />
  <br class="chapter" />
  <br class="chapter" />
  <br class="chapter" />
  <br class="chapter" /></p>

  <p class="normal1">Hayko’nun yüzü çaresizlikten bulanmıştı. Topaz’da kalması için attığı tezgâhın işe yaramadığını, Kozan’ın, sorularını yanıtsız bırakmasından anlamıştı. Son kez sordu:</p>

  <p class="normal1">“Ne yapacaksın? Başka ne iş yapabilirsin? Sen bir tezgâhtarsın!”</p>

  <p class="normal1">Kozan ayağa kalktı. Hayko’yu duymuyordu. Odadan çıktı. Ardından yetişmeye çalışan tehdit ve tekliflere aldırmadan bankoların arasından geçti. Düztoplar, şefler, çıraklar, müdür yardımcıları, Kozan’a bakıyordu. Herkes bir şeyler söylüyordu ama Kozan duymuyordu. Merdivene açılan kapıdan çıkıp Topaz’ın giriş katına indi. Oradan da arka kapıya yürüdü. Topaz’dan çıktı. Yıllardır almadığı derinlikte bir nefes yuttu. Saim’i gördü. Arabaların arkasındaydı. Yürüdü. Saim konuşmadı. Soru sormadı. Kendilerine ve Topaz’a bundan sonra ne olacağını merak etmenin bir tezgâhtara yakışmayacağını biliyorlardı. Arkalarındaki binayı görmemek için yüzlerini çevirdiler. Kozan, pafküfü Saim’in parmaklarından alıp içine çekti. Verdiği nefese birkaç kelime yapıştı:</p>

  <p class="normal1">“Tomi’nin sana potpot borcu varmış. İdare et. Elbet öder.”</p>

  <p class="normal1">Saim güldü.</p>

  <p class="normal1">“Ödeyecek tabiî! Tezgâhtarız biz, papi. Adamın anasını meterleriz!”</p>

  <p class="normal1">Dünya bir tezgâhtır. Tezgâhın hangi tarafında hayat olduğuysa ancak ölünce anlaşılır.</p>

  <div class="calibre1" id="calibre_pb_9"></div>
</body>
</html>
