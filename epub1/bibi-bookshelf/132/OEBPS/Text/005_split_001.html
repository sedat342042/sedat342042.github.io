<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <meta content="Atlantis Word Processor 1.6.5.2" name="Generator" />
  <link href="../Styles/stylesheet.css" rel="stylesheet" type="text/css" />

  <title></title>
  
<style type="text/css">
@page { margin-bottom: 5.000000pt; margin-top: 5.000000pt; }
                @font-face {
    font-family: "Arial";
    font-style: normal;
    font-weight: bold;
    src: url(../Fonts/ARIALBD.TTF)
    }

                @font-face {
    font-family: "Arial";
    font-style: normal;
    font-weight: normal;
    src: url(../Fonts/ARIAL.TTF)
    }
</style>
</head>

<body class="calibre">
  <p class="calibre1">1.Pe.3: 8 Sonuç olarak hepiniz aynı düşüncede birleşin. Başkalarının duygularını paylaşın. Birbirinizi kardeşçe sevin. Şefkatli, alçakgönüllü olun.</p>

  <p class="calibre1"> </p>

  <p class="calibre1">1.Pe.3: 9 Kötülüğe kötülükle, sövgüye sövgüyle değil, tersine, kutsamayla karşılık verin. Çünkü kutsanmayı miras almak için çağrıldınız.</p>

  <p class="calibre1"> </p>

  <p class="calibre1">1.Pe.3: 10 Şöyle ki, "Yaşamdan zevk almak, İyi günler görmek isteyen, Dilini kötülükten, Dudaklarını yalandan uzak tutsun.</p>

  <p class="calibre1"> </p>

  <p class="calibre1">1.Pe.3: 11 Kötülükten sakınıp iyilik yapsın. Esenliği amaçlasın, ardınca gitsin.</p>

  <p class="calibre1"> </p>

  <p class="calibre1">1.Pe.3: 12 Çünkü Rab'bin gözleri Doğru kişilerin üzerindedir. Kulakları onların yakarışına açıktır. Ama Rab kötülük yapanlara karşıdır."</p>

  <p class="calibre1"> </p>

  <p class="calibre1">1.Pe.3: 13 İyilik yapmakta gayretli olursanız, size kim kötülük edecek?</p>

  <p class="calibre1"> </p>

  <p class="calibre1">1.Pe.3: 14 Doğruluk uğruna acı çekseniz bile, ne mutlu size! İnsanların "korktuğundan korkmayın, ürkmeyin."</p>

  <p class="calibre1"> </p>

  <p class="calibre1">1.Pe.3: 15 Mesih'i Rab olarak yüreklerinizde kutsayın. İçinizdeki umudun nedenini soran herkese uygun bir yanıt vermeye her zaman hazır olun.</p>

  <p class="calibre1"> </p>

  <p class="calibre1">1.Pe.3: 16 Yalnız bunu yumuşak huyla, saygıyla yapın. Vicdanınızı temiz tutun. Öyle ki, Mesih'e ait olarak sürdürdüğünüz olumlu yaşamı kınayanlar size ettikleri iftiradan utansınlar.</p>

  <p class="calibre1"> </p>

  <p class="calibre1">1.Pe.3: 17 İyilik edip acı çekmek -eğer Tanrı'nın isteği buysa- kötülük yapıp acı çekmekten daha iyidir.</p>

  <p class="calibre1"> </p>

  <p class="calibre1">1.Pe.3: 18 Nitekim Mesih de bizleri Tanrı'ya ulaştırmak amacıyla doğru kişi olarak doğru olmayanlar için günah sunusu olarak ilk ve son kez öldü . Bedence öldürüldü, ama ruhça diriltildi.</p>

  <p class="calibre1"> </p>

  <p class="calibre1">1.Pe.3: 19 Ruhta gidip bunları zindanda olan ruhlara da duyurdu.</p>

  <p class="calibre1"> </p>

  <p class="calibre1">1.Pe.3: 20 Bir zamanlar, Nuh'un günlerinde gemi yapılırken, Tanrı'nın sabırla beklemesine karşın bu ruhlar söz dinlememişlerdi. O gemide birkaç kişi, daha doğrusu sekiz kişi suyla kurtuldu .</p>

  <p class="calibre1"> </p>

  <p class="calibre1">1.Pe.3: 21 Bu olay vaftizi simgeliyor. Bedenin kirden arınması değil, Tanrı'ya yönelen temiz vicdanın dileği olan vaftiz, İsa Mesih'in dirilişiyle şimdi sizi de kurtarıyor.</p>

  <p class="calibre1"> </p>

  <p class="calibre1">1.Pe.3: 22 Göğe çıkmış olan Mesih Tanrı'nın sağındadır. Bütün melekler, yetkiler ve güçler O'na bağlı kılınmıştır.</p>

  <p class="calibre1"> </p>

  <p class="calibre1">BÖLÜM 4</p>

  <p class="calibre1"> </p>

  <p class="calibre1">Tanrı için Yaşamak</p>

  <p class="calibre1"> </p>

  <p class="calibre1">1.Pe.4: 1 Mesih bedence acı çektiğine göre, siz de aynı düşünceyle silahlanın. Çünkü bedence acı çekmiş olan, günaha sırt çevirmiştir.</p>

  <p class="calibre1"> </p>

  <p class="calibre1">1.Pe.4: 2 Sonuç olarak, dünyadaki yaşamının geri kalan bölümünü artık insan tutkularına göre değil, Tanrı'nın isteğine göre sürdürür.</p>

  <p class="calibre1"> </p>

  <p class="calibre1">1.Pe.4: 3 İnanmayanların hoşlandıklarını yaparak sefahat, şehvet, sarhoşluk, çılgın eğlenceler, içki alemleri ve ilke tanımayan putperestlik içinde yaşayarak geçmişte harcadığınız günler yeter!</p>

  <p class="calibre1"> </p>

  <p class="calibre1">1.Pe.4: 4 İnanmayanlar, kendinizi onlarla birlikte aynı sefahat seline atmamanızı yadırgıyor, size sövüyorlar.</p>

  <p class="calibre1"> </p>

  <p class="calibre1">1.Pe.4: 5 Onlar, ölüleri de dirileri de yargılamaya hazır olan Tanrı'ya hesap verecekler.</p>

  <p class="calibre1"> </p>

  <p class="calibre1">1.Pe.4: 6 Çünkü ölüler bedence öbür insanlar gibi yargılansın, ama ruhça Tanrı gibi yaşasın diye Müjde onlara da bildirildi.</p>

  <p class="calibre1"> </p>

  <p class="calibre1">1.Pe.4: 7 Her şeyin sonu yakındır. Bu nedenle, sağduyulu olun ve dua etmek için ayık durun.</p>

  <p class="calibre1"> </p>

  <p class="calibre1">1.Pe.4: 8 Her şeyden önce birbirinizi candan sevin. Çünkü sevgi birçok günahı örter.</p>

  <p class="calibre1"> </p>

  <p class="calibre1">1.Pe.4: 9 Söylenmeksizin birbirinize konukseverlik gösterin.</p>

  <p class="calibre1"> </p>

  <p class="calibre1">1.Pe.4: 10 Her biriniz hangi ruhsal armağanı aldıysanız, bunu Tanrı'nın çok yönlü lütfunun iyi kâhyaları olarak birbirinize hizmet etmekte kullanın.</p>

  <p class="calibre1"> </p>

  <p class="calibre1">1.Pe.4: 11 Konuşan, Tanrı'nın sözlerini iletir gibi konuşsun. Başkalarına hizmet eden, Tanrı'nın verdiği güçle hizmet etsin. Öyle ki, İsa Mesih aracılığıyla Tanrı her şeyde yüceltilsin. Yücelik ve kudret sonsuzlara dek Mesih'indir! Amin.</p>

  <p class="calibre1"> </p>

  <p class="calibre1">Mesih Uğruna Acı Çekmek</p>

  <p class="calibre1"> </p>

  <p class="calibre1">1.Pe.4: 12 Sevgili kardeşlerim, sınanmanız için size giydirilen ateşten gömleği, size garip bir şey oluyormuş gibi yadırgamayın.</p>

  <p class="calibre1"> </p>

  <p class="calibre1">1.Pe.4: 13 Tersine, Mesih'in acılarına ortak olduğunuz oranda sevinin ki, Mesih'in görkemi göründüğünde de sevinçle coşasınız.</p>

  <p class="calibre1"> </p>

  <p class="calibre1">1.Pe.4: 14 Mesih'in adından ötürü hakarete uğrarsanız, ne mutlu size! Çünkü Tanrı'nın yüce Ruhu üzerinizde bulunuyor.</p>

  <p class="calibre1"> </p>

  <p class="calibre1">1.Pe.4: 15 Hiçbiriniz katil, hırsız, kötülük yapan ya da başkalarının işine karışan biri olarak acı çekmesin.</p>

  <p class="calibre1"> </p>

  <p class="calibre1">1.Pe.4: 16 Ama Mesih inanlısı olduğu için acı çeken, bundan utanç duymasın. Taşıdığı bu adla Tanrı'yı yüceltsin.</p>

  <p class="calibre1"> </p>

  <p class="calibre1">1.Pe.4: 17 Çünkü yargının, Tanrı'nın ev halkından başlayacağı an gelmiştir. Eğer yargılama önce bizden başlarsa, Tanrı'nın Müjdesi'ne kulak asmayanların sonu ne olacak?</p>

  <p class="calibre1"> </p>

  <p class="calibre1">1.Pe.4: 18 "Doğru kişi güçlükle kurtuluyorsa, Tanrısız ve günahlı kişiye ne olacak?"</p>

  <p class="calibre1"> </p>

  <p class="calibre1">1.Pe.4: 19 Bunun için, Tanrı'nın isteği uyarınca acı çekenler, iyilik ederek canlarını güvenilir Yaradan'a emanet etsinler.</p>

  <p class="calibre1"> </p>

  <p class="calibre1">BÖLÜM 5</p>

  <p class="calibre1"> </p>

  <p class="calibre1">İhtiyarlar ve Gençler</p>

  <p class="calibre1"> </p>

  <p class="calibre1">1.Pe.5: 1-3 Bu nedenle aranızdaki ihtiyarlara , onlar gibi bir ihtiyar, Mesih'in çektiği acıların tanığı, açığa çıkacak olan yüceliğin paydaşı olarak rica ediyorum: Tanrı'nın size verdiği sürüyü güdün. Zorunluymuş gibi değil, Tanrı'nın istediği gibi gönüllü gözetmenlik yapın. Para hırsıyla değil, gönül rızasıyla, size emanet edilenlere egemenlik taslamadan, sürüye örnek olarak göreviniziyapın.</p>

  <p class="calibre1"> </p>

  <p class="calibre1">1.Pe.5: 4 Baş Çoban göründüğü zaman yüceliğin solmaz tacına kavuşacaksınız.</p>

  <p class="calibre1"> </p>

  <p class="calibre1">1.Pe.5: 5 Ey gençler, siz de ihtiyarlara bağımlı olun. Hepiniz birbirinize karşı alçakgönüllülüğü kuşanın. Çünkü, "Tanrı kibirlilere karşıdır, Ama alçakgönüllülere lütfeder."</p>

  <p class="calibre1"> </p>

  <p class="calibre1">1.Pe.5: 6 Uygun zamanda sizi yüceltmesi için, Tanrı'nın kudretli eli altında kendinizi alçaltın.</p>

  <p class="calibre1"> </p>

  <p class="calibre1">1.Pe.5: 7 Bütün kaygılarınızı O'na yükleyin, çünkü O sizi kayırır.</p>

  <p class="calibre1"> </p>

  <p class="calibre1">1.Pe.5: 8 Ayık ve uyanık olun. Düşmanınız İblis kükreyen aslan gibi yutacak birini arayarak dolaşıyor.</p>

  <p class="calibre1"> </p>

  <p class="calibre1">1.Pe.5: 9 Dünyanın her yerindeki kardeşlerinizin de aynı acıları çektiğini bilerek imanda sarsılmadan İblis'e karşı direnin.</p>

  <p class="calibre1"> </p>

  <p class="calibre1">1.Pe.5: 10 Sizleri Mesih'te sonsuz yüceliğine çağıran ve bütün lütfun kaynağı olan Tanrı'nın kendisi kısa bir süre acı çekmenizden sonra sizi yetkinleştirip pekiştirecek, güçlendirip temellendirecektir.</p>

  <p class="calibre1"> </p>

  <p class="calibre1">1.Pe.5: 11 Kudret sonsuzlara dek O'nun olsun! Amin.</p>

  <p class="calibre1"> </p>

  <p class="calibre1">Son Selamlar</p>

  <p class="calibre1"> </p>

  <p class="calibre1">1.Pe.5: 12 Kendisini güvenilir bir kardeş saydığım Silvanus aracılığıyla size kısaca yazmış bulunuyorum. Sizi yüreklendiriyor ve sözünü ettiğim lütfun Tanrı'nın gerçek lütfu olduğuna tanıklık ediyorum. Buna bağlı kalın.</p>

  <p class="calibre1"> </p>

  <p class="calibre1">1.Pe.5: 13 Sizler gibi seçilmiş olan Babil'deki kilise ve oğlum Markos size selam ederler.</p>

  <p class="calibre1"> </p>

  <p class="calibre1">1.Pe.5: 14 Birbirinizi sevgiyle öperek selamlayın. Sizlere, Mesih'e ait olan herkese esenlik olsun.</p>

  <p class="calibre1"> </p>

  <p class="calibre1">DİPNOTLAR:</p>

  <p class="calibre1"> </p>

  <p class="calibre1">1:11 "Hangi zamanı" ya da "Kimi".</p>

  <p class="calibre1">2:9 "Kral": Tanrı.</p>

  <p class="calibre1">2:13-14 "Kral": Burada Roma İmparatoru anlamına gelir.</p>

  <p class="calibre1">2:25 "Canlarınızın Çobanı ve Gözetmeni": İsa Mesih.</p>

  <p class="calibre1">3:18 "Öldü": Birçok Grekçe elyazmasında, "Acı çekti" diye geçer.</p>

  <p class="calibre1">3:20 "Suyla kurtuldu" ya da "Sudan sağ salim çıktı".</p>

  <p class="calibre1">5:4 "Baş Çoban": İsa Mesih.</p>

  <p class="calibre1"> </p>

  <p class="calibre1"><span class="t2"> </span></p>

  <p class="calibre1"><span class="t"><b class="calibre2">PETRUS’UN İKİNCİ MEKTUBU</b></span></p>

  <p class="calibre1"><span class="t2"> </span></p>

  <p class="calibre1">BÖLÜM 1</p>

  <p class="calibre1"> </p>

  <p class="calibre1">2.Pe.1: 1 İsa Mesih'in kulu ve elçisi ben Simun Petrus'tan Tanrımız ve Kurtarıcımız İsa Mesih'in doğruluğu sayesinde bizimkiyle eşdeğer bir imana kavuşmuş olanlara selam!</p>

  <p class="calibre1"> </p>

  <p class="calibre1">2.Pe.1: 2 Tanrı'yı ve Rabbimiz İsa'yı tanımakla lütuf ve esenlik artan ölçüde sizin olsun.</p>

  <p class="calibre1"> </p>

  <p class="calibre1">Tanrısal Çağrı</p>

  <p class="calibre1"> </p>

  <p class="calibre1">2.Pe.1: 3 Kendi yüceliği ve erdemiyle bizi çağıranın tanrısal gücü, kendisini tanımamız sonucunda yaşamamız ve Tanrı yolunda yürümemiz için gereken her şeyi bize verdi.</p>

  <p class="calibre1"> </p>

  <p class="calibre1">2.Pe.1: 4 O'nun yüceliği ve erdemi sayesinde bize çok büyük ve değerli vaatler verildi. Öyle ki, dünyada kötü arzuların yol açtığı yozlaşmadan kurtulmuş olarak, bu vaatler aracılığıyla tanrısal özyapıya ortak olasınız.</p>

  <p class="calibre1"> </p>

  <p class="calibre1">2.Pe.1: 5-7 İşte bu nedenle her türlü gayreti göstererek imanınıza erdemi, erdeminize bilgiyi, bilginize özdenetimi, özdenetiminize dayanma gücünü, dayanma gücünüze Tanrı yoluna bağlılığı, bağlılığınıza kardeşseverliği, kardeşseverliğinize sevgiyi katın.</p>

  <p class="calibre1"> </p>

  <p class="calibre1">2.Pe.1: 8 Çünkü bu niteliklere artan ölçüde sahip olursanız, Rabbimiz İsa Mesih'i tanımakta etkisiz ve verimsiz olmazsınız.</p>

  <p class="calibre1"> </p>

  <p class="calibre1">2.Pe.1: 9 Bu niteliklere sahip olmayan uzağı göremez, kördür. Eski günahlarından temizlendiğini unutmuştur.</p>

  <p class="calibre1"> </p>

  <p class="calibre1">2.Pe.1: 10 Bunun için, ey kardeşler, çağrılmışlığınızı ve seçilmişliğinizi kökleştirmeye daha çok gayret edin. Bunları yaparsanız, hiçbir zaman tökezlemezsiniz.</p>

  <p class="calibre1"> </p>

  <p class="calibre1">2.Pe.1: 11 Böylece Rabbimiz ve Kurtarıcımız İsa Mesih'in sonsuz egemenliğine girme hakkı size cömertçe sağlanacaktır.</p>

  <p class="calibre1"> </p>

  <p class="calibre1">2.Pe.1: 12 Onun için, her ne kadar bunları biliyorsanız ve sahip olduğunuz gerçekle pekiştirilmişseniz de, bunları size her zaman anımsatacağım.</p>

  <p class="calibre1"> </p>

  <p class="calibre1">2.Pe.1: 13 Bu bedende yaşadığım sürece bunları anımsatarak sizi gayrete getirmeyi doğru buluyorum.</p>

  <p class="calibre1"> </p>

  <p class="calibre1">2.Pe.1: 14 Rabbimiz İsa Mesih'in bana bildirdiği gibi, bedenden ayrılışımın yakın olduğunu biliyorum.</p>

  <p class="calibre1"> </p>

  <p class="calibre1">2.Pe.1: 15 Ben bu dünyadan göçtükten sonra da bunları sürekli anımsayabilmeniz için şimdi her gayreti göstereceğim.</p>

  <p class="calibre1"> </p>

  <p class="calibre1">2.Pe.1: 16 Rabbimiz İsa Mesih'in kudretini ve gelişini size bildirirken uydurma masallara başvurmadık. O'nun görkemini gözlerimizle gördük.</p>

  <p class="calibre1"> </p>

  <p class="calibre1">2.Pe.1: 17 Mesih, yüce ve görkemli Olan'dan kendisine ulaşan sesle, "Sevgili Oğlum budur, O'ndan hoşnudum" diyen sesle Baba Tanrı'dan onur ve yücelik aldı.</p>

  <p class="calibre1"> </p>

  <p class="calibre1">2.Pe.1: 18 Kutsal dağda O'nunla birlikte bulunduğumuz için gökten gelen bu sesi biz de işittik.</p>

  <p class="calibre1"> </p>

  <p class="calibre1">2.Pe.1: 19 Peygamberlerin sözleri bizim için daha büyük kesinlik kazandı. Gün ağarıp sabah yıldızı yüreklerinizde doğuncaya dek, karanlık yerde ışık saçan çıraya benzeyen bu sözlere kulak verirseniz, iyi edersiniz.</p>

  <p class="calibre1"> </p>

  <p class="calibre1">2.Pe.1: 20 Öncelikle şunu bilin ki, Kutsal Yazılar'daki hiçbir peygamberlik sözü kimsenin özel yorumu değildir.</p>

  <p class="calibre1"> </p>

  <p class="calibre1">2.Pe.1: 21 Çünkü hiçbir peygamberlik sözü insan isteğinden kaynaklanmadı. Kutsal Ruh tarafından yöneltilen insanlar Tanrı'nın sözlerini ilettiler.</p>

  <p class="calibre1"> </p>

  <p class="calibre1">BÖLÜM 2</p>

  <p class="calibre1"> </p>

  <p class="calibre1">Yanlış Öğreti Yayanların Yıkımı</p>

  <p class="calibre1"> </p>

  <p class="calibre1">2.Pe.2: 1 Ama İsrail halkı arasında sahte peygamberler vardı; tıpkı sizin de aranızda yanlış öğreti yayanlar olacağı gibi. Bunlar kendilerini satın alan Efendi'yi bile yadsıyarak gizlice aranıza yıkıcı öğretiler sokacaklar. Böyleleri kendi başlarına ani bir yıkım getirecek.</p>

  <p class="calibre1"> </p>

  <p class="calibre1">2.Pe.2: 2 Birçokları da onların sefahatine kapılacak. Onların yüzünden gerçeğin yoluna sövülecek.</p>

  <p class="calibre1"> </p>

  <p class="calibre1">2.Pe.2: 3 Açgözlülüklerinden ötürü uydurma sözlerle sizi sömürecekler. Onlar için çoktan beri verilmiş olan yargı gecikmez. Onları bekleyen yıkım da uyuklamaz.</p>

  <p class="calibre1"> </p>

  <p class="calibre1">2.Pe.2: 4 Tanrı günah işleyen melekleri esirgemedi; onları cehenneme atıp karanlıkta zincire vurdu . Yargılanıncaya dek orada tutulacaklar.</p>

  <p class="calibre1"> </p>

  <p class="calibre1">2.Pe.2: 5 Tanrı eski dünyayı da esirgemedi. Ama tanrısızların dünyasına tufanı gönderdiğinde, doğruluk yolunu bildiren Nuh'u ve yedi kişiyi daha korudu.</p>

  <p class="calibre1"> </p>

  <p class="calibre1">2.Pe.2: 6 Sodom ve Gomora kentlerini yakıp yıkarak yargıladı. Böylece tanrısızların başına geleceklere bir örnek verdi.</p>

  <p class="calibre1"> </p>

  <p class="calibre1">2.Pe.2: 7 Ama ilke tanımayan kişilerin sefih yaşayışından azap duyan doğru adam Lut'u kurtardı.</p>

  <p class="calibre1"> </p>

  <p class="calibre1">2.Pe.2: 8 Çünkü onların arasında yaşayan bu doğru adam, görüp işittiği yasa tanımaz davranışlar yüzünden doğru yüreğinde her gün ıstırap çekerdi.</p>

  <p class="calibre1"> </p>

  <p class="calibre1">2.Pe.2: 9-10 Görülüyor ki Rab kendi yolunda yürüyenleri karşılaştıkları denemelerden nasıl kurtaracağını bilir. Doğru olmayanları, özellikle benliğin yozlaşmış tutkuları ardından giden ve yetkisini hor görenleri cezalandırarak yargı gününe dek nasıl alıkoyacağını da bilir. Bu küstah, dikbaşlı kişiler yüce varlıklara sövmekten korkmazlar.</p>

  <p class="calibre1"> </p>

  <p class="calibre1">2.Pe.2: 11 Oysa melekler bile, güç ve kudrette daha üstün oldukları halde bu varlıkları Rab'bin önünde söverek yargılamazlar.</p>

  <p class="calibre1"> </p>

  <p class="calibre1">2.Pe.2: 12 Ama anlamadıkları konularda sövüp sayan bu kişiler, içgüdüleriyle yaşayan, yakalanıp boğazlanmak üzere doğan, akıldan yoksun hayvanlar gibidir. Hayvanlar gibi onlar da yıkıma uğrayacaklar.</p>

  <p class="calibre1"> </p>

  <p class="calibre1">2.Pe.2: 13 Ettikleri haksızlığa karşılık zarar görecekler. Gündüzün zevk alemlerine dalmayı eğlence sayarlar. Birer leke ve yüzkarasıdırlar. Sizinle yiyip içerken kendi hilelerinden zevk alırlar.</p>

  <p class="calibre1"> </p>

  <p class="calibre1">2.Pe.2: 14 Gözleri zinayla doludur, günaha doymazlar. Kararsız kişileri ayartırlar. Yüreği açgözlülüğe alıştırılmış lanetli insanlardır.</p>

  <p class="calibre1"> </p>

  <p class="calibre1">2.Pe.2: 15 Haksızlıkla elde ettiği kazancı seven Beor oğlu Balam'ın yolunu tutarak doğru yolu bırakıp saptılar.</p>

  <p class="calibre1"> </p>

  <p class="calibre1">2.Pe.2: 16 Balam işlediği suçtan ötürü azarlandı. Konuşamayan eşek, insan diliyle konuşarak bu peygamberin çılgınlığına engel oldu.</p>

  <p class="calibre1"> </p>

  <p class="calibre1">2.Pe.2: 17 Bu kişiler, susuz pınarlar, fırtınanın dağıttığı sis gibidirler. Onları koyu karanlık bekliyor.</p>

  <p class="calibre1"> </p>

  <p class="calibre1">2.Pe.2: 18 Çünkü yanlış yolda yürüyenlerden henüz kurtulanları, boş ve kurumlu sözler söyleyerek benliğin tutkularıyla, sefahatle ayartırlar.</p>

  <p class="calibre1"> </p>

  <p class="calibre1">2.Pe.2: 19 Onlara özgürlük vaat ederler, oysa kendileri yozlaşmışlığın kölesidirler. Çünkü insan neye yenilirse onun kölesi olur.</p>

  <p class="calibre1"> </p>

  <p class="calibre1">2.Pe.2: 20 Rab ve Kurtarıcı İsa Mesih'i tanımakla dünyanın çirkefliğinden kurtulduktan sonra yine aynı işlere karışıp yenilirlerse, son durumları ilk durumlarından beter olur.</p>

  <p class="calibre1"> </p>

  <p class="calibre1">2.Pe.2: 21 Çünkü doğruluk yolunu bilip de kendilerine emanet edilen kutsal buyruktan geri dönmektense, bu yolu hiç bilmemiş olmak onlar için daha iyi olurdu.</p>

  <p class="calibre1"> </p>

  <p class="calibre1">2.Pe.2: 22 Şu gerçek özdeyiş onların durumunu anlatıyor: "Köpek kendi kusmuğuna döner", "Domuz da yıkandıktan sonra çamurda yuvarlanmaya döner."</p>

  <p class="calibre1"> </p>

  <p class="calibre1"> </p>

  <p class="calibre1">BÖLÜM 3</p>

  <p class="calibre1"> </p>

  <p class="calibre1">Rab'bin Günü</p>

  <p class="calibre1"> </p>

  <p class="calibre1">2.Pe.3: 1 Sevgili kardeşler, şimdi bu benim size yazdığım ikinci mektuptur. Her iki mektubumda da bu konuları anımsatarak temiz düşüncelerinizi uyandırmaya çalıştım.</p>

  <p class="calibre1"> </p>

  <p class="calibre1">2.Pe.3: 2 Öyle ki, kutsal peygamberlerin çok önceden söylediği sözleri ve Kurtarıcımız Rab'bin elçileriniz aracılığıyla verdiği buyruğu anımsayasınız.</p>

  <p class="calibre1"> </p>

  <p class="calibre1">2.Pe.3: 3-4 Öncelikle şunu bilmelisiniz: Dünyanın son günlerinde kendi tutkularının ardından giden alaycı kişiler türeyecek. Bunlar, "Rab'bin gelişiyle ilgili vaat ne oldu? Atalarımızın ölümünden beri her şey yaratılışın başlangıcında olduğu gibi duruyor" diyerek alay edecekler.</p>

  <p class="calibre1"> </p>

  <p class="calibre1">2.Pe.3: 5 Ne var ki, göklerin çok önceden Tanrı'nın sözüyle var olduğunu, yerin sudan ve su aracılığıyla şekillendiğini bile bile unutuyorlar.</p>

  <p class="calibre1"> </p>

  <p class="calibre1">2.Pe.3: 6 O zamanki dünya yine suyla, tufanla mahvolmuştu.</p>

  <p class="calibre1"> </p>

  <p class="calibre1">2.Pe.3: 7 Şimdiki yer ve göklerse ateşe verilmek üzere aynı sözle saklanıyor, tanrısızların yargılanarak mahvolacağı güne dek korunuyorlar.</p>

  <p class="calibre1"> </p>

  <p class="calibre1">2.Pe.3: 8 Sevgili kardeşlerim, şunu unutmayın ki, Rab'bin gözünde bir gün bin yıl, bin yıl bir gün gibidir.</p>

  <p class="calibre1"> </p>

  <p class="calibre1">2.Pe.3: 9 Bazılarının düşündüğü gibi Rab vaadini yerine getirmekte gecikmez; ama size karşı sabrediyor. Çünkü kimsenin mahvolmasını istemiyor, herkesin tövbe etmesini istiyor.</p>

  <p class="calibre1"> </p>

  <p class="calibre1">2.Pe.3: 10 Ama Rab'bin günü hırsız gibi gelecek. O gün gökler büyük bir gürültüyle ortadan kalkacak, maddesel öğeler yanarak yok olacak, yer ve yeryüzünde yapılmış olan her şey yanıp tükenecek .</p>

  <p class="calibre1"> </p>

  <p class="calibre1">2.Pe.3: 11-12 Her şey böylece yok olacağına göre, sizin nasıl kişiler olmanız gerekir? Tanrı'nın gününü bekleyip o günün gelişini çabuklaştırarak kutsallık içinde yaşamalı, Tanrı yolunu izlemelisiniz. O gün gökler yanarak yok olacak, maddesel öğeler şiddetli ateşte eriyip gidecek.</p>

  <p class="calibre1"> </p>

  <p class="calibre1">2.Pe.3: 13 Ama biz Tanrı'nın vaadi uyarınca doğruluğun barınacağı yeni gökleri, yeni yeryüzünü bekliyoruz.</p>

  <p class="calibre1"> </p>

  <p class="calibre1">2.Pe.3: 14 Bunun için, sevgili kardeşlerim, mademki bunları bekliyorsunuz, Tanrı'nın önünde lekesiz, kusursuz ve barış içinde olmaya gayret edin.</p>

  <p class="calibre1"> </p>

  <p class="calibre1">2.Pe.3: 15 Sevgili kardeşimiz Pavlus'un da kendisine verilen bilgelikle size yazdığı gibi, Rabbimiz'in sabrını kurtuluş fırsatı sayın.</p>

  <p class="calibre1"> </p>

  <p class="calibre1">2.Pe.3: 16 Pavlus bütün mektuplarında bu konulardan böyle söz eder. Mektuplarında güç anlaşılan bazı yerler var ki, bilgisiz ve kararsız kişiler, öbür Kutsal Yazılar'ı olduğu gibi bunları da çarpıtarak kendi yıkımlarını hazırlıyorlar.</p>

  <p class="calibre1"> </p>

  <p class="calibre1">2.Pe.3: 17 Bu nedenle, sevgili kardeşlerim, ilke tanımayan kişilerin aldatmasıyla sürüklenip kararlılığınızdan sapmamak için bunları önceden bilerek sakının.</p>

  <p class="calibre1"> </p>

  <p class="calibre1">2.Pe.3: 18 Öte yandan Rabbimiz ve Kurtarıcımız İsa Mesih'in lütfunda ve O'nu tanımakta ilerleyin. Şimdi ve sonsuza dek O'na yücelik olsun! Amin.</p>

  <p class="calibre1"> </p>

  <p class="calibre1"> </p>

  <p class="calibre1">DİPNOTLAR:</p>

  <p class="calibre1"> </p>

  <p class="calibre1">1:3 "Erdemiyle" ya da "Erdemine".</p>

  <p class="calibre1">1:13,14 "Beden": Grekçe "Çadır".</p>

  <p class="calibre1">2:1 "Kendilerini satın alan Efendi": Rab İsa.</p>

  <p class="calibre1">2:4 "Karanlıkta zincire vurdu": Bazı Grekçe elyazmalarında, "Karanlık mağaralara kapattı" diye geçer.</p>

  <p class="calibre1">2:14 "Zinayla": Grekçe "Zina yapan kadınla".</p>

  <p class="calibre1">3:10 "Yanıp tükenecek": Birçok Grekçe elyazmasında, "Açığa çıkarılacak" diye geçer.</p>

  <p class="calibre1">3:18 "Sonsuza": Grekçe "Sonsuzluğun gününe".</p>

  <p class="calibre1"><span class="t2"> </span></p>

  <p class="calibre1"><span class="t"><b class="calibre2">YUHANNA’NIN BİRİNCİ MEKTUBU</b></span></p>

  <p class="calibre1"><span class="t"> </span></p>

  <p class="calibre1">BÖLÜM 1</p>

  <p class="calibre1"> </p>

  <p class="calibre1">Yaşam Sözü</p>

  <p class="calibre1"> </p>

  <p class="calibre1">1.Yu.1: 1 Yaşam Sözü'yle ilgili olarak başlangıçtan beri var olanı, işittiğimizi, gözlerimizle gördüğümüzü, seyredip ellerimizle dokunduğumuzu duyuruyoruz.</p>

  <p class="calibre1"> </p>

  <p class="calibre1">1.Yu.1: 2 Yaşam açıkça göründü, O'nu gördük ve O'na tanıklık ediyoruz. Baba'yla birlikte olup bize görünmüş olan sonsuz Yaşam'ı size duyuruyoruz.</p>

  <p class="calibre1"> </p>

  <p class="calibre1">1.Yu.1: 3 Evet, sizin de bizlerle paydaşlığınız olsun diye gördüğümüzü, işittiğimizi size duyuruyoruz. Bizim paydaşlığımız da Baba'yla ve Oğlu İsa Mesih'ledir.</p>

  <p class="calibre1"> </p>

  <p class="calibre1">1.Yu.1: 4 Bunları size, sevincimiz tam olsun diye yazıyoruz.</p>

  <p class="calibre1"> </p>

  <p class="calibre1">Işıkta Yürüyelim</p>

  <p class="calibre1"> </p>

  <p class="calibre1">1.Yu.1: 5 Mesih'ten işittiğimiz ve şimdi size ilettiğimiz bildiri şudur: Tanrı ışıktır, O'nda hiç karanlık yoktur.</p>

  <p class="calibre1"> </p>

  <p class="calibre1">1.Yu.1: 6 O'nunla paydaşlığımız var deyip de karanlıkta yürürsek, yalan söylemiş, gerçeğe uymamış oluruz.</p>

  <p class="calibre1"> </p>

  <p class="calibre1">1.Yu.1: 7 Ama O ışıkta olduğu gibi biz de ışıkta yürürsek, birbirimizle paydaşlığımız olur ve Oğlu İsa'nın kanı bizi her günahtan arındırır.</p>

  <p class="calibre1"> </p>

  <p class="calibre1">1.Yu.1: 8 Günahımız yok dersek, kendimizi aldatırız, içimizde gerçek olmaz.</p>

  <p class="calibre1"> </p>

  <p class="calibre1">1.Yu.1: 9 Ama günahlarımızı itiraf edersek, güvenilir ve adil olan Tanrı günahlarımızı bağışlayıp bizi her kötülükten arındıracaktır.</p>

  <p class="calibre1"> </p>

  <p class="calibre1">1.Yu.1: 10 Günah işlemedik dersek, O'nu yalancı durumuna düşürmüş oluruz; O'nun sözü içimizde olmaz.</p>

  <p class="calibre1"> </p>

  <p class="calibre1">BÖLÜM 2</p>

  <p class="calibre1"> </p>

  <p class="calibre1">1.Yu.2: 1 Yavrularım, bunları size günah işlemeyesiniz diye yazıyorum. Ama içimizden biri günah işlerse, adil olan İsa Mesih bizi Baba'nın önünde savunur.</p>

  <p class="calibre1"> </p>

  <p class="calibre1">1.Yu.2: 2 O günahlarımızı, yalnız bizim günahlarımızı değil, bütün dünyanın günahlarını da bağışlatan kurbandır .</p>

  <p class="calibre1"> </p>

  <p class="calibre1">1.Yu.2: 3 Buyruklarını yerine getirirsek, O'nu tanıdığımızdan emin olabiliriz.</p>

  <p class="calibre1"> </p>

  <p class="calibre1">1.Yu.2: 4 "O'nu tanıyorum" deyip de buyruklarını yerine getirmeyen yalancıdır, kendisinde gerçek yoktur.</p>

  <p class="calibre1"> </p>

  <p class="calibre1">1.Yu.2: 5 Ama O'nun sözüne uyan kişinin Tanrı'ya olan sevgisi gerçekten yetkinleşmiştir. Tanrı'da olduğumuzu bununla anlarız.</p>

  <p class="calibre1"> </p>

  <p class="calibre1">1.Yu.2: 6 "Tanrı'da yaşıyorum" diyen, Mesih'in yürüdüğü yolda yürümelidir.</p>

  <p class="calibre1"> </p>

  <p class="calibre1">1.Yu.2: 7 Sevgili kardeşlerim, size yeni bir buyruk değil, başlangıçtan beri kabul ettiğiniz eski buyruğu yazıyorum. Eski buyruk, işitmiş olduğunuz Tanrı sözüdür.</p>

  <p class="calibre1"> </p>

  <p class="calibre1">1.Yu.2: 8 Yine de size yeni bir buyruk yazıyorum. Bunun gerçek olduğu, Mesih'te ve sizde görülüyor. Çünkü karanlık geçiyor, gerçek ışık şimdiden parlıyor.</p>

  <p class="calibre1"> </p>

  <p class="calibre1">1.Yu.2: 9 Işıkta olduğunu söyleyip de kardeşinden nefret eden hâlâ karanlıktadır.</p>

  <p class="calibre1"> </p>

  <p class="calibre1">1.Yu.2: 10 Kardeşini seven ışıkta yaşar ve başkasının tökezlemesine neden olmaz.</p>

  <p class="calibre1"> </p>

  <p class="calibre1">1.Yu.2: 11 Ama kardeşinden nefret eden karanlıktadır, karanlıkta yürür ve nereye gittiğini bilmez. Çünkü karanlık gözlerini kör etmiştir.</p>

  <p class="calibre1"> </p>

  <p class="calibre1">1.Yu.2: 12 Yavrularım, size yazıyorum, Çünkü Mesih'in adı uğruna günahlarınız bağışlandı.</p>

  <p class="calibre1"> </p>

  <p class="calibre1">1.Yu.2: 13 Babalar, size yazıyorum, Çünkü başlangıçtan beri var Olan'ı tanıyorsunuz. Gençler, size yazıyorum, Çünkü kötü olanı yendiniz. Çocuklar, size yazdım, Çünkü Baba'yı tanıyorsunuz.</p>

  <p class="calibre1"> </p>

  <p class="calibre1">1.Yu.2: 14 Babalar, size yazdım, Çünkü başlangıçtan beri var Olan'ı tanıyorsunuz. Gençler, size yazdım, Çünkü güçlüsünüz, Tanrı'nın sözü içinizde yaşıyor, Kötü olanı yendiniz.</p>

  <p class="calibre1"> </p>

  <p class="calibre1">1.Yu.2: 15 Dünyayı da dünyaya ait şeyleri de sevmeyin. Dünyayı sevenin Baba'ya sevgisi yoktur.</p>

  <p class="calibre1"> </p>

  <p class="calibre1">1.Yu.2: 16 Çünkü dünyaya ait olan her şey -benliğin tutkuları, gözün tutkuları, maddi yaşamın verdiği gurur- Baba'dan değil, dünyadandır.</p>

  <p class="calibre1"> </p>

  <p class="calibre1">1.Yu.2: 17 Dünya da dünyasal tutkular da geçer, ama Tanrı'nın isteğini yerine getiren sonsuza dek yaşar.</p>

  <p class="calibre1"> </p>

  <p class="calibre1">Mesih Karşıtı</p>

  <p class="calibre1"> </p>

  <p class="calibre1">1.Yu.2: 18 Çocuklar, bu son saattir. Mesih Karşıtı'nın geleceğini duydunuz. Nitekim şimdiden çok sayıda Mesih karşıtı türemiş bulunuyor. Son saat olduğunu bundan biliyoruz.</p>

  <p class="calibre1"> </p>

  <p class="calibre1">1.Yu.2: 19 Bunlar aramızdan çıktılar, ama bizden değildiler. Bizden olsalardı, bizimle kalırlardı. Ayrılmaları hiçbirinin bizden olmadığını ortaya çıkardı.</p>

  <p class="calibre1"> </p>

  <p class="calibre1">1.Yu.2: 20 Sizlerse Kutsal Olan tarafından meshedildiniz ; hepiniz bilgilisiniz.</p>

  <p class="calibre1"> </p>

  <p class="calibre1">1.Yu.2: 21 Gerçeği bilmediğiniz için değil, gerçeği ve hiçbir yalanın gerçekle ilgisi olmadığını bildiğiniz için size yazıyorum.</p>

  <p class="calibre1"> </p>

  <p class="calibre1">1.Yu.2: 22 İsa'nın Mesih olduğunu yadsıyan yalancı değilse, kim yalancıdır? Baba'yı ve Oğul'u yadsıyan Mesih karşıtıdır.</p>

  <p class="calibre1"> </p>

  <p class="calibre1">1.Yu.2: 23 Oğul'u yadsıyanda Baba da yoktur; Oğul'u açıkça kabul edende Baba da vardır.</p>

  <p class="calibre1"> </p>

  <p class="calibre1">1.Yu.2: 24 Başlangıçtan beri işittiğiniz söz içinizde yaşasın. Başlangıçtan beri işittiğiniz söz içinizde yaşarsa, siz de Oğul'da ve Baba'da yaşarsınız.</p>

  <p class="calibre1"> </p>

  <p class="calibre1">1.Yu.2: 25 Mesih'in bize vaat ettiği budur, yani sonsuz yaşamdır.</p>

  <p class="calibre1"> </p>

  <p class="calibre1">1.Yu.2: 26 Bunları sizi saptırmak isteyenlerle ilgili olarak yazıyorum.</p>

  <p class="calibre1"> </p>

  <p class="calibre1">1.Yu.2: 27 Size gelince, O'ndan aldığınız mesh sizde kalır. Kimsenin size bir şey öğretmesine gerek yoktur. O'nun size her şeyi öğreten meshi gerçektir, sahte değildir. Size öğrettiği gibi, Mesih'te yaşayın.</p>

  <p class="calibre1"> </p>

  <p class="calibre1">1.Yu.2: 28 Evet, yavrularım, şimdi Mesih'te yaşayın ki, O göründüğünde cesaretimiz olsun, geldiğinde O'nun önünde utanmayalım.</p>

  <p class="calibre1"> </p>

  <p class="calibre1">1.Yu.2: 29 O'nun doğru olduğunu bilirseniz, doğru olanı yapan herkesin O'ndan doğduğunu da bilirsiniz.</p>

  <p class="calibre1"> </p>

  <p class="calibre1">BÖLÜM 3</p>

  <p class="calibre1"> </p>

  <p class="calibre1">Tanrı'nın Çocukları</p>

  <p class="calibre1"> </p>

  <p class="calibre1">1.Yu.3: 1 Bakın, Baba bizi o kadar çok seviyor ki, bize "Tanrı'nın çocukları" deniyor! Gerçekten de öyleyiz. Dünya Baba'yı tanımadığı için bizi de tanımıyor.</p>

  <p class="calibre1"> </p>

  <p class="calibre1">1.Yu.3: 2 Sevgili kardeşlerim, daha şimdiden Tanrı'nın çocuklarıyız, ama ne olacağımız henüz bize gösterilmedi. Ancak, Mesih göründüğü zaman O'na benzer olacağımızı biliyoruz. Çünkü O'nu olduğu gibi göreceğiz.</p>

  <p class="calibre1"> </p>

  <p class="calibre1">1.Yu.3: 3 Mesih'te bu umuda sahip olan, Mesih pak olduğu gibi kendini pak kılar.</p>

  <p class="calibre1"> </p>

  <p class="calibre1">1.Yu.3: 4 Günah işleyen, yasaya karşı gelmiş olur. Çünkü günah demek, yasaya karşı gelmek demektir.</p>

  <p class="calibre1"> </p>

  <p class="calibre1">1.Yu.3: 5 Mesih'in, günahları kaldırmak için ortaya çıktığını ve kendisinde günah olmadığını bilirsiniz.</p>

  <p class="calibre1"> </p>

  <p class="calibre1">1.Yu.3: 6 Mesih'te yaşayan, günah işlemez. Günah işleyen O'nu ne görmüştür, ne de tanımıştır.</p>

  <p class="calibre1"> </p>

  <p class="calibre1">1.Yu.3: 7 Yavrularım, kimse sizi aldatmasın. Mesih doğru olduğu gibi, doğru olanı yapan da doğru kişidir.</p>

  <p class="calibre1"> </p>

  <p class="calibre1">1.Yu.3: 8 Günah işleyen, İblis'tendir. Çünkü İblis başlangıçtan beri günah işlemektedir. Tanrı'nın Oğlu, İblis'in yaptıklarına son vermek için ortaya çıktı.</p>

  <p class="calibre1"> </p>

  <p class="calibre1">1.Yu.3: 9 Tanrı'dan doğmuş olan, günah işlemez. Çünkü Tanrı'nın tohumu onda yaşar. Tanrı'dan doğmuş olduğu için günah işleyemez.</p>

  <p class="calibre1"> </p>

  <p class="calibre1">1.Yu.3: 10 Doğru olanı yapmayan ve kardeşini sevmeyen kişi Tanrı'dan değildir. İşte Tanrı'nın çocuklarıyla İblis'in çocukları böyle ayırt edilir.</p>

  <p class="calibre1"> </p>

  <p class="calibre1">Birbirimizi Sevelim</p>

  <p class="calibre1"> </p>

  <p class="calibre1">1.Yu.3: 11 Başlangıçtan beri işittiğiniz buyruk şudur: Birbirimizi sevelim.</p>

  <p class="calibre1"> </p>

  <p class="calibre1">1.Yu.3: 12 Şeytan'a ait olup kardeşini öldüren Kayin gibi olmayalım. Kayin kardeşini neden öldürdü? Kendi yaptıkları kötü, kardeşinin yaptıkları doğru olduğu için öldürdü.</p>

  <p class="calibre1"> </p>

  <p class="calibre1">1.Yu.3: 13 Kardeşler, dünya sizden nefret ederse şaşmayın.</p>

  <p class="calibre1"> </p>

  <p class="calibre1">1.Yu.3: 14 Biz kardeşleri sevdiğimiz için ölümden yaşama geçtiğimizi biliyoruz. Sevmeyen ölümde kalır.</p>

  <p class="calibre1"> </p>

  <p class="calibre1">1.Yu.3: 15 Kardeşinden nefret eden katildir. Hiçbir katilin sonsuz yaşama sahip olmadığını bilirsiniz.</p>

  <p class="calibre1"> </p>

  <p class="calibre1">1.Yu.3: 16 Sevginin ne olduğunu Mesih'in bizim için canını vermesinden anlıyoruz. Bizim de kardeşlerimiz için canımızı vermemiz gerekir.</p>

  <p class="calibre1"> </p>

  <p class="calibre1">1.Yu.3: 17 Dünya malına sahip olup da kardeşini ihtiyaç içinde gördüğü halde ondan şefkatini esirgeyen kişide Tanrı'nın sevgisi olabilir mi?</p>

  <p class="calibre1"> </p>

  <p class="calibre1">1.Yu.3: 18 Yavrularım, sözle ve dille değil, eylemle ve içtenlikle sevelim.</p>

  <p class="calibre1"> </p>

  <p class="calibre1">1.Yu.3: 19-20 Böylelikle gerçeğe ait olduğumuzu bileceğiz ve yüreğimiz bizi ne zaman suçlarsa, Tanrı'nın önünde onu yatıştıracağız. Çünkü Tanrı yüreğimizden daha büyüktür ve her şeyi bilir.</p>

  <p class="calibre1"> </p>

  <p class="calibre1">1.Yu.3: 21-22 Sevgili kardeşlerim, yüreğimiz bizi suçlamazsa, Tanrı'nın önünde cesaretimiz olur, O'ndan ne dilersek alırız. Çünkü O'nun buyruklarını yerine getiriyor, O'nu hoşnut eden şeyleri yapıyoruz.</p>

  <p class="calibre1"> </p>

  <p class="calibre1">1.Yu.3: 23 O'nun buyruğu Oğlu İsa Mesih'in adına inanmamız ve İsa'nın buyurduğu gibi birbirimizi sevmemizdir.</p>

  <p class="calibre1"> </p>

  <p class="calibre1">1.Yu.3: 24 Tanrı'nın buyruklarını yerine getiren Tanrı'da yaşar, Tanrı da o kişide yaşar. İçimizde yaşadığını bize verdiği Ruh sayesinde biliriz.</p>

  <p class="calibre1"> </p>

  <p class="calibre1">BÖLÜM 4</p>

  <p class="calibre1"> </p>

  <p class="calibre1">Ruhları Sınayın</p>

  <p class="calibre1"> </p>

  <p class="calibre1">1.Yu.4: 1 Sevgili kardeşlerim, her ruha inanmayın. Tanrı'dan olup olmadıklarını anlamak için ruhları sınayın. Çünkü birçok sahte peygamber dünyanın her yanına yayılmış bulunuyor.</p>

  <p class="calibre1"> </p>

  <p class="calibre1">1.Yu.4: 2 İsa Mesih'in beden alıp dünyaya geldiğini kabul eden her ruh Tanrı'dandır. Tanrı'nın Ruhu'nu bununla tanıyacaksınız.</p>

  <p class="calibre1"> </p>

  <p class="calibre1">1.Yu.4: 3 İsa'yı kabul etmeyen hiçbir ruh Tanrı'dan değildir. Böylesi, Mesih Karşıtı'nın ruhudur. Onun geleceğini duydunuz. Zaten o şimdiden dünyadadır.</p>

  <p class="calibre1"> </p>

  <p class="calibre1">1.Yu.4: 4 Yavrularım, siz Tanrı'dansınız ve sahte peygamberleri yendiniz. Çünkü sizde olan, dünyadakinden üstündür.</p>

  <p class="calibre1"> </p>

  <p class="calibre1">1.Yu.4: 5 Sahte peygamberler dünyadandır. Bu nedenle söyledikleri sözler de dünyadandır ve dünya onları dinler.</p>

  <p class="calibre1"> </p>

  <p class="calibre1">1.Yu.4: 6 Bizse Tanrı'danız; Tanrı'yı tanıyan bizi dinler, Tanrı'dan olmayan dinlemez. Gerçeğin Ruhu'yla yalan ruhunu böyle ayırt ederiz.</p>

  <p class="calibre1"> </p>

  <p class="calibre1">Tanrı Sevgidir</p>

  <p class="calibre1"> </p>

  <p class="calibre1">1.Yu.4: 7 Sevgili kardeşlerim, birbirimizi sevelim. Çünkü sevgi Tanrı'dandır. Seven herkes Tanrı'dan doğmuştur ve Tanrı'yı tanır.</p>

  <p class="calibre1"> </p>

  <p class="calibre1">1.Yu.4: 8 Sevmeyen kişi Tanrı'yı tanımaz. Çünkü Tanrı sevgidir.</p>

  <p class="calibre1"> </p>

  <p class="calibre1">1.Yu.4: 9 Tanrı biricik Oğlu aracılığıyla yaşayalım diye O'nu dünyaya gönderdi, böylece bizi sevdiğini gösterdi.</p>

  <p class="calibre1"> </p>

  <p class="calibre1">1.Yu.4: 10 Tanrı'yı biz sevmiş değildik, ama O bizi sevdi ve Oğlu'nu günahlarımızı bağışlatan kurban olarak dünyaya gönderdi. İşte sevgi budur.</p>

  <p class="calibre1"> </p>

  <p class="calibre1">1.Yu.4: 11 Sevgili kardeşlerim, Tanrı bizi bu kadar çok sevdiğine göre biz de birbirimizi sevmeye borçluyuz.</p>

  <p class="calibre1"> </p>

  <p class="calibre1">1.Yu.4: 12 Hiç kimse hiçbir zaman Tanrı'yı görmüş değildir. Ama birbirimizi seversek, Tanrı içimizde yaşar ve sevgisi içimizde yetkinleşmiş olur.</p>

  <p class="calibre1"> </p>

  <p class="calibre1">1.Yu.4: 13 Tanrı'da yaşadığımızı ve O'nun bizde yaşadığını bize kendi Ruhu'ndan vermiş olmasından anlıyoruz.</p>

  <p class="calibre1"> </p>

  <p class="calibre1">1.Yu.4: 14 Baba'nın Oğlu'nu dünyanın Kurtarıcısı olarak gönderdiğini gördük, şimdi buna tanıklık ediyoruz.</p>

  <p class="calibre1"> </p>

  <p class="calibre1">1.Yu.4: 15 Kim İsa'nın Tanrı'nın Oğlu olduğunu açıkça kabul ederse, Tanrı onda yaşar, o da Tanrı'da yaşar.</p>

  <p class="calibre1"> </p>

  <p class="calibre1">1.Yu.4: 16 Tanrı'nın bize olan sevgisini tanıdık ve buna inandık. Tanrı sevgidir. Sevgide yaşayan Tanrı'da yaşar, Tanrı da onda yaşar.</p>

  <p class="calibre1"> </p>

  <p class="calibre1">1.Yu.4: 17 Yargı gününde cesaretimiz olsun diye sevgi böylelikle içimizde yetkin kılınmıştır. Çünkü Mesih nasılsa, biz de bu dünyada öyleyiz.</p>

  <p class="calibre1"> </p>

  <p class="calibre1">1.Yu.4: 18 Sevgide korku yoktur. Tersine, yetkin sevgi korkuyu siler atar. Çünkü korku işkencedir . Korkan kişi sevgide yetkin kılınmamıştır.</p>

  <p class="calibre1"> </p>

  <p class="calibre1">1.Yu.4: 19 Bizse seviyoruz, çünkü önce O bizi sevdi.</p>

  <p class="calibre1"> </p>

  <p class="calibre1">1.Yu.4: 20 "Tanrı'yı seviyorum" deyip de kardeşinden nefret eden yalancıdır. Çünkü gördüğü kardeşini sevmeyen, görmediği Tanrı'yı sevemez.</p>

  <p class="calibre1"> </p>

  <p class="calibre1">1.Yu.4: 21 "Tanrı'yı seven kardeşini de sevsin" diyen buyruğu Mesih'ten aldık.</p>

  <p class="calibre1"> </p>

  <p class="calibre1">BÖLÜM 5</p>

  <p class="calibre1"> </p>

  <p class="calibre1">Tanrı Oğlu'na İman</p>

  <p class="calibre1"> </p>

  <p class="calibre1">1.Yu.5: 1 İsa'nın Mesih olduğuna inanan herkes Tanrı'dan doğmuştur. Baba'yı seven O'ndan doğmuş olanı da sever.</p>

  <p class="calibre1"> </p>

  <p class="calibre1">1.Yu.5: 2 Tanrı'yı sevip buyruklarını yerine getirmekle, Tanrı'nın çocuklarını sevdiğimizi anlarız.</p>

  <p class="calibre1"> </p>

  <p class="calibre1">1.Yu.5: 3 Tanrı'yı sevmek O'nun buyruklarını yerine getirmek demektir. O'nun buyrukları da ağır değildir.</p>

  <p class="calibre1"> </p>

  <p class="calibre1">1.Yu.5: 4 Çünkü Tanrı'dan doğmuş olan herkes dünyayı yener. Bize dünyaya karşı zafer kazandıran imanımızdır.</p>

  <p class="calibre1"> </p>

  <p class="calibre1">1.Yu.5: 5 İsa'nın Tanrı Oğlu olduğuna iman edenden başka dünyayı yenen kim?</p>

  <p class="calibre1"> </p>

  <p class="calibre1">1.Yu.5: 6 Suyla ve kanla gelen İsa Mesih'tir. O yalnız suyla değil, suyla ve kanla gelmiştir. Buna tanıklık eden Ruh'tur. Çünkü Ruh gerçektir.</p>

  <p class="calibre1"> </p>

  <p class="calibre1">1.Yu.5: 7-8 Şöyle ki, tanıklık edenler üçtür: Ruh, su ve kan. Bunların üçü de uyum içindedir.</p>

  <p class="calibre1"> </p>

  <p class="calibre1">1.Yu.5: 9 İnsanların tanıklığını kabul ediyoruz, oysa Tanrı'nın tanıklığı daha üstündür. Çünkü bu, Tanrı'nın tanıklığıdır, kendi Oğlu'yla ilgili olarak yaptığı tanıklıktır.</p>

  <p class="calibre1"> </p>

  <p class="calibre1">1.Yu.5: 10 Tanrı'nın Oğlu'na inanan, yüreğinde Tanrı'nın tanıklığına sahiptir. Tanrı'ya inanmayansa O'nu yalancı durumuna düşürmüş olur. Çünkü Tanrı'nın Oğlu'yla ilgili tanıklığına inanmamıştır.</p>

  <p class="calibre1"> </p>

  <p class="calibre1">1.Yu.5: 11 Tanıklık da şudur: Tanrı bize sonsuz yaşam verdi, bu yaşam O'nun Oğlu'ndadır.</p>

  <p class="calibre1"> </p>

  <p class="calibre1">1.Yu.5: 12 Kendisinde Tanrı Oğlu bulunanda yaşam vardır, kendisinde Tanrı Oğlu bulunmayanda yaşam yoktur.</p>

  <p class="calibre1"> </p>

  <p class="calibre1">Sonsuz Yaşam</p>

  <p class="calibre1"> </p>

  <p class="calibre1">1.Yu.5: 13 Tanrı Oğlu'nun adına iman eden sizlere, sonsuz yaşama sahip olduğunuzu bilesiniz diye bunları yazdım.</p>

  <p class="calibre1"> </p>

  <p class="calibre1">1.Yu.5: 14 Tanrı'nın önünde güvenimiz şu ki, O'nun isteğine uygun ne dilersek bizi işitir.</p>

  <p class="calibre1"> </p>

  <p class="calibre1">1.Yu.5: 15 Her ne dilersek bizi işittiğini bildiğimize göre, O'ndan dilediklerimizi aldığımızı da biliriz.</p>

  <p class="calibre1"> </p>

  <p class="calibre1">1.Yu.5: 16 Kardeşinin ölümcül olmayan bir günah işlediğini gören, onun için dua etsin. Duasıyla kardeşine yaşam verecektir. Bu, ölümcül olmayan günah işleyenler içingeçerlidir. Ölümcül günah da vardır, bunun için dua etsin demiyorum.</p>

  <p class="calibre1"> </p>

  <p class="calibre1">1.Yu.5: 17 Her kötülük günahtır, ama ölümcül olmayan günah da vardır.</p>

  <p class="calibre1"> </p>

  <p class="calibre1">1.Yu.5: 18 Tanrı'dan doğmuş olanın günah işlemediğini biliriz. Tanrı'dan doğmuş olan İsa Mesih onu korur ve kötü olan ona dokunamaz.</p>

  <p class="calibre1"> </p>

  <p class="calibre1">1.Yu.5: 19 Biliyoruz ki, biz Tanrı'danız, bütün dünya ise kötü olanın denetimindedir.</p>

  <p class="calibre1"> </p>

  <p class="calibre1">1.Yu.5: 20 Yine biliyoruz ki, Tanrı'nın Oğlu gelmiş ve gerçek Olan'ı tanımamız için bize anlama gücü vermiştir. Biz gerçek Olan'dayız, O'nun Oğlu İsa Mesih'teyiz. O gerçek Tanrı ve sonsuz yaşamdır.</p>

  <p class="calibre1"> </p>

  <p class="calibre1">1.Yu.5: 21 Yavrularım, kendinizi putlardan koruyun.</p>

  <p class="calibre1"> </p>

  <p class="calibre1">DİPNOTLAR:</p>

  <p class="calibre1"> </p>

  <p class="calibre1">1:2 "Baba'yla birlikte" ya da "Baba'da".</p>

  <p class="calibre1">2:2 Günahları bağışlatan kurban diye çevrilen Grekçe ifade gazabı yatıştırmak kavramını da içerir.</p>

  <p class="calibre1">2:5 "Kişinin Tanrı'ya olan sevgisi" ya da "Kişide Tanrı'nın sevgisi".</p>

  <p class="calibre1">3:12 "Şeytan'a": Grekçe "Kötü olana".</p>

  <p class="calibre1">4:10 Günahları bağışlatan kurban diye çevrilen Grekçe ifade gazabı yatıştırmak kavramını da içerir.</p>

  <p class="calibre1">4:18 "Korku işkencedir" ya da "Korku cezalandırılma düşüncesinden doğar".</p>

  <p class="calibre1"><span class="t"> </span></p>

  <p class="calibre1"><span class="t"><b class="calibre2">YUHANNA’NIN İKİNCİ MEKTUBU</b></span></p>

  <p class="calibre1"><span class="t2"> </span></p>

  <p class="calibre1">BÖLÜM 1</p>

  <p class="calibre1"> </p>

  <p class="calibre1">Sevgi ve Gerçek</p>

  <p class="calibre1"> </p>

  <p class="calibre1">2.Yu.1: 1 Ben ihtiyardan , Tanrı'nın seçtiği, gerçekten sevdiğim hanımefendiye ve çocuklarına selamlar! Yalnız ben değil, gerçeği bilenlerin hepsi de sizleri seviyor.</p>

  <p class="calibre1"> </p>

  <p class="calibre1">2.Yu.1: 2 Çünkü gerçek içimizde yaşıyor ve sonsuza dek bizimle olacak.</p>

  <p class="calibre1"> </p>

  <p class="calibre1">2.Yu.1: 3 Baba Tanrı'dan ve Baba'nın Oğlu İsa Mesih'ten gelen lütuf, merhamet ve esenlik de gerçekte ve sevgide bizimle olacaktır.</p>

  <p class="calibre1"> </p>

  <p class="calibre1">2.Yu.1: 4 Senin çocuklarından bazılarının Baba'dan aldığımız buyruğa uyarak gerçeğin izinden yürüdüğünü görünce çok sevindim.</p>

  <p class="calibre1"> </p>

  <p class="calibre1">2.Yu.1: 5 Şimdi sana rica ediyorum, hanımefendi, birbirimizi sevelim. Bu sana yazdığım yeni bir buyruk değil, başlangıçtan beri kabul ettiğimiz buyruktur.</p>

  <p class="calibre1"> </p>

  <p class="calibre1">2.Yu.1: 6 Sevgi Tanrı'nın buyruklarına uygun yaşamamız demektir. Başlangıçtan beri işittiğiniz gibi, O'nun buyruğu sevgi yolunda yürümenizdir.</p>

  <p class="calibre1"> </p>

  <p class="calibre1">2.Yu.1: 7 Ne var ki, İsa Mesih'in beden alıp geldiğini kabul etmeyen birçok aldatıcı dünyanın her yanına yayıldı. Aldatıcı, Mesih karşıtı olan bunlardır.</p>

  <p class="calibre1"> </p>

  <p class="calibre1">2.Yu.1: 8 Başardıklarınızı yitirmemek ve ödülünüzü eksiksiz almak için kendinize dikkat edin.</p>

  <p class="calibre1"> </p>

  <p class="calibre1">2.Yu.1: 9 Haddini aşıp Mesih'in öğretisine bağlı kalmayan hiç kimsede Tanrı yoktur. Bu öğretiye bağlı kalanda ise hem Baba, hem de Oğul vardır.</p>

  <p class="calibre1"> </p>

  <p class="calibre1">2.Yu.1: 10 Size gelip de bu öğretiyi getirmeyeni evinize almayın, ona selam bile vermeyin.</p>

  <p class="calibre1"> </p>

  <p class="calibre1">2.Yu.1: 11 Çünkü böyle birine selam veren, kötü işlerine ortak olur.</p>

  <p class="calibre1"> </p>

  <p class="calibre1">2.Yu.1: 12 Size yazacak çok şeyim var, ama bunları kâğıtla, mürekkeple iletmek istemedim. Sevincimiz tam olsun diye yanınıza gelmek ve sizinle yüz yüze konuşmak umudundayım.</p>

  <p class="calibre1"> </p>

  <p class="calibre1">2.Yu.1: 13 Tanrı'nın seçtiği kızkardeşinin çocukları sana selam ederler.</p>

  <p class="calibre1"> </p>

  <p class="calibre1">DİPNOT:</p>

  <p class="calibre1"> </p>

  <p class="calibre1">1: 8 "Başardıklarınızı": Birçok Grekçe elyazmasında, "Başardıklarımızı" diye geçer.</p>

  <p class="calibre1"><span class="t2"> </span></p>

  <p class="calibre1"><span class="t"><b class="calibre2">YUHANNA’NIN ÜÇÜNCÜ MEKTUBU</b></span></p>

  <p class="calibre1"><span class="t2"> </span></p>

  <p class="calibre1">BÖLÜM 1</p>

  <p class="calibre1"> </p>

  <p class="calibre1">3.Yu.1: 1 Ben ihtiyardan , gerçekten sevdiğim sevgili Gayus'a selam!</p>

  <p class="calibre1"> </p>

  <p class="calibre1">3.Yu.1: 2 Sevgili kardeşim, canın gönenç içinde olduğu gibi, her bakımdan sağlıklı ve gönenç içinde olman için dua ediyorum.</p>

  <p class="calibre1"> </p>

  <p class="calibre1">3.Yu.1: 3 Bazı kardeşler gelip senin gerçeğe bağlı kaldığına, gerçeğin izinden yürüdüğüne tanıklık edince çok sevindim.</p>

  <p class="calibre1"> </p>

  <p class="calibre1">3.Yu.1: 4 Benim için, çocuklarımın gerçeğin izinden yürüdüklerini duymaktan daha büyük bir sevinç olamaz!</p>

  <p class="calibre1"> </p>

  <p class="calibre1">Övgüler, Öğütler</p>

  <p class="calibre1"> </p>

  <p class="calibre1">3.Yu.1: 5 Sevgili kardeşim, sana yabancı oldukları halde, kardeşler için yaptığın her şeyi içten bir bağlılıkla yapıyorsun.</p>

  <p class="calibre1"> </p>

  <p class="calibre1">3.Yu.1: 6 Onlar kilise önünde sevgine tanıklık ettiler. Onları Tanrı'ya yaraşır biçimde yardımlarınla birlikte uğurlarsan iyi edersin.</p>

  <p class="calibre1"> </p>

  <p class="calibre1">3.Yu.1: 7 Çünkü inanmayanlardan hiçbir yardım almadan, Mesih'in adı uğruna yola çıktılar.</p>

  <p class="calibre1"> </p>

  <p class="calibre1">3.Yu.1: 8 Bu nedenle, gerçek uğruna emektaşlar olmak için böylelerini desteklemeliyiz.</p>

  <p class="calibre1"> </p>

  <p class="calibre1">3.Yu.1: 9 Kiliseye bazı şeyler yazdım, ama aralarında en üstün olma sevdasında olan Diotrefis bizi kabul etmiyor.</p>

  <p class="calibre1"> </p>

  <p class="calibre1">3.Yu.1: 10 Bunun için, eğer gelirsem, bize yönelttiği haksız suçlamalarla yaptığı kötülükleri anımsatacağım. Bununla yetinmeyerek kardeşleri de kabul etmiyor, kabul etmek isteyenlere de engel olup onları kiliseden dışarı atıyor.</p>

  <p class="calibre1"> </p>

  <p class="calibre1">3.Yu.1: 11 Sevgili kardeşim, kötüyü değil, iyiyi örnek al. İyilik yapan kişi Tanrı'dandır. Kötülük yapansa Tanrı'yı görmemiştir.</p>

  <p class="calibre1"> </p>

  <p class="calibre1">3.Yu.1: 12 Herkesle birlikte gerçeğin kendisi, Dimitrios'un değerli biri olduğuna tanıklık ediyor. Biz de tanıklık ederiz. Tanıklığımızın doğru olduğunu biliyorsun.</p>

  <p class="calibre1"> </p>

  <p class="calibre1">3.Yu.1: 13 Sana yazacak çok şeyim var, ama mürekkeple, kalemle yazmak istemiyorum.</p>

  <p class="calibre1"> </p>

  <p class="calibre1">3.Yu.1: 14 Yakında seni görmek umudundayım, o zaman yüz yüze konuşuruz. Esen kal! Arkadaşlar sana selam ederler. Sen de oradaki arkadaşlara adlı adınca selam söyle.</p>

  <p class="calibre1"> </p>

  <p class="calibre1"><span class="t2"> </span></p>

  <p class="calibre1"><span class="t"><b class="calibre2">YAHUDA’NIN MEKTUBU</b></span></p>

  <p class="calibre1"><span class="t2"> </span></p>

  <p class="calibre1">BÖLÜM 1</p>

  <p class="calibre1"> </p>

  <p class="calibre1">Yah.1: 1 İsa Mesih'in kulu, Yakup'un kardeşi ben Yahuda'dan, Baba Tanrı tarafından sevilip İsa Mesih için korunmuş olan çağrılmışlara selam!</p>

  <p class="calibre1"> </p>

  <p class="calibre1">Yah.1: 2 Merhamet, esenlik ve sevgi artan ölçüde sizin olsun.</p>

  <p class="calibre1"> </p>

  <p class="calibre1">Günah ve Yargı</p>

  <p class="calibre1"> </p>

  <p class="calibre1">Yah.1: 3 Sevgili kardeşlerim, size ortak kurtuluşumuzla ilgili yazmaya çok gayret ettim. Bu arada sizi kutsallara ilk ve son kez emanet edilen iman uğrunda mücadeleye özendirmek için yazma gereğini duydum.</p>

  <p class="calibre1"> </p>

  <p class="calibre1">Yah.1: 4 Çünkü Tanrımız'ın lütfunu sefahate araç eden, tek Efendimiz ve Rabbimiz İsa Mesih'i yadsıyan bazı tanrısızlar gizlice aranıza sızdılar. Onların yargılanacakları çoktan beri yazılmıştır.</p>

  <p class="calibre1"> </p>

  <p class="calibre1">Yah.1: 5 Bütün bunları bildiğiniz halde, size anımsatmak isterim ki, ilk ve son kez halkı Mısır'dan kurtaran Rab iman etmeyenleri daha sonra yok etti.</p>

  <p class="calibre1"> </p>

  <p class="calibre1">Yah.1: 6 Yetkilerinin sınırı içinde kalmayıp kendilerine ayrılan yeri terk etmiş olan melekleri, büyük yargı günü için çözülmez bağlarla bağlayarak karanlığa hapsetti.</p>

  <p class="calibre1"> </p>

  <p class="calibre1">Yah.1: 7 Sodom, Gomora ve çevrelerindeki kentler de benzer biçimde kendilerini fuhuş ve sapıklığa teslim ettiler. Sonsuza dek ateşte yanma cezasını çeken bu kentler ders alınacak birer örnektir.</p>

  <p class="calibre1"> </p>

  <p class="calibre1">Yah.1: 8 Aranıza sızan bu kişiler de onlar gibi gördükleri düşlere dayanarak öz bedenlerini kirletiyor, Rab'bin yetkisini hiçe sayıyor, yüce varlıklara sövüyorlar.</p>

  <p class="calibre1"> </p>

  <p class="calibre1">Yah.1: 9 Oysa Başmelek Mikail bile Musa'nın cesedi konusunda İblis'le çekişip tartışırken, söverek onu yargılamaya kalkışmadı. Ancak, "Seni Rab azarlasın" dedi.</p>

  <p class="calibre1"> </p>

  <p class="calibre1">Yah.1: 10 Ama bu kişiler anlamadıkları her şeye sövüyorlar. Öte yandan, akıldan yoksun hayvanlar gibi içgüdüleriyle anladıkları ne varsa, onları yıkıma götürüyor.</p>

  <p class="calibre1"> </p>

  <p class="calibre1">Yah.1: 11 Vay onların haline! Çünkü Kayin'in yolundan gittiler. Kazanç için kendilerini Balam'ınkine benzer bir yanılgıya kaptırdılar. Korah'ınkine benzer bir isyanda mahvoldular.</p>

  <p class="calibre1"> </p>

  <p class="calibre1">Yah.1: 12 Sevgi şölenlerinizde sizinle birlikte pervasızca yiyip içen bu kişiler birer kara lekedir. Yalnız kendilerini besleyen çobanlardır. Rüzgarın sürüklediği yağmursuz bulutlara, iki kez ölmüş, kökünden sökülmüş, sonbaharın meyvesiz ağaçlarına benzerler.</p>

  <p class="calibre1"> </p>

  <p class="calibre1">Yah.1: 13 Köpüğünü savuran denizin azgın dalgaları gibi ayıplarını çevreye savururlar. Serseri yıldızlar gibidirler. Onları sonsuza dek sürecek koyu karanlık bekliyor.</p>

  <p class="calibre1"> </p>

  <p class="calibre1">Yah.1: 14-15 Adem'den sonraki altıncı kuşaktan olan Hanok, bu adamlara ilişkin şu peygamberlikte bulundu: "İşte Rab herkesi yargılamak üzere onbinlerce kutsalıyla geliyor. Tanrı yoluna aykırı, tanrısızca yapılan bütün işlerden vetanrısız günahkârların kendisine karşı söylediği bütün ağır sözlerden ötürü Rab, bütün insanlara suçluluklarını gösterecektir."</p>

  <p class="calibre1"> </p>

  <p class="calibre1">Yah.1: 16 Bunlar hep yakınıp söylenir, kendi tutkularının peşinden giderler. Ağızlarından kurumlu sözler çıkar, kendi çıkarları için başkalarını pohpohlarlar.</p>

  <p class="calibre1"> </p>

  <p class="calibre1">Uyarılar ve Öğütler</p>

  <p class="calibre1"> </p>

  <p class="calibre1">Yah.1: 17 Ama siz, sevgili kardeşlerim, Rabbimiz İsa Mesih'in elçileri tarafından önceden söylenen sözleri anımsayın.</p>

  <p class="calibre1"> </p>

  <p class="calibre1">Yah.1: 18 Size demişlerdi ki, "Dünyanın son günlerinde alay edenler, tanrısızlığa yönelip kendi tutkularına göre yaşayanlar olacaktır."</p>

  <p class="calibre1"> </p>

  <p class="calibre1">Yah.1: 19 Bunlar bölücü, insan doğasıyla sınırlı, Kutsal Ruh'tan yoksun kişilerdir.</p>

  <p class="calibre1"> </p>

  <p class="calibre1">Yah.1: 20 Ama siz, sevgili kardeşlerim, kendinizi tümden kutsal olan imanınızın temeli üzerinde geliştirin. Kutsal Ruh'un yönetiminde dua edin.</p>

  <p class="calibre1"> </p>

  <p class="calibre1">Yah.1: 21 Rabbimiz İsa Mesih'in sizi sonsuz yaşama kavuşturacak olan merhametini beklerken kendinizi Tanrı'nın sevgisinde koruyun.</p>

  <p class="calibre1"> </p>

  <p class="calibre1">Yah.1: 22 Kimi kararsızlara merhamet edin.</p>

  <p class="calibre1"> </p>

  <p class="calibre1">Yah.1: 23 Kimini ateşten çekip kurtarın. Kimine de korkuyla merhamet edin. Ama günahlı bir bedenin lekelediği giysiden bile tiksinin.</p>

  <p class="calibre1"> </p>

  <p class="calibre1">Yah.1: 24-25 Kurtarıcımız tek Tanrı, sizi düşmekten allıkoyacak, büyük sevinç içind lekesiz olarak yüce huzuruna çıkaracak güçtedir. Yücelik, ululuk, güç ve yetki Rabbimiz İsa Mesih aracılığıyla bütün çağlardan önce, şimdi ve bütün çağlar boyunca Tanrı'nın olsun! Amin.</p>

  <p class="calibre1"> </p>

  <p class="calibre1">DİPNOTLAR:</p>

  <p class="calibre1"> </p>

  <p class="calibre1">14-15 "Altıncı": Grekçe "Yedinci". Adem'i birinci kuşak sayarsak, Hanok yedinci kuşaktan oluyor (bkz. Yar.5:4-20; Luk.3:37-38).</p>

  <p class="calibre1">14-15 "Kutsal": Burada melek anlamına gelir.</p>

  <p class="calibre1"><span class="t2"> </span></p>

  <p class="calibre1"><span class="t"><b class="calibre2">VAHİY</b></span></p>

  <p class="calibre1"><span class="t2"> </span></p>

  <p class="calibre1">BÖLÜM 1</p>

  <p class="calibre1"> </p>

  <p class="calibre1">Va.1: 1 İsa Mesih'in vahyidir. Tanrı yakın zamanda olması gereken olayları kullarına göstermesi için O'na bu vahyi verdi. O da gönderdiği meleği aracılığıyla bunu kulu Yuhanna'ya iletti.</p>

  <p class="calibre1"> </p>

  <p class="calibre1">Va.1: 2 Yuhanna, Tanrı'nın sözüne ve İsa Mesih'in tanıklığına -gördüğü her şeye- tanıklık etmektedir.</p>

  <p class="calibre1"> </p>

  <p class="calibre1">Va.1: 3 Bu peygamberlik sözlerini okuyana, burada yazılanları dinleyip yerine getirene ne mutlu! Çünkü beklenen zaman yakındır.</p>

  <p class="calibre1"> </p>

  <p class="calibre1">Yedi Kiliseye Selam</p>

  <p class="calibre1"> </p>

  <p class="calibre1">Va.1: 4-6 Ben Yuhanna'dan, Asya İli'ndeki yedi kiliseye selam! Var olan, var olmuş ve gelecek olandan, O'nun tahtının önünde bulunan yedi ruhtan ve ölüler arasından ilk doğan, dünya krallarına egemen olan güvenilir tanık İsa Mesih'ten sizlere lütuf ve esenlik olsun. Yücelik ve güç sonsuzlara dek, bizi seven, kanıyla bizi günahlarımızdan özgür kılmış ve bizi bir krallık haline getirip Babası Tanrı'nın hizmetinde kâhinler yapmış olan Mesih'in olsun! Amin.</p>

  <p class="calibre1"> </p>

  <p class="calibre1">Va.1: 7 İşte bulutlarla geliyor! Her göz O'nu görecek, O'nun bedenini deşmiş olanlar bile. O'nun için dövünecek yeryüzünün bütün halkları. Evet, böyle olacak! Amin.</p>

  <p class="calibre1"> </p>

  <p class="calibre1">Va.1: 8 Var olan, var olmuş ve gelecek olan, Her Şeye Gücü Yeten Rab Tanrı, "Alfa ve Omega Ben'im" diyor.</p>

  <p class="calibre1"> </p>

  <p class="calibre1">İlk ve Son İsa'dır</p>

  <p class="calibre1"> </p>

  <p class="calibre1">Va.1: 9 İsa'ya ait biri olarak sıkıntıda, tanrısal egemenlikte ve sabırda ortağınız ve kardeşiniz olan ben Yuhanna, Tanrı'nın sözü ve İsa'ya tanıklık uğruna Patmos denilen adada bulunuyordum.</p>

  <p class="calibre1"> </p>

  <p class="calibre1">Va.1: 10 Rab'bin gününde Ruh'un etkisinde kalarak arkamda borazan sesine benzer yüksek bir ses işittim.</p>

  <p class="calibre1"> </p>

  <p class="calibre1">Va.1: 11 Ses, "Gördüklerini kitaba yaz ve yedi kiliseye , yani Efes, İzmir, Bergama, Tiyatira, Sart, Filadelfya ve Laodikya'ya gönder" dedi.</p>

  <p class="calibre1"> </p>

  <p class="calibre1">Va.1: 12-13 Bana sesleneni görmek için arkama döndüm. Döndüğümde yedi altın kandillik ve bunların ortasında, giysileri ayağına kadar uzanan, göğsüne altın kuşak sarınmış, insanoğluna benzer birini gördüm.</p>

  <p class="calibre1"> </p>

  <p class="calibre1">Va.1: 14 Başı, saçı ak yapağı gibi beyaz, kar gibi bembeyazdı. Gözleri alev alev yanan ateşti sanki.</p>

  <p class="calibre1"> </p>

  <p class="calibre1">Va.1: 15 Ayakları, ocakta kor haline gelmiş parlak tunca benziyordu. Sesi, gürül gürül akan suların sesi gibiydi.</p>

  <p class="calibre1"> </p>

  <p class="calibre1">Va.1: 16 Sağ elinde yedi yıldız vardı. Ağzından iki ağızlı keskin bir kılıç uzanıyordu. Yüzü bütün gücüyle parlayan güneş gibiydi.</p>

  <p class="calibre1"> </p>

  <p class="calibre1">Va.1: 17 O'nu görünce, ölü gibi ayaklarının dibine yığıldım. O ise sağ elini üzerime koyup şöyle dedi: "Korkma! İlk ve son Ben'im.</p>

  <p class="calibre1"> </p>

  <p class="calibre1">Va.1: 18 Diri Olan Ben'im. Ölmüştüm, ama işte sonsuzluklar boyunca diriyim. Ölümün ve ölüler diyarının anahtarları bendedir.</p>

  <p class="calibre1"> </p>

  <p class="calibre1">Va.1: 19 Bunun için gördüklerini, şimdi olanları ve bundan sonra olacakları yaz.</p>

  <p class="calibre1"> </p>

  <p class="calibre1">Va.1: 20 Sağ elimde gördüğün yedi yıldızla yedi altın kandilliğin sırrına gelince, yedi yıldız yedi kilisenin melekleri, yedi kandillikse yedi kilisedir."</p>

  <p class="calibre1"> </p>

  <p class="calibre1"> </p>

  <p class="calibre1">BÖLÜM 2</p>

  <p class="calibre1"> </p>

  <p class="calibre1">Efes'teki Kiliseye</p>

  <p class="calibre1"> </p>

  <p class="calibre1">Va.2: 1 "Efes'teki kilisenin meleğine yaz. Yedi yıldızı sağ elinde tutan, yedi altın kandilliğin ortasında yürüyen şöyle diyor:</p>

  <p class="calibre1"> </p>

  <p class="calibre1">Va.2: 2 `Yaptıklarını, çalışkanlığını, sabrını biliyorum. Kötü kişilere katlanamadığını da biliyorum. Elçi olmadıkları halde kendilerini elçi diye tanıtanları sınadın ve onları yalancı buldun.</p>

  <p class="calibre1"> </p>

  <p class="calibre1">Va.2: 3 Evet, sabırlısın, adım uğruna acılara dayandın ve yılmadın.</p>

  <p class="calibre1"> </p>

  <p class="calibre1">Va.2: 4 Ne var ki, bir konuda sana karşıyım: Başlangıçtaki sevginden uzaklaştın.</p>

  <p class="calibre1"> </p>

  <p class="calibre1">Va.2: 5 Bunun için, nereden düştüğünü anımsa! Tövbe et ve başlangıçta yaptıklarını sürdür. Tövbe etmezsen, gelip kandilliğini yerinden kaldırırım.</p>

  <p class="calibre1"> </p>

  <p class="calibre1">Va.2: 6 Yine de olumlu bir yanın var: Nikolas yanlılarının yaptıklarından nefret ediyorsun; ben de nefret ederim.</p>

  <p class="calibre1"> </p>

  <p class="calibre1">Va.2: 7 Kulağı olan, Ruh'un kiliselere ne dediğini işitsin. Galip gelene Tanrı'nın cennetinde bulunan yaşam ağacından yeme hakkını vereceğim.'"</p>

  <p class="calibre1"> </p>

  <p class="calibre1">İzmir'deki Kiliseye</p>

  <p class="calibre1"> </p>

  <p class="calibre1">Va.2: 8 "İzmir'deki kilisenin meleğine yaz. Ölmüş ve yaşama dönmüş, ilk ve son olan şöyle diyor:</p>

  <p class="calibre1"> </p>

  <p class="calibre1">Va.2: 9 `Sıkıntılarını, yoksulluğunu biliyorum. Oysa zenginsin! Yahudi olduklarını söyleyen, ama Yahudi değil de Şeytan'ın havrası durumunda olanların iftiralarını biliyorum.</p>

  <p class="calibre1"> </p>

  <p class="calibre1">Va.2: 10 Çekmek üzere olduğun sıkıntılardan korkma! Bak, denenesiniz diye İblis içinizden bazılarını yakında zindana atacak. On gün sıkıntı çekeceksiniz. Ölüm pahasına da olsa sadık kal, sana yaşam tacını vereceğim.</p>

  <p class="calibre1"> </p>

  <p class="calibre1">Va.2: 11 Kulağı olan, Ruh'un kiliselere ne dediğini işitsin. Galip gelen, ikinci ölümden hiçbir zarar görmeyecek.'"</p>

  <p class="calibre1"> </p>

  <p class="calibre1">Bergama'daki Kiliseye</p>

  <p class="calibre1"> </p>

  <p class="calibre1">Va.2: 12 "Bergama'daki kilisenin meleğine yaz. İki ağızlı keskin kılıca sahip olan şöyle diyor:</p>

  <p class="calibre1"> </p>

  <p class="calibre1">Va.2: 13 `Nerede yaşadığını biliyorum; Şeytan'ın tahtı oradadır. Yine de adıma sımsıkı bağlısın. Aranızda, Şeytan'ın yaşadığı yerde öldürülen sadık tanığım Antipa'nın günlerinde bile bana olan imanını yadsımadın.</p>

  <p class="calibre1"> </p>

  <p class="calibre1">Va.2: 14 Ne var ki, birkaç konuda sana karşıyım: Aranızda Balam'ın öğretisine bağlı olanlar var. Putlara sunulan kurbanların etini yemeleri, fuhuş yapmaları için İsrailoğulları'nı ayartmayı Balak'a öğreten Balam'dı.</p>

  <p class="calibre1"> </p>

  <p class="calibre1">Va.2: 15 Bunun gibi, sizin aranızda da Nikolas yanlılarının öğretisine  bağlı olanlar var.</p>

  <p class="calibre1"> </p>

  <p class="calibre1">Va.2: 16 Bunun için tövbe et! Yoksa yanına tez gelir, ağzımdaki kılıçla onlara karşı savaşırım.</p>

  <p class="calibre1"> </p>

  <p class="calibre1">Va.2: 17 Kulağı olan, Ruh'un kiliselere ne dediğini işitsin. Galip gelene saklı mandan vereceğim. Ayrıca, ona beyaz bir taş ve bu taşın üzerinde yazılı olanyeni bir ad, alandan başka kimsenin bilmediği bir ad vereceğim.'"</p>

  <p class="calibre1"> </p>

  <p class="calibre1">Tiyatira'daki Kiliseye</p>

  <p class="calibre1"> </p>

  <p class="calibre1">Va.2: 18 "Tiyatira'daki kilisenin meleğine yaz. Gözleri alev alev yanan ateşe, ayakları parlak tunca benzeyen Tanrı'nın Oğlu şöyle diyor:</p>

  <p class="calibre1"> </p>

  <p class="calibre1">Va.2: 19 `Yaptıklarını, sevgini, imanını, hizmetini, sabrını biliyorum. Son yaptıklarının ilk yaptıklarını aştığını da biliyorum.</p>

  <p class="calibre1"> </p>

  <p class="calibre1">Va.2: 20 Ne var ki, bir konuda sana karşıyım: Kendini peygamber diye tanıtan İzebel adındaki kadını hoşgörüyle karşılıyorsun. Bu kadın öğretisiyle kullarımı saptırıp fuhuş yapmaya, putlara sunulan kurbanların etini yemeye yöneltiyor.</p>

  <p class="calibre1"> </p>

  <p class="calibre1">Va.2: 21 Tövbe etmesi için ona bir süre tanıdım, ama fuhuş yapmaktan tövbe etmek istemiyor.</p>

  <p class="calibre1"> </p>

  <p class="calibre1">Va.2: 22 Bak, onu yatağa düşüreceğim; onun yaptıklarından tövbe etmezlerse, onunla zina edenleri de büyük sıkıntıların içine atacağım.</p>

  <p class="calibre1"> </p>

  <p class="calibre1">Va.2: 23 Onun çocuklarını salgın hastalıkla öldüreceğim. O zaman bütün kiliseler, gönülleri ve yürekleri denetleyenin ben olduğumu bilecekler. Her birinize yaptıklarınızın karşılığını vereceğim.</p>

  <p class="calibre1"> </p>

  <p class="calibre1">Va.2: 24-25 "`Ama size, yani Tiyatira'da bulunan öbürlerine, bu öğretiyi benimsememiş, Şeytan'ın sözde derin sırlarını öğrenmemiş olanların hepsine şunu söylüyorum: Ben gelinceye dek sizde olana sımsıkı sarılın. Üzerinize bundan başka bir yük koymuyorum.</p>

  <p class="calibre1"> </p>

  <p class="calibre1">Va.2: 26-28 Ben Babam'dan nasıl yetki aldımsa, galip gelene, yaptığım işleri sonuna dek sürdürene ulusların üzerinde yetki vereceğim. Demir çomakla güdecek onları, Çömlek gibi kırıp parçalayacaktır. Galip gelene sabah yıldızını da vereceğim.</p>

  <p class="calibre1"> </p>

  <p class="calibre1">Va.2: 29 Kulağı olan, Ruh'un kiliselere ne dediğini işitsin.'"</p>

  <p class="calibre1"> </p>

  <p class="calibre1">BÖLÜM 3</p>

  <p class="calibre1"> </p>

  <p class="calibre1">Sart'taki Kiliseye</p>

  <p class="calibre1"> </p>

  <p class="calibre1">Va.3: 1 "Sart'taki kilisenin meleğine yaz. Tanrı'nın yedi ruhuna ve yedi yıldıza sahip olan şöyle diyor: `Yaptıklarını biliyorum. Yaşıyorsun diye ad yapmışsın, ama ölüsün.</p>

  <p class="calibre1"> </p>

  <p class="calibre1">Va.3: 2 Uyan! Geriye kalan ve ölmek üzere olan ne varsa güçlendir. Çünkü yaptıklarının Tanrım'ın önünde tamamlanmamış olduğunu gördüm.</p>

  <p class="calibre1"> </p>

  <p class="calibre1">Va.3: 3 Bu nedenle neler aldığını, neler işittiğini anımsa. Bunları yerine getir, tövbe et! Eğer uyanmazsan, hırsız gibi geleceğim. Hangi saatte geleceğimi hiç bilemeyeceksin.</p>

  <p class="calibre1"> </p>

  <p class="calibre1">Va.3: 4 Ama Sart'ta, aranızda giysilerini lekelememiş birkaç kişi var ki, beyazlar içinde benimle birlikte yürüyecekler. Çünkü buna layıktırlar.</p>

  <p class="calibre1"> </p>

  <p class="calibre1">Va.3: 5 Galip gelen böylece beyaz giysiler giyecek. Onun adını yaşam kitabından hiç silmeyeceğim. Babam'ın ve meleklerinin önünde o kişinin adını açıkça anacağım.</p>

  <p class="calibre1"> </p>

  <p class="calibre1">Va.3: 6 Kulağı olan, Ruh'un kiliselere ne dediğini işitsin.'"</p>

  <p class="calibre1"> </p>

  <p class="calibre1">Filadelfya'daki Kiliseye</p>

  <p class="calibre1"> </p>

  <p class="calibre1">Va.3: 7 "Filadelfya'daki kilisenin meleğine yaz. Kutsal ve gerçek olan, Davut'un anahtarına sahip olan, açtığını kimsenin kapayamadığı, kapadığını kimsenin açamadığı kişi şöyle diyor:</p>

  <p class="calibre1"> </p>

  <p class="calibre1">Va.3: 8 `Yaptıklarını biliyorum. İşte önüne kimsenin kapayamayacağı açık bir kapı koydum. Gücünün az olduğunu biliyorum; yine de sözüme uydun, adımı yadsımadın.</p>

  <p class="calibre1"> </p>

  <p class="calibre1">Va.3: 9 Bak, Şeytan'ın havrasından olanları, Yahudi olmadıkları halde Yahudi olduklarını ileri süren yalancıları öyle edeceğim ki, gelip ayaklarına kapanacak, benim seni sevdiğimi anlayacaklar.</p>

  <p class="calibre1"> </p>

  <p class="calibre1">Va.3: 10 Sözüme uyarak sabırla dayandın. Ben de yeryüzünde yaşayanları denemek için bütün dünyanın üzerine gelecek olan denenme saatinden seni esirgeyeceğim.</p>

  <p class="calibre1"> </p>

  <p class="calibre1">Va.3: 11 Tez geliyorum. Tacını kimse elinden almasın diye sahip olduğuna sımsıkı sarıl.</p>

  <p class="calibre1"> </p>

  <p class="calibre1">Va.3: 12 Galip geleni Tanrım'ın Tapınağı'nda sütun yapacağım. Böyle biri artık oradan hiç ayrılmayacak. Onun üzerine Tanrım'ın adını, Tanrım'a ait kentin -gökten Tanrım'ın yanından inen yeni Yeruşalim'in- adını ve benim yeni adımı yazacağım.</p>

  <p class="calibre1"> </p>

  <p class="calibre1">Va.3: 13 Kulağı olan, Ruh'un kiliselere ne dediğini işitsin.'"</p>

  <p class="calibre1"> </p>

  <p class="calibre1">Laodikya'daki Kiliseye</p>

  <p class="calibre1"> </p>

  <p class="calibre1">Va.3: 14 "Laodikya'daki kilisenin meleğine yaz. Amin , sadık ve gerçek tanık, Tanrı yaratılışının kaynağı şöyle diyor:</p>

  <p class="calibre1"> </p>

  <p class="calibre1">Va.3: 15 `Yaptıklarını biliyorum. Ne soğuksun, ne sıcak. Keşke ya soğuk ya sıcak olsaydın!</p>

  <p class="calibre1"> </p>

  <p class="calibre1">Va.3: 16 Oysa ne sıcak ne soğuksun, ılıksın. Bu yüzden seni ağzımdan kusacağım.</p>

  <p class="calibre1"> </p>

  <p class="calibre1">Va.3: 17 Zenginim, zenginleştim, hiçbir şeye gereksinmem yok diyorsun; ama zavallı, acınacak durumda, yoksul, kör ve çıplak olduğunu bilmiyorsun.</p>

  <p class="calibre1"> </p>

  <p class="calibre1">Va.3: 18 Zengin olmak için benden ateşte arıtılmış altın, giyinip çıplaklığının ayıbını örtmek için beyaz giysiler, görmek için gözlerine sürmek üzere merhem satın almanı salık veriyorum.</p>

  <p class="calibre1"> </p>

  <p class="calibre1">Va.3: 19 Ben sevdiklerimi azarlayıp terbiye ederim. Onun için gayrete gel, tövbe et.</p>

  <p class="calibre1"> </p>

  <p class="calibre1">Va.3: 20 İşte kapıda durmuş, kapıyı çalıyorum. Biri sesimi işitir ve kapıyı açarsa, onun yanına gireceğim; ben onunla, o da benimle, birlikte yemek yiyeceğiz.</p>

  <p class="calibre1"> </p>

  <p class="calibre1">Va.3: 21 Ben nasıl galip gelerek Babam'la birlikte Babam'ın tahtına oturdumsa, galip gelene de benimle birlikte tahtıma oturma hakkını vereceğim.</p>

  <p class="calibre1"> </p>

  <p class="calibre1">Va.3: 22 Kulağı olan, Ruh'un kiliselere ne dediğini işitsin.'"</p>

  <p class="calibre1"> </p>

  <p class="calibre1">BÖLÜM 4</p>

  <p class="calibre1"> </p>

  <p class="calibre1">Gökteki Taht</p>

  <p class="calibre1"> </p>

  <p class="calibre1">Va.4: 1 Bundan sonra gökte açık duran bir kapı gördüm. Benimle konuştuğunu işittiğim, borazan sesine benzeyen ilk ses şöyle dedi: "Buraya çık! Bundan sonra olması gereken olayları sana göstereyim."</p>

  <p class="calibre1"> </p>

  <p class="calibre1">Va.4: 2 O anda Ruh'un etkisinde kalarak gökte bir taht ve tahtta oturan birini gördüm.</p>

  <p class="calibre1"> </p>

  <p class="calibre1">Va.4: 3 Tahtta oturanın, yeşim ve kırmızı akik taşına benzer bir görünüşü vardı. Zümrüdü andıran bir gökkuşağı tahtı çevreliyordu.</p>

  <p class="calibre1"> </p>

  <p class="calibre1">Va.4: 4 Tahtın çevresinde yirmi dört ayrı taht vardı. Bu tahtlara başlarında altın taçlar olan, beyaz giysilere bürünmüş yirmi dört ihtiyar oturmuştu.</p>

  <p class="calibre1"> </p>

  <p class="calibre1">Va.4: 5 Tahttan şimşekler çakıyor, uğultular, gök gürlemeleri işitiliyordu. Tahtın önünde alev alev yanan yedi meşale vardı. Bunlar Tanrı'nın yedi ruhudur.</p>

  <p class="calibre1"> </p>

  <p class="calibre1">Va.4: 6 Tahtın önünde billur gibi, sanki camdan bir deniz vardı. Tahtın ortasında ve çevresinde, önü ve arkası gözlerle kaplı dört yaratık duruyordu.</p>

  <p class="calibre1"> </p>

  <p class="calibre1">Va.4: 7 Birinci yaratık aslana, ikincisi danaya benziyordu. Üçüncü yaratığın yüzü insan yüzü gibiydi. Dördüncü yaratık uçan bir kartalı andırıyordu.</p>

  <p class="calibre1"> </p>

  <p class="calibre1">Va.4: 8 Dört yaratığın her birinin altışar kanadı vardı. Yaratıkların her yanı, kanatlarının alt tarafı bile gözlerle kaplıydı. Gece gündüz durup dinlenmeden şöyle diyorlar: "Kutsal, kutsal, kutsaldır, Her Şeye Gücü Yeten Rab Tanrı, Var olmuş, var olan ve gelecek olan."</p>

  <p class="calibre1"> </p>

  <p class="calibre1">Va.4: 9-11 Yaratıklar tahtta oturanı, sonsuzluklar boyunca yaşayanı yüceltip ona saygı ve şükran sundukça, yirmi dört ihtiyar tahtta oturanın, sonsuzluklar boyunca yaşayanın önünde yere kapanarak O'na tapınıyorlar. Taçlarını tahtın önüne koyarak şöyle diyorlar: "Rabbimiz ve Tanrımız! Yüceliği, saygıyı, gücü almaya layıksın. Çünkü her şeyi sen yarattın; Hepsi senin isteğinle yaratılıp var oldu."</p>

  <p class="calibre1"> </p>

  <p class="calibre1">BÖLÜM 5</p>

  <p class="calibre1"> </p>

  <p class="calibre1">Mühürlü Tomar ve Kuzu</p>

  <p class="calibre1"> </p>

  <p class="calibre1">Va.5: 1 Tahtta oturanın sağ elinde iki yanı da yazılı, yedi mühürle mühürlenmiş bir tomar gördüm.</p>

  <p class="calibre1"> </p>

  <p class="calibre1">Va.5: 2 Yüksek sesle, "Tomarı açmaya, mühürlerini çözmeye kim layıktır?" diye seslenen güçlü bir melek de gördüm.</p>

  <p class="calibre1"> </p>

  <p class="calibre1">Va.5: 3 Ama ne gökte, ne yeryüzünde, ne de yer altında tomarı açıp içine bakabilecek kimse yoktu.</p>

  <p class="calibre1"> </p>

  <p class="calibre1">Va.5: 4 Acı acı ağlamaya başladım. Çünkü tomarı açıp içine bakmaya layık kimse bulunamadı.</p>

  <p class="calibre1"> </p>

  <p class="calibre1">Va.5: 5 Bunun üzerine ihtiyarlardan biri bana, "Ağlama!" dedi. "İşte, Yahuda oymağından gelen Aslan, Davut'un Kökü galip geldi. Tomarı ve yedi mührünü O açacak."</p>

  <p class="calibre1"> </p>

  <p class="calibre1">Va.5: 6 Tahtın, dört yaratığın ve ihtiyarların ortasında, boğazlanmış gibi duran bir Kuzu gördüm. Yedi boynuzu, yedi gözü vardı. Bunlar Tanrı'nın bütün dünyaya gönderilmiş yedi ruhudur.</p>

  <p class="calibre1"> </p>

  <p class="calibre1">Va.5: 7 Kuzu gelip tahtta oturanın sağ elinden tomarı aldı.</p>

  <p class="calibre1"> </p>

  <p class="calibre1">Va.5: 8 Tomarı alınca, dört yaratıkla yirmi dört ihtiyar O'nun önünde yere kapandılar. Her birinin elinde birer lir ve kutsalların duaları olan buhur dolu altın taslar vardı.</p>

  <p class="calibre1"> </p>

  <p class="calibre1">Va.5: 9 Yeni bir ezgi söylüyorlardı: "Tomarı almaya, Mühürlerini açmaya layıksın! Çünkü boğazlandın Ve kanınla her oymaktan, her dilden, Her halktan, her ulustan İnsanları Tanrı'ya satın aldın.</p>

  <p class="calibre1"> </p>

  <p class="calibre1">Va.5: 10 Onları Tanrımız'ın hizmetinde Bir krallık haline getirdin, Kâhinler yaptın. Dünya üzerinde egemenlik sürecekler."</p>

  <p class="calibre1"> </p>

  <p class="calibre1">Va.5: 11 Sonra tahtın, yaratıkların ve ihtiyarların çevresinde çok sayıda melek gördüm, seslerini işittim. Sayıları binlerce binler, onbinlerce onbinlerdi.</p>

  <p class="calibre1"> </p>

  <p class="calibre1">Va.5: 12 Yüksek sesle şöyle diyorlardı: "Boğazlanmış Kuzu Gücü, zenginliği, bilgeliği, kudreti, Saygıyı, yüceliği, övgüyü Almaya layıktır."</p>

  <p class="calibre1"> </p>

  <p class="calibre1">Va.5: 13 Ardından gökte, yeryüzünde, yer altında ve denizlerdeki bütün yaratıkların, bunlardaki bütün varlıkların şöyle dediğini işittim: "Övgü, saygı, yücelik ve güç sonsuzlara dek Tahtta oturanın ve Kuzu'nun olsun!"</p>

  <p class="calibre1"> </p>

  <p class="calibre1">Va.5: 14 Dört yaratık, "Amin" dediler. İhtiyarlar da yere kapanıp tapındılar.</p>

  <p class="calibre1"> </p>

  <p class="calibre1">BÖLÜM 6</p>

  <p class="calibre1"> </p>

  <p class="calibre1">Yedi Mühür</p>

  <p class="calibre1"> </p>

  <p class="calibre1">Va.6: 1 Sonra Kuzu'nun yedi mühürden birini açtığını gördüm. O anda dört yaratıktan birinin, gök gürültüsüne benzer bir sesle, "Gel!" dediğini işittim.</p>

  <p class="calibre1"> </p>

  <p class="calibre1">Va.6: 2 Bakınca beyaz bir at gördüm. Binicisinin yayı vardı. Kendisine bir taç verildi ve galip gelen biri olarak zafer kazanmaya çıktı.</p>

  <p class="calibre1"> </p>

  <p class="calibre1">Va.6: 3 Kuzu ikinci mührü açınca, ikinci yaratığın "Gel!" dediğini işittim.</p>

  <p class="calibre1"> </p>

  <p class="calibre1">Va.6: 4 O zaman kızıl renkte başka bir at çıktı ortaya. Binicisine dünyadan barışı kaldırma yetkisi verildi. Bunun sonucu olarak insanlar birbirlerini boğazlayacaklar. Atlıya ayrıca büyük bir kılıç verildi.</p>

  <p class="calibre1"> </p>

  <p class="calibre1">Va.6: 5 Kuzu üçüncü mührü açınca, üçüncü yaratığın "Gel!" dediğini işittim. Bakınca siyah bir at gördüm. Binicisinin elinde bir terazi vardı.</p>

  <p class="calibre1"> </p>

  <p class="calibre1">Va.6: 6 Dört yaratığın ortasında sanki bir sesin şöyle dediğini işittim: "Bir ölçek buğday bir dinara , üç ölçek arpa bir dinara. Ama zeytinyağına, şaraba zarar verme!"</p>

  <p class="calibre1"> </p>

  <p class="calibre1">Va.6: 7 Kuzu dördüncü mührü açınca, "Gel!" diyen dördüncü yaratığın sesini işittim.</p>

  <p class="calibre1"> </p>

  <p class="calibre1">Va.6: 8 Bakınca soluk renkli bir at gördüm. Binicisinin adı Ölüm'dü. Ölüler diyarı onun ardınca geliyordu. Bunlara kılıçla, kıtlıkla, salgın hastalıkla, yeryüzünün yabanıl hayvanlarıyla ölüm saçmak için yeryüzünün dörtte biri üzerinde yetki verildi.</p>

  <p class="calibre1"> </p>

  <p class="calibre1">Va.6: 9 Kuzu beşinci mührü açınca, sunağın altında, Tanrı'nın sözü ve sürdürdükleri tanıklık nedeniyle öldürülenlerin canlarını gördüm.</p>

  <p class="calibre1"> </p>

  <p class="calibre1">Va.6: 10 Yüksek sesle feryat ederek şöyle diyorlardı: "Kutsal ve gerçek olan Efendimiz! Yeryüzünde yaşayanları yargılayıp onlardan kanımızın öcünü almak için daha ne kadar bekleyeceksin?"</p>

  <p class="calibre1"> </p>

  <p class="calibre1">Va.6: 11 Onların her birine beyaz birer kaftan verildi. Kendileri gibi öldürülecek olan öbür Tanrı kullarının ve kardeşlerinin sayısı tamamlanıncaya dek kısa bir süre daha beklemeleri istendi.</p>

  <p class="calibre1"> </p>

  <p class="calibre1">Va.6: 12 Kuzu altıncı mührü açınca, büyük bir deprem olduğunu gördüm. Güneş keçi kılından yapılmış siyah bir çul gibi karardı. Ay baştan aşağı kan rengine döndü.</p>

  <p class="calibre1"> </p>

  <p class="calibre1">Va.6: 13 İncir ağacı, güçlü bir rüzgarla sarsıldığında nasıl ham incirlerini dökerse, gökteki yıldızlar da öylece yeryüzüne düştü.</p>

  <p class="calibre1"> </p>

  <p class="calibre1">Va.6: 14 Gökyüzü dürülen bir tomar gibi ortadan kalktı. Her dağ, her ada yerinden sökülüp alındı.</p>

  <p class="calibre1"> </p>

  <p class="calibre1">Va.6: 15 Dünya kralları, büyükleri, komutanları, zenginleri, güçlüleri, özgürü kölesi herkes mağaralara, dağlardaki kayaların arasına gizlendiler.</p>

  <p class="calibre1"> </p>

  <p class="calibre1">Va.6: 16 Dağlara, kayalara, "Üzerimize düşün!" dediler, "Tahtta oturanın yüzünden ve Kuzu'nun gazabından saklayın bizi!</p>

  <p class="calibre1"> </p>

  <p class="calibre1">Va.6: 17 Çünkü onların gazabının büyük günü geldi. Buna kim dayanabilir?"</p>

  <p class="calibre1"> </p>

  <p class="calibre1">BÖLÜM 7</p>

  <p class="calibre1"> </p>

  <p class="calibre1">Mühürlenmiş 144 000 Kişi</p>

  <p class="calibre1"> </p>

  <p class="calibre1">Va.7: 1 Bundan sonra yeryüzünün dört köşesinde duran dört melek gördüm. Bunlar karaya, denize ya da herhangi bir ağaç üzerine esmesin diye, yeryüzünün dört rüzgarını tutuyorlardı.</p>

  <p class="calibre1"> </p>

  <p class="calibre1">Va.7: 2 Sonra gündoğusundan yükselen başka bir melek gördüm. Yaşayan Tanrı'nın mührünü taşıyordu. Karaya, denize zarar vermek için yetki verilen dört meleğe yüksek sesle bağırdı:</p>

  <p class="calibre1"> </p>

  <p class="calibre1">Va.7: 3 "Biz Tanrımız'ın kullarını alınlarından mühürleyene dek karaya, denize ya da ağaçlara zarar vermeyin!"</p>

  <p class="calibre1"> </p>

  <p class="calibre1">Va.7: 4 Mühürlenmiş olanların sayısını işittim. İsrailoğulları'nın bütün oymaklarından 144 000 kişi mühürlenmişti:</p>

  <p class="calibre1"> </p>

  <p class="calibre1">Va.7: 5 Yahuda oymağından 12 000 kişi mühürlenmişti. Ruben oymağından 12 000, Gad oymağından 12 000,</p>

  <p class="calibre1"> </p>

  <p class="calibre1">Va.7: 6 Aşer oymağından 12 000, Naftali oymağından 12 000, Manaşşe oymağından 12 000,</p>

  <p class="calibre1"> </p>

  <p class="calibre1">Va.7: 7 Şimon oymağından 12 000, Levi oymağından 12 000, İssakar oymağından 12 000,</p>

  <p class="calibre1"> </p>

  <p class="calibre1">Va.7: 8 Zevulun oymağından 12 000, Yusuf oymağından 12 000, Benyamin oymağından 12 000 kişi mühürlenmişti.</p>

  <p class="calibre1"> </p>

  <p class="calibre1">Beyaz Kaftanlara Bürünmüş Kalabalık</p>

  <p class="calibre1"> </p>

  <p class="calibre1">Va.7: 9 Bundan sonra gördüm ki, her ulustan, her oymaktan, her halktan, her dilden oluşan, kimsenin sayamayacağı kadar büyük bir kalabalık tahtın ve Kuzu'nun önünde duruyordu. Hepsi de birer beyaz kaftan giymişti, ellerinde hurma dalları vardı.</p>

  <p class="calibre1"> </p>

  <p class="calibre1">Va.7: 10 Yüksek sesle bağırıyorlardı: "Kurtarış, tahtta oturan Tanrımız'a Ve Kuzu'ya özgüdür!"</p>

  <p class="calibre1"> </p>

  <p class="calibre1">Va.7: 11 Bütün melekler tahtın, ihtiyarların ve dört yaratığın çevresinde duruyordu. Tahtın önünde yüzüstü yere kapanıp Tanrı'ya tapınarak şöyle diyorlardı:</p>

  <p class="calibre1"> </p>

  <p class="calibre1">Va.7: 12 "Amin! Övgü, yücelik, bilgelik, Şükran, saygı, güç, kudret, Sonsuzlara dek Tanrımız'ın olsun! Amin!"</p>

  <p class="calibre1"> </p>

  <p class="calibre1">Va.7: 13 Bu sırada ihtiyarlardan biri bana sordu: "Beyaz kaftan giymiş olan bu kişiler kim, nereden geldiler?"</p>

  <p class="calibre1"> </p>

  <p class="calibre1">Va.7: 14 "Sen bunu biliyorsun, efendim" dedim. Bana dedi ki, "Bunlar o büyük sıkıntıdan geçip gelenlerdir. Kaftanlarını Kuzu'nun kanıyla yıkamış, bembeyaz etmişlerdir.</p>

  <p class="calibre1"> </p>

  <p class="calibre1">Va.7: 15 Bunun için, "Tanrı'nın tahtı önünde duruyor, Tapınağında gece gündüz O'na tapınıyorlar. Tahtta oturan, çadırını onların üzerine gerecek.</p>

  <p class="calibre1"> </p>

  <p class="calibre1">Va.7: 16 Artık acıkmayacak, Artık susamayacaklar. Ne güneş ne kavurucu sıcak Çarpacak onları.</p>

  <p class="calibre1"> </p>

  <p class="calibre1">Va.7: 17 Çünkü tahtın ortasında olan Kuzu onları güdecek Ve yaşam sularının pınarlarına götürecek. Tanrı gözlerinden bütün yaşları silecek."</p>

  <p class="calibre1"> </p>

  <p class="calibre1">BÖLÜM 8</p>

  <p class="calibre1"> </p>

  <p class="calibre1">Yedinci Mühür ve Altın Buhurdan</p>

  <p class="calibre1"> </p>

  <p class="calibre1">Va.8: 1 Kuzu yedinci mührü açınca, gökte yarım saat kadar sessizlik oldu.</p>

  <p class="calibre1"> </p>

  <p class="calibre1">Va.8: 2 Tanrı'nın önünde duran yedi meleği gördüm. Onlara yedi borazan verildi.</p>

  <p class="calibre1"> </p>

  <p class="calibre1">Va.8: 3 Altın bir buhurdan taşıyan başka bir melek gelip sunağın önünde durdu. Tahtın önündeki altın sunakta bütün kutsalların dualarıyla birlikte sunmak üzere kendisine çok miktarda buhur verildi.</p>

  <p class="calibre1"> </p>

  <p class="calibre1">Va.8: 4 Kutsalların dualarıyla buhurun dumanı, Tanrı'nın önünde meleğin elinden yükseldi.</p>

  <p class="calibre1"> </p>

  <p class="calibre1">Va.8: 5 Melek buhurdanı aldı, sunağın ateşiyle doldurup yeryüzüne attı. Gök gürlemeleri, uğultular işitildi, şimşekler çaktı, yer sarsıldı.</p>

  <p class="calibre1"> </p>

  <p class="calibre1">Yedi Borazan</p>

  <p class="calibre1"> </p>

  <p class="calibre1">Va.8: 6 Yedi melek ellerindeki yedi borazanı çalmaya hazırlandı.</p>

  <p class="calibre1"> </p>

  <p class="calibre1">Va.8: 7 Birinci melek borazanını çaldı. Kanla karışık dolu ve ateş oluştu, yeryüzüne yağdı. Yerin üçte biri, ağaçların üçte biri ve bütün yeşil otlar yandı.</p>

  <p class="calibre1"> </p>

  <p class="calibre1">Va.8: 8 İkinci melek borazanını çaldı. Alev alev yanan, dağ gibi büyük bir kütle denize atıldı. Denizin üçte biri kana dönüştü.</p>

  <p class="calibre1"> </p>

  <p class="calibre1">Va.8: 9 Denizdeki yaratıkların üçte biri öldü, gemilerin üçte biri yok oldu.</p>

  <p class="calibre1"> </p>

  <p class="calibre1">Va.8: 10 Üçüncü melek borazanını çaldı. Gökten meşale gibi yanan büyük bir yıldız ırmakların üçte biri üzerine ve su pınarlarının üzerine düştü.</p>

  <p class="calibre1"> </p>

  <p class="calibre1">Va.8: 11 Bu yıldızın adı Pelin'dir. Suların üçte biri pelin gibi acılaştı. Acılaşan sulardan içen birçok insan öldü.</p>

  <p class="calibre1"> </p>

  <p class="calibre1">Va.8: 12 Dördüncü melek borazanını çaldı. Güneşin üçte biri, ayın üçte biri, yıldızların üçte biri vuruldu. Sonuç olarak ışıklarının üçte biri söndü, gündüzün ve gecenin üçte biri ışıksız kaldı.</p>

  <p class="calibre1"> </p>

  <p class="calibre1">Va.8: 13 Sonra göğün ortasında uçan bir kartal gördüm. Yüksek sesle şöyle bağırdığını işittim: "Borazanlarını çalacak olan öbür üç meleğin borazan seslerinden yeryüzünde yaşayanların vay, vay, vay haline!"</p>

  <p class="calibre1"> </p>

  <p class="calibre1">BÖLÜM 9</p>

  <p class="calibre1"> </p>

  <p class="calibre1">Va.9: 1 Beşinci melek borazanını çaldı. Gökten yere düşmüş bir yıldız gördüm. Dipsiz derinliklere açılan kuyunun anahtarı ona verildi.</p>

  <p class="calibre1"> </p>

  <p class="calibre1">Va.9: 2 Dipsiz derinliklerin kuyusunu açınca, kuyudan büyük bir ocağın dumanı gibi bir duman çıktı. Kuyunun dumanından güneş ve hava karardı.</p>

  <p class="calibre1"> </p>

  <p class="calibre1">Va.9: 3 Dumanın içinden yeryüzüne çekirgeler yağdı. Bunlara yeryüzündeki akreplerin gücüne benzer bir güç verilmişti.</p>

  <p class="calibre1"> </p>

  <p class="calibre1">Va.9: 4 Çekirgelere yeryüzündeki otlara, herhangi bir bitki ya da ağaca değil de, yalnız alınlarında Tanrı'nın mührü bulunmayan insanlara zarar vermeleri söylendi.</p>

  <p class="calibre1"> </p>

  <p class="calibre1">Va.9: 5 Bu insanları öldürmelerine değil, beş ay süreyle işkence etmelerine izin verildi. Yaptıkları işkence akrebin insanı soktuğu zaman verdiği acıya benziyordu.</p>

  <p class="calibre1"> </p>

  <p class="calibre1">Va.9: 6 O günlerde insanlar ölümü arayacak, ama bulamayacaklar. Ölümü özleyecekler, ama ölüm onlardan kaçacak.</p>

  <p class="calibre1"> </p>

  <p class="calibre1">Va.9: 7 Çekirgelerin görünümü, savaşa hazırlanmış atlara benziyordu. Başlarında altın taçlara benzer başlıklar vardı. Yüzleri insan yüzleri gibiydi.</p>

  <p class="calibre1"> </p>

  <p class="calibre1">Va.9: 8 Saçları kadın saçına, dişleri aslan dişine benziyordu.</p>

  <p class="calibre1"> </p>

  <p class="calibre1">Va.9: 9 Demir zırhlara benzer göğüs zırhları vardı. Kanatlarının sesi savaşa koşan çok sayıda atlı arabanın sesine benziyordu.</p>

  <p class="calibre1"> </p>

  <p class="calibre1">Va.9: 10 Akrebinkine benzer kuyrukları ve iğneleri vardı. Kuyruklarında, insanlara beş ay zarar verecek güce sahiptiler.</p>

  <p class="calibre1"> </p>

  <p class="calibre1">Va.9: 11 Başlarında kral olarak dipsiz derinliklerin meleği vardı. Bu meleğin İbranice adı Avaddon, Grekçe adıysa Apolyon'dur .</p>

  <p class="calibre1"> </p>

  <p class="calibre1">Va.9: 12 Birinci "vay" geçti, işte bundan sonra iki "vay" daha geliyor.</p>

  <p class="calibre1"> </p>

  <p class="calibre1">Va.9: 13 Altıncı melek borazanını çaldı. Tanrı'nın önündeki altın sunağın dört boynuzundan gelen bir ses işittim.</p>

  <p class="calibre1"> </p>

  <p class="calibre1">Va.9: 14 Ses, elinde borazan olan altıncı meleğe, "Büyük Fırat Irmağı'nın yanında bağlı duran dört meleği çöz" dedi.</p>

  <p class="calibre1"> </p>

  <p class="calibre1">Va.9: 15 Tam o saat, o gün, o ay, o yıl için hazır tutulan dört melek, insanların üçte birini öldürmek üzere çözüldü.</p>

  <p class="calibre1"> </p>

  <p class="calibre1">Va.9: 16 Atlı ordularının sayısı iki yüz milyondu, sayılarını duydum.</p>

  <p class="calibre1"> </p>

  <p class="calibre1">Va.9: 17 Görümümde atları ve binicilerini gördüm. Ateş, gökyakut ve kükürt renginde göğüs zırhları kuşanmışlardı. Atların başları aslan başına benziyordu. Ağızlarından ateş, duman, kükürt fışkırıyordu.</p>

  <p class="calibre1"> </p>

  <p class="calibre1">Va.9: 18 İnsanların üçte biri bunların ağzından fışkıran ateş, duman ve kükürtten, bu üç beladan öldü.</p>

  <p class="calibre1"> </p>

  <p class="calibre1">Va.9: 19 Atların gücü ağızlarında ve kuyruklarındadır. Yılanı andıran kuyruklarının başıyla zarar verirler.</p>

  <p class="calibre1"> </p>

  <p class="calibre1">Va.9: 20 Geriye kalan insanlar, yani bu belalardan ölmemiş olanlar, kendi elleriyle yaptıkları putlardan dönüp tövbe etmediler. Cinlere ve göremeyen, işitemeyen, yürüyemeyen altın, gümüş, tunç, taş, tahta putlara tapmaktan vazgeçmediler.</p>

  <p class="calibre1"> </p>

  <p class="calibre1">Va.9: 21 Adam öldürmekten, büyü, fuhuş, hırsızlık yapmaktan da tövbe etmediler.</p>

  <p class="calibre1"> </p>

  <p class="calibre1">BÖLÜM 10</p>

  <p class="calibre1"> </p>

  <p class="calibre1">Melek ve Küçük Tomar</p>

  <p class="calibre1"> </p>

  <p class="calibre1">Va.10: 1 Sonra gökten inen güçlü başka bir melek gördüm. Buluta sarınmıştı, başının üzerinde gökkuşağı vardı. Yüzü güneşe, ayakları ateşten sütunlara benziyordu.</p>

  <p class="calibre1"> </p>

  <p class="calibre1">Va.10: 2-3 Elinde açılmış küçük bir tomar vardı. Sağ ayağını denize, sol ayağını karaya koyarak aslanın kükremesini andıran yüksek sesle bağırdı. O bağırınca, yedi gök gürlemesi dile gelip seslendiler.</p>

  <p class="calibre1"> </p>

  <p class="calibre1">Va.10: 4 Yedi gök gürlemesi seslendiğinde yazmak üzereydim ki, gökten, "Yedi gök gürlemesinin söylediklerini mühürle, yazma!" diyen bir ses işittim.</p>

  <p class="calibre1"> </p>

  <p class="calibre1">Va.10: 5 Denizle karanın üzerinde durduğunu gördüğüm melek, sağ elini göğe kaldırdı.</p>

  <p class="calibre1"> </p>

  <p class="calibre1">Va.10: 6 Göğü ve göktekileri, yeri ve yerdekileri, denizi ve denizdekileri yaratanın, sonsuzluklar boyunca yaşayanın hakkı için ant içip dedi ki, "Artık gecikme olmayacak.</p>

  <p class="calibre1"> </p>

  <p class="calibre1">Va.10: 7 Yedinci melek borazanını çaldığı zaman, Tanrı'nın sır olan tasarısı tamamlanacak. Nitekim Tanrı bunu, kulları peygamberlere müjdelemişti."</p>

  <p class="calibre1"> </p>

  <p class="calibre1">Va.10: 8 Gökten işittiğim ses benimle yine konuşmaya başladı: "Git, denizle karanın üzerinde duran meleğin elindeki açık tomarı al" dedi.</p>

  <p class="calibre1"> </p>

  <p class="calibre1">Va.10: 9 Meleğin yanına gidip küçük tomarı bana vermesini istedim. "Al, bunu ye!" dedi. "Midende bir acılık yapacak, ama ağzına bal gibi tatlı gelecek."</p>

  <p class="calibre1"> </p>

  <p class="calibre1">Va.10: 10 Küçük tomarı meleğin elinden alıp yedim, ağzımda bal gibi tatlıydı. Ama yutunca midem acılaştı.</p>

  <p class="calibre1"> </p>

  <p class="calibre1">Va.10: 11 Sonra bana şöyle dendi: "Yine birçok halk, ulus, dil ve kralla ilgili olarak peygamberlikte bulunmalısın."</p>

  <p class="calibre1"> </p>

  <p class="calibre1">BÖLÜM 11</p>

  <p class="calibre1"> </p>

  <p class="calibre1">İki Tanık</p>

  <p class="calibre1"> </p>

  <p class="calibre1">Va.11: 1 Bana değneğe benzer bir ölçü kamışı verilip şöyle dendi: "Git, Tanrı'nın Tapınağı'nı ve sunağı ölç, orada tapınanları say!</p>

  <p class="calibre1"> </p>

  <p class="calibre1">Va.11: 2 Tapınağın dış avlusunu bırak, orayı ölçme. Çünkü orası, kutsal kenti kırk iki ay ayaklarıyla çiğneyecek olan uluslara verildi.</p>

  <p class="calibre1"> </p>

  <p class="calibre1">Va.11: 3 İki tanığıma güç vereceğim; çul giysiler içinde bin iki yüz altmış gün peygamberlik edecekler."</p>

  <p class="calibre1"> </p>

  <p class="calibre1">Va.11: 4 Bunlar yeryüzünün Rabbi önünde duran iki zeytin ağacıyla iki kandilliktir.</p>

  <p class="calibre1"> </p>

  <p class="calibre1">Va.11: 5 Biri onlara zarar vermeye kalkışırsa, ağızlarından ateş fışkıracak ve düşmanlarını yiyip bitirecek. Onlara zarar vermek isteyen herkesin böyle öldürülmesi gerekir.</p>

  <p class="calibre1"> </p>

  <p class="calibre1">Va.11: 6 Peygamberlik ettikleri sürece yağmur yağmasın diye göğü kapamaya yetkileri vardır. Suları kana dönüştürme ve yeryüzünü, kaç kez isterlerse, her türlü belayla vurma yetkisine sahiptirler.</p>

  <p class="calibre1"> </p>

  <p class="calibre1">Va.11: 7 Tanıklık görevleri sona erince dipsiz derinliklerden çıkan canavar onlarla savaşacak, onları yenip öldürecek.</p>

  <p class="calibre1"> </p>

  <p class="calibre1">Va.11: 8 Cesetleri, simgesel olarak Sodom ve Mısır diye adlandırılan büyük kentin anayoluna serilecek. Onların Rabbi de orada çarmıha gerilmişti.</p>

  <p class="calibre1"> </p>

  <p class="calibre1">Va.11: 9 Her halktan, oymaktan, dilden, ulustan insan üç buçuk gün cesetlerini seyredecek, cesetlerinin mezara konulmasına izin vermeyecekler.</p>

  <p class="calibre1"> </p>

  <p class="calibre1">Va.11: 10 Yeryüzünde yaşayanlar onların bu durumuna sevinip bayram edecek, birbirlerine armağanlar gönderecekler. Çünkü bu iki peygamber yeryüzünde yaşayanlara çok eziyet etmişti.</p>

  <p class="calibre1"> </p>

  <p class="calibre1">Va.11: 11 Üç buçuk gün sonra iki peygamber, Tanrı'dan gelen yaşam soluğunu alınca ayağa kalktılar. Onları görenler dehşete kapıldı.</p>

  <p class="calibre1"> </p>

  <p class="calibre1">Va.11: 12 İki peygamber gökten gelen yüksek bir sesin, "Buraya çıkın!" dediğini işittiler. Sonra düşmanlarının gözü önünde bir bulut içinde göğe yükseldiler.</p>

  <p class="calibre1"> </p>

  <p class="calibre1">Va.11: 13 Tam o saatte şiddetli bir deprem oldu, kentin onda biri yıkıldı. Depremde yedi bin kişi can verdi. Geriye kalanlar dehşete kapılıp gökteki Tanrı'yı yücelttiler.</p>

  <p class="calibre1"> </p>

  <p class="calibre1">Va.11: 14 İkinci "vay" geçti. İşte, üçüncü "vay" tez geliyor.</p>

  <p class="calibre1"> </p>

  <p class="calibre1">Yedinci Borazan</p>

  <p class="calibre1"> </p>

  <p class="calibre1">Va.11: 15 Yedinci melek borazanını çaldı. Gökte yüksek sesler duyuldu: "Dünyanın egemenliği Rabbimiz'in ve Mesihi'nin oldu. O sonsuzlara dek egemenlik sürecek."</p>

  <p class="calibre1"> </p>

  <p class="calibre1">Va.11: 16-17 Tanrı'nın önünde tahtlarında oturan yirmi dört ihtiyar yüzüstü yere kapandı. Tanrı'ya tapınarak şöyle dediler: "Her Şeye Gücü Yeten, Var olan, var olmuş olan Rab Tanrı! Sana şükrediyoruz. Çünkü büyük gücünü kuşanıp Egemenlik sürmeye başladın.</p>

  <p class="calibre1"> </p>

  <p class="calibre1">Va.11: 18 Uluslar gazaba gelmişlerdi. Şimdiyse senin gazabın üzerlerine geldi. Ölüleri yargılamak, Kulların olan peygamberleri, kutsalları, Küçük olsun büyük olsun, Senin adından korkanları ödüllendirmek Ve yeryüzünü mahvedenleri mahvetmek zamanı da geldi."</p>

  <p class="calibre1"> </p>

  <p class="calibre1">Va.11: 19 Ardından Tanrı'nın gökteki tapınağı açıldı, tapınakta O'nun Antlaşma Sandığı göründü. O anda şimşekler çaktı, uğultular, gök gürlemeleri işitildi. Yer sarsıldı, şiddetli bir dolu fırtınası koptu.</p>

  <p class="calibre1"> </p>

  <p class="calibre1">BÖLÜM 12</p>

  <p class="calibre1"> </p>

  <p class="calibre1">Kadın ve Ejderha</p>

  <p class="calibre1"> </p>

  <p class="calibre1">Va.12: 1 Gökte olağanüstü bir belirti, güneşe sarınmış bir kadın göründü. Ay ayaklarının altındaydı, başında on iki yıldızdan oluşan bir taç vardı.</p>

  <p class="calibre1"> </p>

  <p class="calibre1">Va.12: 2 Kadın gebeydi. Doğum sancıları içinde kıvranıyor, feryat ediyordu.</p>

  <p class="calibre1"> </p>

  <p class="calibre1">Va.12: 3 Ardından gökte başka bir belirti göründü: Yedi başlı, on boynuzlu, kızıl renkli büyük bir ejderhaydı bu. Yedi başında yedi taç vardı.</p>

  <p class="calibre1"> </p>

  <p class="calibre1">Va.12: 4 Kuyruğuyla gökteki yıldızların üçte birini sürükleyip yeryüzüne attı. Sonra doğum yapmak üzere olan kadının önünde durdu; kadın doğurur doğurmaz  Ejderha çocuğu yutacaktı.</p>

  <p class="calibre1"> </p>

  <p class="calibre1">Va.12: 5 Kadın bir oğul, bütün ulusları demir çomakla güdecek bir erkek çocuk doğurdu. Çocuk hemen alınıp Tanrı'ya, Tanrı'nın tahtına götürüldü.</p>

  <p class="calibre1"> </p>

  <p class="calibre1">Va.12: 6 Kadınsa çöle kaçtı. Orada bin iki yüz altmış gün beslenmesi için Tanrı tarafından hazırlanmış bir yeri vardı.</p>

  <p class="calibre1"> </p>

  <p class="calibre1">Va.12: 7-8 Gökte savaş oldu. Mikail'le melekleri ejderhayla savaştılar. Ejderha kendi melekleriyle birlikte karşı koydu, ama gücü yetmedi. Bu yüzden gökteki yerlerini yitirdiler.</p>

  <p class="calibre1"> </p>

  <p class="calibre1">Va.12: 9 Büyük ejderha -İblis ya da Şeytan denen, bütün dünyayı saptıran o eski yılan- melekleriyle birlikte yeryüzüne atıldı.</p>

  <p class="calibre1"> </p>

  <p class="calibre1">Va.12: 10 Bundan sonra gökte yüksek bir sesin şöyle dediğini duydum: "Tanrımız'ın kurtarışı, gücü, egemenliği Ve Mesihi'nin yetkisi şimdi gerçekleşti. Çünkü kardeşlerimizin suçlayıcısı, Onları Tanrımız'ın önünde gece gündüz suçlayan Aşağı atıldı.</p>

  <p class="calibre1"> </p>

  <p class="calibre1">Va.12: 11 Kardeşlerimiz Kuzu'nun kanıyla Ve ettikleri tanıklık bildirisiyle Onu yendiler. Ölümü göze alacak kadar Vazgeçmişlerdi can sevgisinden.</p>

  <p class="calibre1"> </p>

  <p class="calibre1">Va.12: 12 Bunun için, ey gökler ve orada yaşayanlar, Sevinin! Vay halinize, yer ve deniz! Çünkü İblis zamanının az olduğunu bilerek Büyük bir öfkeyle üzerinize indi."</p>

  <p class="calibre1"> </p>

  <p class="calibre1">Va.12: 13 Ejderha yeryüzüne atıldığını görünce, erkek çocuğu doğuran kadını kovalamaya başladı.</p>

  <p class="calibre1"> </p>

  <p class="calibre1">Va.12: 14 Yılanın önünden çöle, üç buçuk yıl besleneceği yere uçup kaçabilmesi için kadına büyük kartal kanatları verildi.</p>

  <p class="calibre1"> </p>

  <p class="calibre1">Va.12: 15 Yılan ağzından, kadını selle süpürüp götürmek için onun ardından ırmak gibi su akıttı.</p>

  <p class="calibre1"> </p>

  <p class="calibre1">Va.12: 16 Ama yeryüzü, ağzını açıp ejderhanın ağzından akıttığı ırmağı yutarak kadına yardım etti.</p>

  <p class="calibre1"> </p>

  <p class="calibre1">Va.12: 17 Bunun üzerine ejderha kadına öfkelendi. Kadının soyundan geriye kalanlarla, Tanrı'nın buyruklarını yerine getirip İsa'ya tanıklıklarını sürdürenlerle savaşmaya gitti.</p>

  <p class="calibre1"> </p>

  <p class="calibre1">Va.12: 18 Denizin kıyısında dikilip durdu.</p>

  <p class="calibre1"> </p>

  <p class="calibre1">BÖLÜM 13</p>

  <p class="calibre1"> </p>

  <p class="calibre1">Denizden Çıkan Canavar</p>

  <p class="calibre1"> </p>

  <p class="calibre1">Va.13: 1 Sonra on boynuzlu, yedi başlı bir canavarın denizden çıktığını gördüm. Boynuzlarının üzerinde on taç vardı, başlarının üzerinde küfür niteliğinde adlar yazılıydı.</p>

  <p class="calibre1"> </p>

  <p class="calibre1">Va.13: 2 Gördüğüm canavar parsa benziyordu. Ayakları ayı ayağı, ağzı aslan ağzı gibiydi. Ejderha canavara kendi gücü ve tahtıyla birlikte büyük yetki verdi.</p>

  <p class="calibre1"> </p>

  <p class="calibre1">Va.13: 3 Canavarın başlarından biri ölümcül bir yara almışa benziyordu. Ne var ki, bu ölümcül yara iyileşmişti. Bütün dünya şaşkınlık içinde canavarın ardından gitti.</p>

  <p class="calibre1"> </p>

  <p class="calibre1">Va.13: 4 İnsanlar canavara yetki veren ejderhaya taptılar. "Canavar gibisi var mı? Onunla kim savaşabilir?" diyerek canavara da taptılar.</p>

  <p class="calibre1"> </p>

  <p class="calibre1">Va.13: 5 Canavara, kurumlu sözler söyleyen, küfürler savuran bir ağız ve kırk iki ay süreyle kullanabileceği bir yetki verildi.</p>

  <p class="calibre1"> </p>

  <p class="calibre1">Va.13: 6 Tanrı'ya küfretmek, O'nun adına ve konutuna, yani gökte yaşayanlara küfretmek için ağzını açtı.</p>

  <p class="calibre1"> </p>

  <p class="calibre1">Va.13: 7 Kutsallarla savaşıp onları yenmesine izin verildi. Canavar her oymak, her halk, her dil, her ulus üzerinde yetkili kılındı.</p>

  <p class="calibre1"> </p>

  <p class="calibre1">Va.13: 8 Yeryüzünde yaşayan ve dünya kurulalı beri boğazlanmış Kuzu'nun yaşam kitabına adı yazılmamış olan herkes ona tapacak.</p>

  <p class="calibre1"> </p>

  <p class="calibre1">Va.13: 9 Kulağı olan işitsin!</p>

  <p class="calibre1"> </p>

  <p class="calibre1">Va.13: 10 Tutsak düşecek olan Tutsak düşecek. Kılıçla öldürülecek olan Kılıçla öldürülecek. Bu, kutsalların sabrını ve imanını gerektirir.</p>

  <p class="calibre1"> </p>

  <p class="calibre1">Yerden Çıkan Canavar</p>

  <p class="calibre1"> </p>

  <p class="calibre1">Va.13: 11 Bundan sonra başka bir canavar gördüm. Yerden çıkan bu canavarın kuzu gibi iki boynuzu vardı, ama ejderha gibi ses çıkarıyordu.</p>

  <p class="calibre1"> </p>

  <p class="calibre1">Va.13: 12 İlk canavarın bütün yetkisini onun adına kullanıyor, yeryüzünü ve orada yaşayanları ölümcül yarası iyileşen ilk canavara tapmaya zorluyordu.</p>

  <p class="calibre1"> </p>

  <p class="calibre1">Va.13: 13 İnsanların gözü önünde, gökten yere ateş yağdıracak kadar büyük belirtiler gerçekleştiriyordu.</p>

  <p class="calibre1"> </p>

  <p class="calibre1">Va.13: 14 İlk canavarın adına gerçekleştirmesine izin verilen belirtiler sayesinde, yeryüzünde yaşayanları saptırdı. Onlara kılıçla yaralanan, ama sağ kalan canavarın onuruna bir heykel yapmalarını buyurdu.</p>

  <p class="calibre1"> </p>

  <p class="calibre1">Va.13: 15 Canavarın heykeline yaşam soluğu vermesi için kendisine güç verildi. Öyle ki, heykel konuşabilsin ve kendisine tapmayan herkesi öldürebilsin.</p>

  <p class="calibre1"> </p>

  <p class="calibre1">Va.13: 16 Küçük büyük, zengin yoksul, özgür köle, herkesin sağ eline ya da alnına bir işaret vurduruyordu.</p>

  <p class="calibre1"> </p>

  <p class="calibre1">Va.13: 17 Öyle ki, bu işareti, yani canavarın adını ya da adını simgeleyen sayıyı taşımayan ne bir şey satın alabilsin, ne de satabilsin.</p>

  <p class="calibre1"> </p>

  <p class="calibre1">Va.13: 18 Bu konu bilgelik gerektirir. Anlayabilen, canavara ait sayıyı hesaplasın. Çünkü bu sayı insanı simgeler. Sayısı 666'dır.</p>

  <p class="calibre1"> </p>

  <p class="calibre1">BÖLÜM 14</p>

  <p class="calibre1"> </p>

  <p class="calibre1">Kuzu ve 144 000 Kişi</p>

  <p class="calibre1"> </p>

  <p class="calibre1">Va.14: 1 Sonra Kuzu'nun Siyon Dağı'nda durduğunu gördüm. O'nunla birlikte 144 000 kişi vardı. Alınlarında kendisinin ve Babası'nın adları yazılıydı.</p>

  <p class="calibre1"> </p>

  <p class="calibre1">Va.14: 2 Gökten, gürül gürül akan suların sesini, güçlü gök gürlemesini andıran bir ses işittim. İşittiğim ses, lir çalanların çıkardığı sese benziyordu.</p>

  <p class="calibre1"> </p>

  <p class="calibre1">Va.14: 3 Bu 144 000 kişi, tahtın önünde, dört yaratığın ve ihtiyarların önünde yeni bir ezgi söylüyordu. Yeryüzünden satın alınmış olan bu kişilerden başka kimse o ezgiyi öğrenemedi.</p>

  <p class="calibre1"> </p>

  <p class="calibre1">Va.14: 4 Kendilerini kadınlarla lekelememiş olanlar bunlardır. Pak kişilerdir. Kuzu nereye giderse ardısıra giderler. Tanrı'ya ve Kuzu'ya ait olacakların ilk bölümü olmak üzere insanlar arasından satın alınmışlardır.</p>

  <p class="calibre1"> </p>

  <p class="calibre1">Va.14: 5 Ağızlarından hiç yalan çıkmamıştır. Kusursuzdurlar.</p>

  <p class="calibre1"> </p>

  <p class="calibre1">Üç Melek</p>

  <p class="calibre1"> </p>

  <p class="calibre1">Va.14: 6 Bundan sonra göğün ortasında uçan başka bir melek gördüm. Yeryüzünde yaşayanlara -her ulusa, her oymağa, her dile, her halka- iletmek üzere sonsuza dek kalıcı olan Müjde'yi getiriyordu.</p>

  <p class="calibre1"> </p>

  <p class="calibre1">Va.14: 7 Yüksek sesle şöyle diyordu: "Tanrı'dan korkun! O'nu yüceltin! Çünkü O'nun yargılama saati geldi. Göğü, yeri, denizi, su pınarlarını yaratana tapının!"</p>

  <p class="calibre1"> </p>

  <p class="calibre1">Va.14: 8 Ardından gelen ikinci bir melek, "Yıkıldı! Kendi azgın fuhuş şarabını bütün uluslara içiren büyük Babil yıkıldı!" diyordu.</p>

  <p class="calibre1"> </p>

  <p class="calibre1">Va.14: 9-10 Onları üçüncü bir melek izledi. Yüksek sesle şöyle diyordu: "Bir kimse canavara ve heykeline taparsa, alnına ya da eline canavarın işaretini koydurursa, Tanrı gazabının kâsesinde saf olarak hazırlanmış Tanrı öfkesinin şarabından içecektir. Böylelerine kutsal meleklerin ve Kuzu'nun önünde ateş ve kükürtle işkence edilecek.</p>

  <p class="calibre1"> </p>

  <p class="calibre1">Va.14: 11 Çektikleri işkencenin dumanı sonsuzlara dek tütecek. Canavara ve heykeline tapıp onun adının işaretini alanlar gece gündüz rahat yüzü görmeyecekler.</p>

  <p class="calibre1"> </p>

  <p class="calibre1">Va.14: 12 Bu da, Tanrı'nın buyruklarını yerine getiren, İsa'ya imanlarını sürdüren kutsalların sabrını gerektirir."</p>

  <p class="calibre1"> </p>

  <p class="calibre1">Va.14: 13 Gökten bir ses işittim. "Yaz! Bundan böyle Rab'be ait olarak ölenlere ne mutlu!" diyordu. Ruh, "Evet" diyor, "Uğraşlarından dinlenecekler. Çünkü yaptıkları onları izleyecek."</p>

  <p class="calibre1"> </p>

  <p class="calibre1">Yerin Ürünü Toplanıyor</p>

  <p class="calibre1"> </p>

  <p class="calibre1">Va.14: 14 Sonra beyaz bir bulut gördüm. Bulutun üzerinde "insanoğluna benzer biri" oturuyordu. Başında altın bir taç, elinde keskin bir orak vardı.</p>

  <p class="calibre1"> </p>

  <p class="calibre1">Va.14: 15 Tapınaktan çıkan başka bir melek bulutun üzerinde oturana yüksek sesle bağırdı: "Orağını uzat ve biç! Biçme saati geldi. Çünkü yerin ekini olgunlaşmış bulunuyor."</p>

  <p class="calibre1"> </p>

  <p class="calibre1">Va.14: 16 Bulutun üzerinde oturan, orağını yerin üzerine salladı, yerin ekini biçildi.</p>

  <p class="calibre1"> </p>

  <p class="calibre1">Va.14: 17 Gökteki tapınaktan başka bir melek çıktı. Onun da keskin bir orağı vardı.</p>

  <p class="calibre1"> </p>

  <p class="calibre1">Va.14: 18 Ateş üzerinde yetkili olan başka bir melek de sunaktan çıkıp geldi. Keskin orağı olana yüksek sesle, "Keskin orağını uzat!" dedi. "Yerin asmasının salkımlarını topla. Çünkü üzümleri olgunlaştı."</p>

  <p class="calibre1"> </p>

  <p class="calibre1">Va.14: 19 Bunun üzerine melek orağını yerin üzerine salladı. Yerin asmasının ürününü toplayıp Tanrı öfkesinin büyük masarasına attı.</p>

  <p class="calibre1"> </p>

  <p class="calibre1">Va.14: 20 Kentin dışında çiğnenen masaradan kan aktı. Kan, 1 600 ok atımı kadar yayılıp atların gemlerine dek yükseldi.</p>

  <p class="calibre1"> </p>

  <p class="calibre1">BÖLÜM 15</p>

  <p class="calibre1"> </p>

  <p class="calibre1">Yedi Melek ve Yedi Bela</p>

  <p class="calibre1"> </p>

  <p class="calibre1">Va.15: 1 Gökte büyük ve şaşılası başka bir belirti gördüm: Son yedi belayı taşıyan yedi melekti. Çünkü Tanrı'nın öfkesi bu belalarla son buluyordu.</p>

  <p class="calibre1"> </p>

  <p class="calibre1">Va.15: 2 Ateşle karışık camdan deniz gibi bir şey gördüm. Canavara, heykeline ve adını simgeleyen sayıya karşı zafer kazananlar, ellerinde Tanrı'nın verdiği lirlerle cam denizin üzerinde durmuşlardı.</p>

  <p class="calibre1"> </p>

  <p class="calibre1">Va.15: 3-4 Tanrı kulu Musa'nın ve Kuzu'nun ezgisini söylüyorlardı: "Her Şeye Gücü Yeten Rab Tanrı, Senin işlerin büyük ve şaşılası işlerdir. Ey ulusların kralı, Senin yolların doğru ve adildir. Ya Rab, senden kim korkmaz, Adını kim yüceltmez? Çünkü kutsal olan yalnız sensin. Bütün uluslar gelip sana tapınacaklar. Çünkü adil işlerin açıkça görüldü."</p>

  <p class="calibre1"> </p>

  <p class="calibre1">Va.15: 5 Bundan sonra gökteki tapınağın, yani Tanıklık Çadırı'nın açıldığını gördüm.</p>

  <p class="calibre1"> </p>

  <p class="calibre1">Va.15: 6 Yedi belayı taşıyan yedi melek temiz, parlak keten giysiler giymiş, göğüslerine altın kuşaklar sarınmış olarak tapınaktan çıktı.</p>

  <p class="calibre1"> </p>

  <p class="calibre1">Va.15: 7 Dört yaratıktan biri yedi meleğe, sonsuzluklar boyunca yaşayan Tanrı'nın öfkesiyle dolu yedi altın tas verdi.</p>

  <p class="calibre1"> </p>

  <p class="calibre1">Va.15: 8 Tapınak Tanrı'nın yüceliğinden ve gücünden ötürü dumanla doldu. Yedi meleğin yedi belası sona erinceye dek kimse tapınağa giremedi.</p>

  <p class="calibre1"> </p>

  <p class="calibre1">BÖLÜM 16</p>

  <p class="calibre1"> </p>

  <p class="calibre1">Tanrı'nın Öfkesi ve Yedi Tas</p>

  <p class="calibre1"> </p>

  <p class="calibre1">Va.16: 1 Sonra tapınaktan yükselen gür bir sesin yedi meleğe, "Gidin, Tanrı'nın öfkesiyle dolu yedi tası yeryüzüne boşaltın!" dediğini işittim.</p>

  <p class="calibre1"> </p>

  <p class="calibre1">Va.16: 2 Birinci melek gidip tasını yeryüzüne boşalttı. Canavarın işaretini taşıyıp heykeline tapanların üzerinde acı veren iğrenç yaralar oluştu.</p>

  <p class="calibre1"> </p>

  <p class="calibre1">Va.16: 3 İkinci melek tasını denize boşalttı. Deniz ölü kanına benzer kana dönüştü, içindeki bütün canlılar öldü.</p>

  <p class="calibre1"> </p>

  <p class="calibre1">Va.16: 4 Üçüncü melek tasını ırmaklara, su pınarlarına boşalttı; bunlar da kana dönüştü.</p>

  <p class="calibre1"> </p>

  <p class="calibre1">Va.16: 5 Sulardan sorumlu meleğin şöyle dediğini işittim: "Var olan, var olmuş olan kutsal Tanrı! Bu yargılarında adilsin.</p>

  <p class="calibre1"> </p>

  <p class="calibre1">Va.16: 6 Kutsalların ve peygamberlerin kanını döktükleri için, İçecek olarak sen de onlara kan verdin. Bunu hak ettiler."</p>

  <p class="calibre1"> </p>

  <p class="calibre1">Va.16: 7 Sunaktan gelen bir sesin, "Evet, Her Şeye Gücü Yeten Rab Tanrı, Yargıların doğru ve adildir" dediğini işittim.</p>

  <p class="calibre1"> </p>

  <p class="calibre1">Va.16: 8 Dördüncü melek tasını güneşe boşalttı. Bununla güneşe insanları yakma gücü verildi.</p>

  <p class="calibre1"> </p>

  <p class="calibre1">Va.16: 9 İnsanlar korkunç bir ısıyla kavruldular. Tövbe edip bu belalara egemen olan Tanrı'yı yücelteceklerine, O'nun adına küfrettiler.</p>

  <p class="calibre1"> </p>

  <p class="calibre1">Va.16: 10 Beşinci melek tasını canavarın tahtına boşalttı. Canavarın egemenliği karanlığa gömüldü. İnsanlar ıstıraptan dillerini ısırdılar.</p>

  <p class="calibre1"> </p>

  <p class="calibre1">Va.16: 11 Istırap ve yaralarından ötürü Göğün Tanrısı'na küfrettiler. Yaptıklarından tövbe etmediler.</p>

  <p class="calibre1"> </p>

  <p class="calibre1">Va.16: 12 Altıncı melek tasını büyük Fırat Irmağı'na boşalttı. Gündoğusundan gelen kralların yolu açılsın diye ırmağın suları kurudu.</p>

  <p class="calibre1"> </p>

  <p class="calibre1">Va.16: 13 Bundan sonra ejderhanın ağzından, canavarın ağzından ve sahte peygamberin ağzından kurbağaya benzer üç kötü ruhun çıktığını gördüm.</p>

  <p class="calibre1"> </p>

  <p class="calibre1">Va.16: 14 Bunlar doğaüstü belirtiler gerçekleştiren cinlerin ruhlarıdır. Her Şeye Gücü Yeten Tanrı'nın büyük gününde olacak savaş için bütün dünyanın krallarını toplamaya gidiyorlar.</p>

  <p class="calibre1"> </p>

  <p class="calibre1">Va.16: 15 "İşte hırsız gibi geliyorum! Çıplak dolaşmamak ve utanç içinde kalmamak için uyanık durup giysilerini üstünde bulundurana ne mutlu!"</p>

  <p class="calibre1"> </p>

  <p class="calibre1">Va.16: 16 Üç kötü ruh, kralları İbranice Armagedon denilen yere topladılar.</p>

  <p class="calibre1"> </p>

  <p class="calibre1">Va.16: 17 Yedinci melek tasını havaya boşalttı. Tapınaktaki tahttan yükselen gür bir ses, "Tamam!" dedi.</p>

  <p class="calibre1"> </p>

  <p class="calibre1">Va.16: 18 O anda şimşekler çaktı, uğultular, gök gürlemeleri işitildi. Öyle büyük bir deprem oldu ki, yeryüzünde insan oldu olalı bu kadar büyük bir deprem olmamıştı.</p>

  <p class="calibre1"> </p>

  <p class="calibre1">Va.16: 19 Büyük kent üçe bölündü. Ulusların kentleri yerle bir oldu. Tanrı büyük Babil'i anımsadı, ona ateşli gazabının şarabını içeren kâseyi verdi.</p>

  <p class="calibre1"> </p>

  <p class="calibre1">Va.16: 20 Bütün adalar ortadan kalktı, dağlar yok oldu.</p>

  <p class="calibre1"> </p>

  <p class="calibre1">Va.16: 21 İnsanların üzerine gökten tanesi yaklaşık kırk kilo ağırlığında iri dolu yağdı. Dolu belası öyle korkunçtu ki, insanlar bu yüzden Tanrı'ya küfrettiler.</p>

  <p class="calibre1"> </p>

  <p class="calibre1">BÖLÜM 17</p>

  <p class="calibre1"> </p>

  <p class="calibre1">Canavarın Sırtındaki Kadın</p>

  <p class="calibre1"> </p>

  <p class="calibre1">Va.17: 1 Yedi tası alan yedi melekten biri gelip benimle konuştu: "Gel!" dedi. "Sana engin suların kenarında oturan büyük fahişenin çarptırılacağı cezayı göstereyim.</p>

  <p class="calibre1"> </p>

  <p class="calibre1">Va.17: 2 Dünya kralları onunla fuhuş yaptılar. Yeryüzünde yaşayanlar onun fuhşunun şarabıyla sarhoş oldular."</p>

  <p class="calibre1"> </p>

  <p class="calibre1">Va.17: 3 Bundan sonra melek beni Ruh'un yönetiminde çöle götürdü. Orada yedi başlı, on boynuzlu, üzeri küfür niteliğinde adlarla kaplı kırmızı bir canavarın üstüne oturmuş bir kadın gördüm.</p>

  <p class="calibre1"> </p>

  <p class="calibre1">Va.17: 4 Kadın, mor ve kırmızı giysilere bürünmüş, altınlar, değerli taşlar, incilerle süslenmişti. Elinde iğrenç şeylerle, fuhşunun çirkeflikleriyle dolu altın bir kâse vardı.</p>

  <p class="calibre1"> </p>

  <p class="calibre1">Va.17: 5 Alnına şu gizemli ad yazılmıştı:</p>

  <p class="calibre1"> </p>

  <p class="calibre1">BÜYÜK BABİL,</p>

  <p class="calibre1">DÜNYA FAHİŞELERİNİN</p>

  <p class="calibre1">VE İĞRENÇLİKLERİNİN ANASI</p>

  <p class="calibre1"> </p>

  <p class="calibre1">Va.17: 6 Kadının, kutsalların ve İsa'ya tanıklık etmiş olanların kanıyla sarhoş olduğunu gördüm. Onu görünce büyük bir şaşkınlığa düştüm.</p>

  <p class="calibre1"> </p>

  <p class="calibre1">Va.17: 7 Melek bana, "Neden şaştın?" diye sordu. "Kadının ve onu taşıyan yedi başlı, on boynuzlu canavarın sırrını ben sana açıklayayım.</p>

  <p class="calibre1"> </p>

  <p class="calibre1">Va.17: 8 Gördüğün canavar bir zamanlar vardı, ama şimdi yok. Biraz sonra dipsiz derinliklerden çıkacak ve yıkıma gidecek. Yeryüzünde yaşayan ve dünya kurulalı beri adları yaşam kitabına yazılmamış olanlar canavarı görünce şaşacaklar. Çünkü o bir zamanlar vardı, şimdi yok, ama yine gelecek.</p>

  <p class="calibre1"> </p>

  <p class="calibre1">Va.17: 9 "Bunu anlamak için bilgelik gerek. Yedi baş, kadının üzerinde oturduğu yedi tepedir; aynı zamanda yedi kraldır.</p>

  <p class="calibre1"> </p>

  <p class="calibre1">Va.17: 10 Bunların beşi düştü, biri duruyor, ötekiyse henüz gelmedi. Gelince kısa süre kalması gerek.</p>

  <p class="calibre1"> </p>

  <p class="calibre1">Va.17: 11 Yaşamış, ama şimdi yok olan canavarın kendisi sekizinci kraldır. O da yedilerden biridir ve yıkıma gitmektedir.</p>

  <p class="calibre1"> </p>

  <p class="calibre1">Va.17: 12 Gördüğün on boynuz henüz egemenlik sürmemiş on kraldır; canavarla birlikte bir saat egemenlik sürmek üzere yetki alacaklar.</p>

  <p class="calibre1"> </p>

  <p class="calibre1">Va.17: 13 Düşünce birliği içinde olan bu krallar güçlerini ve yetkilerini canavara verecekler.</p>

  <p class="calibre1"> </p>

  <p class="calibre1">Va.17: 14 Kuzu'ya karşı savaşacaklar, ama Kuzu onları yenecek. Çünkü Kuzu, rablerin Rabbi, kralların Kralı'dır. O'nunla birlikte olanlar, çağrılmış, seçilmiş ve O'na sadık kalmış olanlardır."</p>

  <p class="calibre1"> </p>

  <p class="calibre1">Va.17: 15 Bundan sonra melek bana, "Şu gördüğün sular -fahişenin kenarında oturduğu sular- halklar, toplumlar, uluslar ve dillerdir" dedi.</p>

  <p class="calibre1"> </p>

  <p class="calibre1">Va.17: 16 "Gördüğün canavarla on boynuz fahişeden nefret edecek, onu perişan edip çıplak bırakacaklar. Etini yiyip kendisini ateşte yakacaklar.</p>

  <p class="calibre1"> </p>

  <p class="calibre1">Va.17: 17 Çünkü Tanrı, amacını gerçekleştirme isteğini onların yüreğine koymuştur. Öyle ki, Tanrı'nın sözleri yerine gelinceye dek krallıklarını canavara devretmekte sözbirliği edecekler.</p>

  <p class="calibre1"> </p>

  <p class="calibre1">Va.17: 18 Gördüğün kadın dünya kralları üzerinde egemenlik süren büyük kenttir."</p>

  <p class="calibre1"> </p>

  <p class="calibre1">BÖLÜM 18</p>

  <p class="calibre1"> </p>

  <p class="calibre1">Babil'in Yıkılışı</p>

  <p class="calibre1"> </p>

  <p class="calibre1">Va.18: 1 Bundan sonra büyük yetkiye sahip başka bir meleğin gökten indiğini gördüm. Yeryüzü onun görkemiyle aydınlandı.</p>

  <p class="calibre1"> </p>

  <p class="calibre1">Va.18: 2 Melek gür bir sesle bağırdı: "Yıkıldı! Büyük Babil yıkıldı! Cinlerin barınağı, Her kötü ruhun uğrağı, Her murdar ve iğrenç kuşun sığınağı oldu.</p>

  <p class="calibre1"> </p>

  <p class="calibre1">Va.18: 3 Çünkü bütün uluslar Azgın fuhşunun şarabından içtiler. Dünya kralları da Onunla fuhuş yaptılar. Dünya tüccarları Onun aşırı sefahatiyle zenginleştiler."</p>

  <p class="calibre1"> </p>

  <p class="calibre1">Va.18: 4 Gökten başka bir ses işittim: "Ey halkım!" diyordu. "Onun günahlarına ortak olmamak, Uğradığı belalara uğramamak için çık oradan!</p>

  <p class="calibre1"> </p>

  <p class="calibre1">Va.18: 5 Çünkü üst üste yığılan günahları göğe erişti, Ve Tanrı onun suçlarını anımsadı.</p>

  <p class="calibre1"> </p>

  <p class="calibre1">Va.18: 6 Babil nasıl davrandıysa, karşılığını ona aynen verin, Yaptıklarının iki katını ödeyin. Hazırladığı kâsedeki içkinin İki katını hazırlayıp ona içirin.</p>

  <p class="calibre1"> </p>

  <p class="calibre1">Va.18: 7 Kendini yücelttiği, sefahate verdiği oranda Istırap ve keder verin ona. Çünkü içinden diyor ki, `Tahtında oturan bir kraliçeyim, dul değilim. Asla yas tutmayacağım!'</p>

  <p class="calibre1"> </p>

  <p class="calibre1">Va.18: 8 Bu nedenle başına gelecek belalar Ölüm, yas ve kıtlık- Bir gün içinde gelecek. Ateş onu yiyip bitirecek. Çünkü onu yargılayan Rab Tanrı güçlüdür.</p>

  <p class="calibre1"> </p>

  <p class="calibre1">Va.18: 9 "Kendisiyle fuhuş yapan ve sefahatte yaşayan dünya kralları onu yakan ateşin dumanını görünce onun için ağlayıp dövünecekler.</p>

  <p class="calibre1"> </p>

  <p class="calibre1">Va.18: 10 Çektiği ıstıraptan dehşete düşecek, uzakta durup, `Vay başına koca kent, Vay başına güçlü kent Babil! Bir saat içinde cezanı buldun' diyecekler.</p>

  <p class="calibre1"> </p>

  <p class="calibre1">Va.18: 11 "Dünya tüccarları onun için ağlayıp yas tutuyor. Çünkü mallarını satın alacak kimse yok artık.</p>

  <p class="calibre1"> </p>

  <p class="calibre1">Va.18: 12-13 Altını, gümüşü, değerli taşları, incileri, ince keteni, ipeği, mor ve kırmızı kumaşları, her çeşit kokulu ağacı, fildişinden yapılmış her çeşit eşyayı, en pahalı ağaçlardan, tunç, demir ve mermerden yapılmış her çeşit malı, tarçın ve kakule, buhur, güzel kokulu yağ, günnük, şarap, zeytinyağı, ince un ve buğdayı, sığırları, koyunları, atları, arabaları ve köleleri, insanların canını satın alacak kimse yok artık.</p>

  <p class="calibre1"> </p>

  <p class="calibre1">Va.18: 14 "Diyecekler ki, `Canının çektiği meyveler elinden gitti, Bütün değerli ve göz alıcı malların yok oldu. İnsanlar bunları bir daha göremeyecek.'</p>

  <p class="calibre1"> </p>

  <p class="calibre1">Va.18: 15 Babil'de bu malları satarak zenginleşen tüccarlar, kentin çektiği ıstıraptan dehşete düşecekler. Uzakta durup ağlayacak, yas tutacaklar.</p>

  <p class="calibre1"> </p>

  <p class="calibre1">Va.18: 16 "`Vay başına, vay!' diyecekler. `İnce keten, mor ve kırmızı kumaş kuşanmış, Altın, değerli taş ve incilerle süslenmiş Koca kent!</p>

  <p class="calibre1"> </p>

  <p class="calibre1">Va.18: 17-18 Onca büyük zenginlik Bir saat içinde yok oldu.' "Gemi kaptanları, yolcular, tayfalar, denizde çalışanların hepsi, onu yakan ateşin dumanını görünce uzakta durup, `Koca kent gibisi var mı?' diye feryat ettiler.</p>

  <p class="calibre1"> </p>

  <p class="calibre1">Va.18: 19 Başlarına toprak döktüler, yas tutup ağlayarak feryat ettiler: `Vay başına koca kent, vay! Denizde gemileri olanların hepsi Onun sayesinde, onun değerli mallarıyla Zengin olmuşlardı. Kent bir saat içinde viraneye döndü.'</p>

  <p class="calibre1"> </p>

  <p class="calibre1">Va.18: 20 Ey gök, kutsallar, elçiler, peygamberler! Onun başına gelenlere sevinin! Çünkü Tanrı onu yargılayıp hakkınızı aldı."</p>

  <p class="calibre1"> </p>

  <p class="calibre1">Va.18: 21 Sonra güçlü bir melek değirmen taşına benzer büyük bir taşı kaldırıp denize atarak şöyle dedi: "Koca kent Babil de İşte böyle şiddetle atılacak Ve bir daha görülmeyecek.</p>

  <p class="calibre1"> </p>

  <p class="calibre1">Va.18: 22 Artık sende lir çalanların, ezgi okuyanların, Kaval ve borazan çalanların sesi Hiç işitilmeyecek. Artık sende hiçbir el sanatının ustası bulunmayacak. Sende artık değirmen sesi duyulmayacak.</p>

  <p class="calibre1"> </p>

  <p class="calibre1">Va.18: 23 Artık sende hiç kandil ışığı parlamayacak. Sende artık gelin güvey sesi duyulmayacak. Senin tüccarların dünyanın büyükleriydi. Bütün uluslar senin büyücülüğünle yoldan sapmıştı.</p>

  <p class="calibre1"> </p>

  <p class="calibre1">Va.18: 24 Peygamberlerin, kutsalların Ve yeryüzünde boğazlanan herkesin kanı Sende bulundu."</p>

  <p class="calibre1"> </p>

  <p class="calibre1">BÖLÜM 19</p>

  <p class="calibre1"> </p>

  <p class="calibre1">Gökte Sevinç</p>

  <p class="calibre1"> </p>

  <p class="calibre1">Va.19: 1 Bundan sonra gökte büyük bir kalabalığın sesini andıran yüksek bir ses işittim. "Haleluya !" diyorlardı. "Kurtarış, yücelik ve güç Tanrımız'a özgüdür.</p>

  <p class="calibre1"> </p>

  <p class="calibre1">Va.19: 2 Çünkü O'nun yargıları doğru ve adildir. Yeryüzünü fuhşuyla yozlaştıran Büyük fahişeyi yargılayıp Kendi kullarının kanının öcünü aldı."</p>

  <p class="calibre1"> </p>

  <p class="calibre1">Va.19: 3 İkinci kez, "Haleluya! Onun dumanı sonsuzlara dek tütecek" dediler.</p>

  <p class="calibre1"> </p>

  <p class="calibre1">Va.19: 4 Yirmi dört ihtiyarla dört yaratık yere kapanıp, "Amin! Haleluya!" diyerek tahtta oturan Tanrı'ya tapındılar.</p>

  <p class="calibre1"> </p>

  <p class="calibre1">Va.19: 5 Sonra tahttan bir ses yükseldi: "Ey Tanrımız'ın bütün kulları! Küçük büyük, O'ndan korkan hepiniz, O'nu övün!"</p>

  <p class="calibre1"> </p>

  <p class="calibre1">Va.19: 6 Ardından büyük bir kalabalığın, gürül gürül akan suların, güçlü gök gürlemelerinin sesine benzer sesler işittim. "Haleluya!" diyorlardı. "Çünkü Her Şeye Gücü Yeten Rab Tanrımız Egemenlik sürüyor.</p>

  <p class="calibre1"> </p>

  <p class="calibre1">Va.19: 7 Sevinelim, coşalım! O'nu yüceltelim! Çünkü Kuzu'nun düğünü başlıyor, Gelini hazırlandı.</p>

  <p class="calibre1"> </p>

  <p class="calibre1">Va.19: 8 Giymesi için ona temiz ve parlak İnce keten giysiler verildi." İnce keten kutsalların adil işlerini simgeler.</p>

  <p class="calibre1"> </p>

  <p class="calibre1">Va.19: 9 Sonra melek bana, "Yaz!" dedi. "Ne mutlu Kuzu'nun düğün şölenine çağrılmış olanlara!" Ardından ekledi: "Bunlar gerçek sözlerdir, Tanrı'nın sözleridir."</p>

  <p class="calibre1"> </p>

  <p class="calibre1">Va.19: 10 Ona tapınmak üzere ayaklarına kapandım. Ama o, "Sakın yapma!" dedi. "Ben de senin ve İsa'ya tanıklığını sürdüren kardeşlerin gibi bir Tanrı kuluyum. Tanrı'ya tap! Çünkü İsa'ya tanıklık, peygamberlik ruhunun özüdür."</p>

  <p class="calibre1"> </p>

  <p class="calibre1">Beyaz Atın Binicisi</p>

  <p class="calibre1"> </p>

  <p class="calibre1">Va.19: 11 Bundan sonra göğün açılmış olduğunu, beyaz bir atın orada durduğunu gördüm. Binicisinin adı Sadık ve Gerçek'tir. Adaletle yargılar, savaşır.</p>

  <p class="calibre1"> </p>

  <p class="calibre1">Va.19: 12 Gözleri alev alev yanan ateş gibidir. Başında çok sayıda taç var. Üzerinde kendisinden başka kimsenin bilmediği bir ad yazılıdır.</p>

  <p class="calibre1"> </p>

  <p class="calibre1">Va.19: 13 Kana batırılmış bir kaftan giymişti. Tanrı'nın Sözü adıyla anılır.</p>

  <p class="calibre1"> </p>

  <p class="calibre1">Va.19: 14 Beyaz, temiz, ince ketene bürünmüş olan gökteki ordular, beyaz atlara binmiş O'nu izliyorlardı.</p>

  <p class="calibre1"> </p>

  <p class="calibre1">Va.19: 15 Ağzından ulusları vuracak keskin bir kılıç uzanıyor. Onları demir çomakla güdecek. Her Şeye Gücü Yeten Tanrı'nın ateşli gazabının şarabını üreten masarayı kendisi çiğneyecek.</p>

  <p class="calibre1"> </p>

  <p class="calibre1">Va.19: 16 Kaftanının ve kalçasının üzerinde şu ad yazılıydı:</p>

  <p class="calibre1"> </p>

  <p class="calibre1">KRALLARIN KRALI VE RABLERİN RABBİ</p>

  <p class="calibre1"> </p>

  <p class="calibre1">Va.19: 17-18 Bundan sonra güneşte duran bir melek gördüm. Göğün ortasında uçan bütün kuşları yüksek sesle çağırdı: "Kralların, komutanların, güçlü adamların, atlarla binicilerinin, özgür köle, küçük büyük, hepsinin etini yemek için toplanın, Tanrı'nın büyük şölenine gelin!"</p>

  <p class="calibre1"> </p>

  <p class="calibre1">Va.19: 19 Sonra canavarı, dünya krallarını ve onların ordularını, ata binmiş Olan'la O'nun ordusuna karşı savaşmak üzere toplanmış gördüm.</p>

  <p class="calibre1"> </p>

  <p class="calibre1">Va.19: 20 Canavarla onun önünde doğaüstü belirtiler gerçekleştiren sahte peygamber yakalandı. Sahte peygamber, canavarın işaretini alıp heykeline tapanları bu belirtilerle saptırmıştı. Her ikisi de kükürtle yanan ateş gölüne diri diri atıldı.</p>

  <p class="calibre1"> </p>

  <p class="calibre1">Va.19: 21 Geriye kalanlar, ata binmiş Olan'ın ağzından uzanan kılıçla öldürüldü. Bütün kuşlar bunların etiyle doydu.</p>

  <p class="calibre1"> </p>

  <p class="calibre1">BÖLÜM 20</p>

  <p class="calibre1"> </p>

  <p class="calibre1">Bin Yıl</p>

  <p class="calibre1"> </p>

  <p class="calibre1">Va.20: 1 Sonra bir meleğin gökten indiğini gördüm. Elinde dipsiz derinliklerin anahtarı ve büyük bir zincir vardı.</p>

  <p class="calibre1"> </p>

  <p class="calibre1">Va.20: 2 Melek ejderhayı -İblis ya da Şeytan denen o eski yılanı- yakalayıp bin yıl için bağladı.</p>

  <p class="calibre1"> </p>

  <p class="calibre1">Va.20: 3 Bin yıl tamamlanıncaya dek ulusları bir daha saptırmasın diye onu dipsiz derinliklere attı, oraya kapayıp girişi mühürledi. Bin yıl geçtikten sonra kısa bir süre için serbest bırakılması gerekiyor.</p>

  <p class="calibre1"> </p>

  <p class="calibre1">Va.20: 4 Bazı tahtlar ve bunlara oturanları gördüm. Onlara yargılama yetkisi verilmişti. İsa'ya tanıklık ve Tanrı'nın sözü uğruna başı kesilenlerin canlarını da gördüm. Bunlar, canavara ve heykeline tapmamış, alınlarına ve ellerine onun işaretini almamış olanlardı. Hepsi dirilip Mesih'le birlikte bin yıl egemenlik sürdüler.</p>

  <p class="calibre1"> </p>

  <p class="calibre1">Va.20: 5 İlk diriliş budur. Ölülerin geri kalanı bin yıl tamamlanmadan dirilmedi.</p>

  <p class="calibre1"> </p>

  <p class="calibre1">Va.20: 6 İlk dirilişe dahil olanlar mutlu ve kutsaldır. İkinci ölümün bunların üzerinde yetkisi yoktur. Onlar Tanrı'nın ve Mesih'in kâhinleri olacak, O'nunla birlikte bin yıl egemenlik sürecekler.</p>

  <p class="calibre1"> </p>

  <p class="calibre1">Şeytan'ın Cezalandırılması</p>

  <p class="calibre1"> </p>

  <p class="calibre1">Va.20: 7 Bin yıl tamamlanınca Şeytan atıldığı zindandan serbest bırakılacak.</p>

  <p class="calibre1"> </p>

  <p class="calibre1">Va.20: 8 Yeryüzünün dört bucağındaki ulusları -Gog'la Magog'u - saptırmak, savaş için bir araya toplamak üzere zindandan çıkacak. Toplananların sayısı deniz kumu kadar çoktur.</p>

  <p class="calibre1"> </p>

  <p class="calibre1">Va.20: 9 Yeryüzünün dört bir yanından gelerek kutsalların ordugahını ve sevilen kenti kuşattılar. Ama gökten ateş yağdı, onları yakıp yok etti.</p>

  <p class="calibre1"> </p>

  <p class="calibre1">Va.20: 10 Onları saptıran İblis ise canavarla sahte peygamberin de içinde bulunduğu ateş ve kükürt gölüne atıldı. Gece gündüz, sonsuzlara dek işkence çekeceklerdir.</p>

  <p class="calibre1"> </p>

  <p class="calibre1">Ölülerin Yargılanması</p>

  <p class="calibre1"> </p>

  <p class="calibre1">Va.20: 11 Sonra büyük, beyaz bir taht ve tahtta oturanı gördüm. Yerle gök önünden kaçtılar, yok olup gittiler.</p>

  <p class="calibre1"> </p>

  <p class="calibre1">Va.20: 12 Tahtın önünde duran küçük büyük, ölüleri gördüm. Sonra kitaplar açıldı. Yaşam kitabı denen başka bir kitap daha açıldı. Ölüler kitaplarda yazılanlara bakılarak yaptıklarına göre yargılandı.</p>

  <p class="calibre1"> </p>

  <p class="calibre1">Va.20: 13 Deniz kendisinde olan ölüleri, ölüm ve ölüler diyarı da kendilerinde olan ölüleri teslim ettiler. Her biri yaptıklarına göre yargılandı.</p>

  <p class="calibre1"> </p>

  <p class="calibre1">Va.20: 14 Ölüm ve ölüler diyarı ateş gölüne atıldı. İşte bu ateş gölü ikinci ölümdür.</p>

  <p class="calibre1"> </p>

  <p class="calibre1">Va.20: 15 Adı yaşam kitabına yazılmamış olanlar ateş gölüne atıldı.</p>

  <p class="calibre1"> </p>

  <p class="calibre1">BÖLÜM 21</p>

  <p class="calibre1"> </p>

  <p class="calibre1">Yeni Yeruşalim</p>

  <p class="calibre1"> </p>

  <p class="calibre1">Va.21: 1 Bundan sonra yeni bir gökle yeni bir yeryüzü gördüm. Çünkü önceki gökle yeryüzü ortadan kalkmıştı. Deniz de yoktu artık.</p>

  <p class="calibre1"> </p>

  <p class="calibre1">Va.21: 2 Kutsal kentin, yeni Yeruşalim'in gökten, Tanrı'nın yanından indiğini gördüm. Güveyi için hazırlanmış süslü bir gelin gibiydi.</p>

  <p class="calibre1"> </p>

  <p class="calibre1">Va.21: 3 Tahttan yükselen gür bir sesin şöyle dediğini işittim: "İşte, Tanrı'nın konutu insanların arasındadır. Tanrı onların arasında yaşayacak. Onlar O'nun halkı olacaklar, Tanrı'nın kendisi de onların arasında bulunacak.</p>

  <p class="calibre1"> </p>

  <p class="calibre1">Va.21: 4 Onların gözlerinden bütün yaşları silecek. Artık ölüm olmayacak. Artık ne yas, ne ağlayış, ne de ıstırap olacak. Çünkü önceki düzen ortadan kalktı."</p>

  <p class="calibre1"> </p>

  <p class="calibre1">Va.21: 5 Tahtta oturan, "İşte her şeyi yeniliyorum" dedi. Sonra, "Yaz!" diye ekledi, "Çünkü bu sözler güvenilir ve gerçektir."</p>

  <p class="calibre1"> </p>

  <p class="calibre1">Va.21: 6 Bana, "Tamam!" dedi, "Alfa ve Omega , başlangıç ve son Ben'im. Susayana yaşam suyunun pınarından karşılıksız su vereceğim.</p>

  <p class="calibre1"> </p>

  <p class="calibre1">Va.21: 7 Galip gelen bunları miras alacak. Ben onun Tanrısı olacağım, o da bana oğul olacak.</p>

  <p class="calibre1"> </p>

  <p class="calibre1">Va.21: 8 Ama korkak, imansız, iğrenç, adam öldüren, fuhuş yapan, büyücü, putperest ve bütün yalancılara gelince, onların yeri, kükürtle yanan ateş gölüdür. İkinci ölüm budur."</p>

  <p class="calibre1"> </p>

  <p class="calibre1">Va.21: 9 Son yedi belayla dolu yedi tası taşıyan yedi melekten biri gelip benimle konuştu. "Gel!" dedi, "Kuzu'ya eş olacak gelini sana göstereyim."</p>

  <p class="calibre1"> </p>

  <p class="calibre1">Va.21: 10-11 Sonra melek beni Ruh'un yönetiminde büyük, yüksek bir dağa götürdü. Oradan bana gökten, Tanrı'nın yanından inen ve O'nun görkemiyle ışıldayan kutsal kenti, Yeruşalim'i gösterdi. Kentin ışıltısı çok değerli bir taşın, billur gibi parıldayan yeşim taşının ışıltısına benziyordu.</p>

  <p class="calibre1"> </p>

  <p class="calibre1">Va.21: 12 Büyük ve yüksek surları ve on iki kapısı vardı. Kapıları on iki melek bekliyordu. Kapıların üzerine İsrailoğulları'nın on iki oymağının adları yazılmıştı.</p>

  <p class="calibre1"> </p>

  <p class="calibre1">Va.21: 13 Doğuda üç kapı, kuzeyde üç kapı, güneyde üç kapı, batıda üç kapı vardı.</p>

  <p class="calibre1"> </p>

  <p class="calibre1">Va.21: 14 Kenti çevreleyen surların on iki temel taşı bulunuyordu. Bunların üzerinde Kuzu'nun on iki elçisinin adları yazılıydı.</p>

  <p class="calibre1"> </p>

  <p class="calibre1">Va.21: 15 Benimle konuşan meleğin elinde kenti ve kent kapılarıyla surları ölçmek için altın bir ölçü kamışı vardı.</p>

  <p class="calibre1"> </p>

  <p class="calibre1">Va.21: 16 Kent kare biçimindeydi, uzunluğu enine eşitti. Melek kenti kamışla ölçtü, her bir yanı 12 000 ok atımı geldi. Uzunluğu, eni ve yüksekliği birbirine eşitti.</p>

  <p class="calibre1"> </p>

  <p class="calibre1">Va.21: 17 Melek surları da ölçtü. Kullandığı insan ölçüsüne göre 144 arşındı .</p>

  <p class="calibre1"> </p>

  <p class="calibre1">Va.21: 18 Surlar yeşimden yapılmıştı. Kent ise, cam duruluğunda saf altındandı.</p>

  <p class="calibre1"> </p>

  <p class="calibre1">Va.21: 19-20 Kent surlarının temelleri her tür değerli taşla bezenmişti. Birinci temel taşı yeşim, ikincisi laciverttaşı, üçüncüsü akik, dördüncüsü zümrüt, beşincisi damarlı akik, altıncısı kırmızı akik, yedincisi sarı yakut, sekizincisi beril, dokuzuncusu topaz, onuncusu sarıca zümrüt, onbirincisi gökyakut, onikincisi ametistti.</p>

  <p class="calibre1"> </p>

  <p class="calibre1">Va.21: 21 On iki kapı on iki inciydi; kapıların her biri birer inciden yapılmıştı. Kentin anayolu cam saydamlığında saf altındandı.</p>

  <p class="calibre1"> </p>

  <p class="calibre1">Va.21: 22 Kentte tapınak görmedim. Çünkü Her Şeye Gücü Yeten Rab Tanrı ve Kuzu, kentin tapınağıdır.</p>

  <p class="calibre1"> </p>

  <p class="calibre1">Va.21: 23 Aydınlanmak için kentin güneş ya da aya gereksinimi yoktur. Çünkü Tanrı'nın görkemi onu aydınlatıyor. Kuzu da onun çırasıdır.</p>

  <p class="calibre1"> </p>

  <p class="calibre1">Va.21: 24 Uluslar kentin ışığında yürüyecekler. Dünya kralları servetlerini oraya getirecekler.</p>

  <p class="calibre1"> </p>

  <p class="calibre1">Va.21: 25 Kentin kapıları gündüz hiç kapanmayacak, orada gece olmayacak.</p>

  <p class="calibre1"> </p>

  <p class="calibre1">Va.21: 26 Ulusların görkemi ve zenginliği oraya taşınacak.</p>

  <p class="calibre1"> </p>

  <p class="calibre1">Va.21: 27 Oraya murdar hiçbir şey, iğrenç ve aldatıcı işler yapan hiç kimse asla girmeyecek; yalnız adları Kuzu'nun yaşam kitabında yazılı olanlar girecek.</p>

  <p class="calibre1"> </p>

  <p class="calibre1">BÖLÜM 22</p>

  <p class="calibre1"> </p>

  <p class="calibre1">Va.22: 1 Melek bana Tanrı'nın ve Kuzu'nun tahtından çıkan billur gibi berrak yaşam suyu ırmağını gösterdi.</p>

  <p class="calibre1"> </p>

  <p class="calibre1">Va.22: 2 Kentin anayolunun ortasında akan ırmağın iki yanında on iki çeşit meyve üreten ve her ay meyvesini veren yaşam ağacı bulunuyordu. Ağacın yaprakları uluslara şifa vermek içindir.</p>

  <p class="calibre1"> </p>

  <p class="calibre1">Va.22: 3 Artık hiçbir lanet kalmayacak. Tanrı'nın ve Kuzu'nun tahtı kentin içinde olacak, kulları O'na tapınacak.</p>

  <p class="calibre1"> </p>

  <p class="calibre1">Va.22: 4 O'nun yüzünü görecek, alınlarında O'nun adını taşıyacaklar.</p>

  <p class="calibre1"> </p>

  <p class="calibre1">Va.22: 5 Artık gece olmayacak. Çıra ışığına da güneş ışığına da gereksinmeleri olmayacak. Çünkü Rab Tanrı onlara ışık verecek ve sonsuzlara dek egemenlik sürecekler.</p>

  <p class="calibre1"> </p>

  <p class="calibre1">İsa Geliyor</p>

  <p class="calibre1"> </p>

  <p class="calibre1">Va.22: 6 Melek bana, "Bu sözler güvenilir ve gerçektir" dedi. "Peygamberlerin ruhlarının Tanrısı olan Rab, yakın zamanda olması gereken olayları kullarına göstermek için meleğini gönderdi."</p>

  <p class="calibre1"> </p>

  <p class="calibre1">Va.22: 7 "İşte tez geliyorum! Bu kitaptaki peygamberlik sözlerine uyana ne mutlu!"</p>

  <p class="calibre1"> </p>

  <p class="calibre1">Va.22: 8 Bunları işiten ve gören ben Yuhanna'yım. İşitip gördüğümde bunları bana gösteren meleğe tapmak için ayaklarına kapandım.</p>

  <p class="calibre1"> </p>

  <p class="calibre1">Va.22: 9 Ama o bana, "Sakın yapma!" dedi, "Ben senin, peygamber kardeşlerin ve bu kitabın sözlerine uyanlar gibi bir Tanrı kuluyum. Tanrı'ya tap!"</p>

  <p class="calibre1"> </p>

  <p class="calibre1">Va.22: 10 Sonra bana, "Bu kitabın peygamberlik sözlerini mühürleme" dedi, "Çünkü beklenen zaman yakındır.</p>

  <p class="calibre1"> </p>

  <p class="calibre1">Va.22: 11 Kötülük yapan, yine kötülük yapsın. Kirli olan, kirli işlerini sürdürsün. Doğru olan, yine doğruyu yapsın. Kutsal olan kutsal kalsın."</p>

  <p class="calibre1"> </p>

  <p class="calibre1">Va.22: 12 "İşte tez geliyorum! Vereceğim ödüller yanımdadır. Herkese yaptığının karşılığını vereceğim.</p>

  <p class="calibre1"> </p>

  <p class="calibre1">Va.22: 13 Alfa ve Omega , birinci ve sonuncu, başlangıç ve son Ben'im.</p>

  <p class="calibre1"> </p>

  <p class="calibre1">Va.22: 14 "Kaftanlarını yıkayan, böylelikle yaşam ağacından yemeye hak kazanarak kapılardan geçip kente girenlere ne mutlu!</p>

  <p class="calibre1"> </p>

  <p class="calibre1">Va.22: 15 Köpekler , büyücüler, fuhuş yapanlar, adam öldürenler, putperestler, yalanı sevip hile yapanların hepsi dışarıda kalacaklar.</p>

  <p class="calibre1"> </p>

  <p class="calibre1">Va.22: 16 "Ben İsa, kiliselerle ilgili bu tanıklığı sizlere iletsin diye meleğimi gönderdim. Davut'un kökü ve soyu Ben'im, parlak sabah yıldızı Ben'im."</p>

  <p class="calibre1"> </p>

  <p class="calibre1">Va.22: 17 Ruh ve Gelin , "Gel!" diyorlar. İşiten, "Gel!" desin. Susayan gelsin. Dileyen, yaşam suyundan karşılıksız alsın.</p>

  <p class="calibre1"> </p>

  <p class="calibre1">Va.22: 18 Bu kitaptaki peygamberlik sözlerini duyan herkesi uyarıyorum! Her kim bu sözlere bir şey katarsa, Tanrı da bu kitapta yazılı belaları ona katacaktır.</p>

  <p class="calibre1"> </p>

  <p class="calibre1">Va.22: 19 Her kim bu peygamberlik kitabının sözlerinden bir şey çıkarırsa, Tanrı da bu kitapta yazılı yaşam ağacından ve kutsal kentten ona düşen payı çıkaracaktır.</p>

  <p class="calibre1"> </p>

  <p class="calibre1">Va.22: 20 Bunlara tanıklık eden, "Evet, tez geliyorum!" diyor.  Amin! Gel, ya Rab İsa!</p>

  <p class="calibre1"> </p>

  <p class="calibre1">Va.22: 21 Rab İsa'nın lütfu kutsallarla birlikte olsun! Amin.</p>

  <p class="calibre1"> </p>

  <p class="calibre1">DİPNOTLAR:</p>

  <p class="calibre1"> </p>

  <p class="calibre1">3:14 "Amin": İbranice'de "Öyle olsun" anlamına gelen Amin sözcüğü burada İsa Mesih için bir unvan olarak kullanılır.</p>

  <p class="calibre1">6:6 "Bir ölçek buğday bir dinara": Burada ölçek diye çevrilen Grekçe sözcük, o çağda bir erin günlük yiyeceği, dinarsa işçinin günlük ücretiydi.</p>

  <p class="calibre1">9:11 "Avaddon", "Apolyon": Mahvedici anlamına gelir.</p>

  <p class="calibre1">12:14 "Üç buçuk yıl": Grekçe "Bir vakit ve vakitler ve yarım vakit".</p>

  <p class="calibre1">13:10 "Tutsak düşecek olan": Birçok Grekçe elyazmasında, "Başkasını tutsak eden" diye geçer.</p>

  <p class="calibre1">13:10 "Kılıçla öldürülecek olan": Birçok Grekçe elyazmasında, "Kılıçla öldüren" diye geçer.</p>

  <p class="calibre1">13:18 "İnsanı" ya da "Bir insanı".</p>

  <p class="calibre1">14:19,20 "Masara": Sıkmaç, üzüm sıkma çukuru.</p>

  <p class="calibre1">14:20 "1 600 ok atımı": Yaklaşık 300 km.</p>

  <p class="calibre1">15:5 "Tanıklık Çadırı": Eski İsrailliler'in, Buluşma Çadırı diye de bilinen taşınabilir tapınağı. Tanrı'nın Musa aracılığıyla İsrail halkına verdiği, On Buyruk'un yazıldığı taş levhalar bu çadırda bulunurdu.</p>

  <p class="calibre1">16:21 "Kırk kilo": Grekçe "Bir talanton".</p>

  <p class="calibre1">19:1 "Haleluya": İbranice "Rab'bi övün" anlamına gelir.</p>

  <p class="calibre1">19:15 "Masara": Sıkmaç, üzüm sıkma çukuru.</p>

  <p class="calibre1">20:8 "Gog'la Magog": Yecüc'le Mecüc diye de bilinir.</p>

  <p class="calibre1">21:16 "12 000 ok atımı": Yaklaşık 2 200 km.</p>

  <p class="calibre1">21:17 "144 arşın": Yaklaşık 75 m.</p>

  <p class="calibre1">22:15 "Köpek": Burada "Düşük karakterli insan" anlamındadır.</p>

  <p class="calibre1">22:17 "Gelin": İnanlılar topluluğu (bkz. Va.21: 2)._</p>

  <p class="calibre1"><span class="t2"> </span></p>
</body>
</html>
