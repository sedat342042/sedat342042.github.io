<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <meta content="Atlantis Word Processor 1.6.5.2" name="Generator" />
  <link href="../Styles/stylesheet.css" rel="stylesheet" type="text/css" />

  <title></title>
  
<style type="text/css">
@page { margin-bottom: 5.000000pt; margin-top: 5.000000pt; }
                @font-face {
    font-family: "Arial";
    font-style: normal;
    font-weight: bold;
    src: url(../Fonts/ARIALBD.TTF)
    }

                @font-face {
    font-family: "Arial";
    font-style: normal;
    font-weight: normal;
    src: url(../Fonts/ARIAL.TTF)
    }
</style>
</head>

<body class="calibre">
  <p class="calibre1">Rom.7: 13 Öyleyse, iyi olan bana ölüm mü getirdi? Kesinlikle hayır! Ama günah, günah olarak tanınsın diye, iyi olanın aracılığıyla bana ölüm getiriyordu. Öyle ki,</p>

  <p class="calibre1">buyruk aracılığıyla günahın ne denli günahlı olduğu anlaşılsın.</p>

  <p class="calibre1"> </p>

  <p class="calibre1">Rom.7: 14 Yasa'nın ruhsal olduğunu biliriz. Bense benliğin denetimindeyim, köle gibi günaha satılmışım.</p>

  <p class="calibre1"> </p>

  <p class="calibre1">Rom.7: 15 Ne yaptığımı anlamıyorum. Çünkü istediğimi yapmıyorum; nefret ettiğim ne ise, onu yapıyorum.</p>

  <p class="calibre1"> </p>

  <p class="calibre1">Rom.7: 16 Ama istemediğimi yaparsam, Yasa'nın iyi olduğunu kabul etmiş olurum.</p>

  <p class="calibre1"> </p>

  <p class="calibre1">Rom.7: 17 Öyleyse bunu artık ben değil, içimde yaşayan günah yapıyor.</p>

  <p class="calibre1"> </p>

  <p class="calibre1">Rom.7: 18 İçimde, yani benliğimde iyi bir şey bulunmadığını biliyorum. İçimde iyiyi</p>

  <p class="calibre1">yapmaya istek var, ama güç yok.</p>

  <p class="calibre1"> </p>

  <p class="calibre1">Rom.7: 19 İstediğim iyi şeyi yapmıyorum, istemediğim kötü şeyi yapıyorum.</p>

  <p class="calibre1"> </p>

  <p class="calibre1">Rom.7: 20 İstemediğimi yapıyorsam, bunu yapan artık ben değil, içimde yaşayan</p>

  <p class="calibre1">günahtır.</p>

  <p class="calibre1"> </p>

  <p class="calibre1">Rom.7: 21 Bundan şu kuralı çıkarıyorum: Ben iyi olanı yapmak isterken, karşımda hep kötülük vardır.</p>

  <p class="calibre1"> </p>

  <p class="calibre1">Rom.7: 22 İç varlığımda Tanrı'nın Yasası'ndan zevk alıyorum.</p>

  <p class="calibre1"> </p>

  <p class="calibre1">Rom.7: 23 Ama bedenimin üyelerinde bambaşka bir yasa görüyorum. Bu da aklımın</p>

  <p class="calibre1">onayladığı yasaya karşı savaşıyor ve beni bedenimin üyelerindeki günah yasasına</p>

  <p class="calibre1">tutsak ediyor.</p>

  <p class="calibre1"> </p>

  <p class="calibre1">Rom.7: 24 Ne zavallı insanım! Ölüme götüren bu bedenden beni kim kurtaracak?</p>

  <p class="calibre1"> </p>

  <p class="calibre1">Rom.7: 25 Rabbimiz İsa Mesih aracılığıyla Tanrı'ya şükürler olsun! Sonuç olarak ben aklımla Tanrı'nın Yasası'na, ama benliğimle günahın yasasına kulluk ediyorum.</p>

  <p class="calibre1"> </p>

  <p class="calibre1">BÖLÜM 8</p>

  <p class="calibre1"> </p>

  <p class="calibre1">Yaşam Veren Ruh</p>

  <p class="calibre1"> </p>

  <p class="calibre1">Rom.8: 1 Böylece Mesih İsa'ya ait olanlara artık hiçbir mahkûmiyet yoktur.</p>

  <p class="calibre1"> </p>

  <p class="calibre1">Rom.8: 2 Çünkü yaşam veren Ruh'un yasası, Mesih İsa sayesinde beni günahın ve ölümün yasasından özgür kıldı.</p>

  <p class="calibre1"> </p>

  <p class="calibre1">Rom.8: 3 İnsan benliğinden ötürü güçsüz olan Kutsal Yasa'nın yapamadığını Tanrı</p>

  <p class="calibre1">yaptı. Öz Oğlu'nu günahlı insan benzerliğinde günah sunusu olarak gönderip</p>

  <p class="calibre1">günahı insan benliğinde yargıladı.</p>

  <p class="calibre1"> </p>

  <p class="calibre1">Rom.8: 4 Öyle ki, Yasa'nın gereği, benliğe göre değil, Ruh'a göre yaşayan bizlerde</p>

  <p class="calibre1">yerine gelsin.</p>

  <p class="calibre1"> </p>

  <p class="calibre1">Rom.8: 5 Benliğe uyanlar benlikle ilgili, Ruh'a uyanlarsa Ruh'la ilgili işleri</p>

  <p class="calibre1">düşünürler.</p>

  <p class="calibre1"> </p>

  <p class="calibre1">Rom.8: 6 Benliğe dayanan düşünce ölüm, Ruh'a dayanan düşünceyse yaşam ve esenliktir.</p>

  <p class="calibre1"> </p>

  <p class="calibre1">Rom.8: 7 Çünkü benliğe dayanan düşünce Tanrı'ya düşmandır; Tanrı'nın Yasası'na boyun eğmez, eğemez de...</p>

  <p class="calibre1"> </p>

  <p class="calibre1">Rom.8: 8 Benliğin denetiminde olanlar Tanrı'yı hoşnut edemezler.</p>

  <p class="calibre1"> </p>

  <p class="calibre1">Rom.8: 9 Ne var ki, Tanrı'nın Ruhu içinizde yaşıyorsa, benliğin değil, Ruh'un</p>

  <p class="calibre1">denetimindesiniz. Ama içinde Mesih'in Ruhu olmayan kişi Mesih'in değildir.</p>

  <p class="calibre1"> </p>

  <p class="calibre1">Rom.8: 10 Eğer Mesih içinizdeyse, bedeniniz günah yüzünden ölü olmakla birlikte,</p>

  <p class="calibre1">aklanmış olduğunuz için ruhunuz diridir.</p>

  <p class="calibre1"> </p>

  <p class="calibre1">Rom.8: 11 Mesih İsa'yı ölümden dirilten Tanrı'nın Ruhu içinizde yaşıyorsa, Mesih'i</p>

  <p class="calibre1">ölümden dirilten Tanrı, içinizde yaşayan Ruhu'yla ölümlü bedenlerinize de yaşam</p>

  <p class="calibre1">verecektir.</p>

  <p class="calibre1"> </p>

  <p class="calibre1">Rom.8: 12 Öyleyse kardeşlerim, borçluyuz ama, benliğe göre yaşamak için benliğe</p>

  <p class="calibre1">borçlu değiliz.</p>

  <p class="calibre1"> </p>

  <p class="calibre1">Rom.8: 13 Çünkü benliğe göre yaşarsanız öleceksiniz; ama bedenin kötü işlerini Ruh'la öldürürseniz yaşayacaksınız.</p>

  <p class="calibre1"> </p>

  <p class="calibre1">Rom.8: 14 Tanrı'nın Ruhu'yla yönetilenlerin hepsi Tanrı'nın oğullarıdır.</p>

  <p class="calibre1"> </p>

  <p class="calibre1">Rom.8: 15 Çünkü sizi yeniden korkuya sürükleyecek kölelik ruhunu almadınız, oğulluk ruhunu aldınız. Bu ruhla, "Abba , Baba!" diye sesleniriz.</p>

  <p class="calibre1"> </p>

  <p class="calibre1">Rom.8: 16 Ruh'un kendisi, bizim ruhumuzla birlikte, Tanrı'nın çocukları olduğumuza</p>

  <p class="calibre1">tanıklık eder.</p>

  <p class="calibre1"> </p>

  <p class="calibre1">Rom.8: 17 Eğer Tanrı'nın çocuklarıysak, aynı zamanda mirasçıyız. Mesih'le birlikte</p>

  <p class="calibre1">yüceltilmek üzere Mesih'le birlikte acı çekiyorsak, Tanrı'nın mirasçılarıyız,</p>

  <p class="calibre1">Mesih'le ortak mirasçılarız.</p>

  <p class="calibre1"> </p>

  <p class="calibre1">Görkemli Gelecek</p>

  <p class="calibre1"> </p>

  <p class="calibre1">Rom.8: 18 Kanım şu ki, bu anın acıları, gözümüzün önüne serilecek yücelikle</p>

  <p class="calibre1">karşılaştırılmaya değmez.</p>

  <p class="calibre1"> </p>

  <p class="calibre1">Rom.8: 19 Yaratılış, Tanrı çocuklarının ortaya çıkmasını büyük özlemle bekliyor.</p>

  <p class="calibre1"> </p>

  <p class="calibre1">Rom.8: 20-21 Çünkü yaratılış amaçsızlığa teslim edildi. Bu da yaratılışın isteğiyle</p>

  <p class="calibre1">değil, onu amaçsızlığa teslim eden Tanrı'nın isteğiyle oldu. Çünkü yaratılışın,</p>

  <p class="calibre1">yozlaşmaya köle olmaktan kurtarılıp Tanrı çocuklarının yüce özgürlüğüne</p>

  <p class="calibre1">kavuşturulması umudu vardı.</p>

  <p class="calibre1"> </p>

  <p class="calibre1">Rom.8: 22 Bütün yaratılışın şu ana dek birlikte inleyip doğum ağrısı çektiğini</p>

  <p class="calibre1">biliyoruz.</p>

  <p class="calibre1"> </p>

  <p class="calibre1">Rom.8: 23 Yalnız yaratılış değil, biz de -evet Ruh'un turfandasına sahip olan bizler</p>

  <p class="calibre1">de- evlatlığa alınmayı, yani bedenlerimizin kurtulmasını özlemle bekleyerek</p>

  <p class="calibre1">içimizden inliyoruz.</p>

  <p class="calibre1"> </p>

  <p class="calibre1">Rom.8: 24 Çünkü bu umutla kurtulduk. Ama görülen umut, umut değildir. Gördüğü şeyi kim umut eder?</p>

  <p class="calibre1"> </p>

  <p class="calibre1">Rom.8: 25 Oysa görmediğimize umut bağlarsak, sabırla bekleyebiliriz.</p>

  <p class="calibre1"> </p>

  <p class="calibre1">Rom.8: 26 Bunun gibi, Ruh da güçsüzlüğümüzde bize yardım eder. Ne için dua etmemiz gerektiğini bilmeyiz, ama Ruh'un kendisi, sözle anlatılamaz iniltilerle bizim</p>

  <p class="calibre1">için aracılık eder.</p>

  <p class="calibre1"> </p>

  <p class="calibre1">Rom.8: 27 Yürekleri araştıran Tanrı, Ruh'un düşüncesinin ne olduğunu bilir. Çünkü</p>

  <p class="calibre1">Ruh, Tanrı'nın isteği uyarınca kutsallar için aracılık eder.</p>

  <p class="calibre1"> </p>

  <p class="calibre1">Rom.8: 28 Tanrı'nın, kendisini sevenlerle, amacı uyarınca çağrılmış olanlarla</p>

  <p class="calibre1">birlikte her durumda iyilik için etkin olduğunu biliriz .</p>

  <p class="calibre1"> </p>

  <p class="calibre1">Rom.8: 29 Çünkü Tanrı önceden bildiği kişileri Oğlu'nun benzerliğine dönüştürmek</p>

  <p class="calibre1">üzere önceden belirledi. Öyle ki, Oğul birçok kardeş arasında ilk doğan olsun.</p>

  <p class="calibre1"> </p>

  <p class="calibre1">Rom.8: 30 Tanrı önceden belirlediği kişileri çağırdı, çağırdıklarını akladı ve</p>

  <p class="calibre1">akladıklarını yüceltti.</p>

  <p class="calibre1"> </p>

  <p class="calibre1">Tanrı Sevgisi</p>

  <p class="calibre1"> </p>

  <p class="calibre1">Rom.8: 31 Öyleyse buna ne diyelim? Tanrı bizden yanaysa, kim bize karşı olabilir?</p>

  <p class="calibre1"> </p>

  <p class="calibre1">Rom.8: 32 Öz Oğlu'nu bile esirgemeyip O'nu hepimiz için ölüme teslim eden Tanrı,</p>

  <p class="calibre1">O'nunla birlikte bize her şeyi bağışlamayacak mı?</p>

  <p class="calibre1"> </p>

  <p class="calibre1">Rom.8: 33 Tanrı'nın seçtiklerini kim suçlayacak? Onları aklayan Tanrı'dır.</p>

  <p class="calibre1"> </p>

  <p class="calibre1">Rom.8: 34 Kim suçlu çıkaracak? Ölmüş, üstelik dirilmiş olan Mesih İsa, Tanrı'nın</p>

  <p class="calibre1">sağındadır ve bizim için aracılık etmektedir.</p>

  <p class="calibre1"> </p>

  <p class="calibre1">Rom.8: 35 Mesih'in sevgisinden bizi kim ayırabilir? Sıkıntı mı, elem mi, zulüm mü,</p>

  <p class="calibre1">açlık mı, çıplaklık mı, tehlike mi, kılıç mı?</p>

  <p class="calibre1"> </p>

  <p class="calibre1">Rom.8: 36 Yazılmış olduğu gibi:</p>

  <p class="calibre1">"Senin uğruna bütün gün öldürülüyoruz,</p>

  <p class="calibre1">Kasaplık koyun sayılıyoruz."</p>

  <p class="calibre1"> </p>

  <p class="calibre1">Rom.8: 37 Ama bizi sevenin aracılığıyla bu durumların hepsinde galiplerden üstünüz.</p>

  <p class="calibre1"> </p>

  <p class="calibre1">Rom.8: 38-39 Eminim ki, ne ölüm, ne yaşam, ne melekler, ne yönetimler, ne şimdiki ne gelecek zaman, ne güçler, ne yükseklik, ne derinlik, ne de yaratılmış başka bir</p>

  <p class="calibre1">şey bizi Rabbimiz Mesih İsa'da olan Tanrı sevgisinden ayırmaya yetecektir.</p>

  <p class="calibre1"> </p>

  <p class="calibre1">BÖLÜM 9</p>

  <p class="calibre1"> </p>

  <p class="calibre1">Tanrı'nın Seçtikleri</p>

  <p class="calibre1"> </p>

  <p class="calibre1">Rom.9: 1 Mesih'e ait biri olarak gerçeği söylüyorum, yalan söylemiyorum. Vicdanım da söylediklerimi Kutsal Ruh aracılığıyla doğruluyor.</p>

  <p class="calibre1"> </p>

  <p class="calibre1">Rom.9: 2 Yüreğimde büyük bir keder, dinmeyen bir acı var.</p>

  <p class="calibre1"> </p>

  <p class="calibre1">Rom.9: 3-4 Kardeşlerimin, soydaşlarım olan İsrailliler'in yerine ben kendim</p>

  <p class="calibre1">lanetlenip Mesih'ten uzaklaştırılmayı dilerdim. Evlatlığa kabul edilenler,</p>

  <p class="calibre1">Tanrı'nın yüceliğini görenler onlardır. Antlaşmalar, buyrulan Kutsal Yasa,</p>

  <p class="calibre1">tapınma düzeni, vaatler onlarındır.</p>

  <p class="calibre1"> </p>

  <p class="calibre1">Rom.9: 5 Büyük atalar onların atalarıdır. Mesih de bedence onlardandır. O her şeyin</p>

  <p class="calibre1">üzerinde hüküm süren, sonsuza dek övülecek Tanrı'dır! Amin.</p>

  <p class="calibre1"> </p>

  <p class="calibre1">Rom.9: 6 Tanrı'nın sözü boşa çıktı demek istemiyorum. Çünkü İsrail soyundan</p>

  <p class="calibre1">gelenlerin hepsi İsrailli sayılmaz.</p>

  <p class="calibre1"> </p>

  <p class="calibre1">Rom.9: 7 İbrahim'in soyundan olsalar bile, hepsi onun çocukları değildir. Ama, "Senin soyun İshak'la sürecek" diye yazılmıştır.</p>

  <p class="calibre1"> </p>

  <p class="calibre1">Rom.9: 8 Demek ki Tanrı'nın çocukları olağan yoldan doğan çocuklar değildir;</p>

  <p class="calibre1">İbrahim'in soyu sayılanlar Tanrı'nın vaadi uyarınca doğan çocuklardır.</p>

  <p class="calibre1"> </p>

  <p class="calibre1">Rom.9: 9 Çünkü vaat şöyleydi: "Gelecek yıl bu zamanda geleceğim ve Sara'nın bir oğlu olacak."</p>

  <p class="calibre1"> </p>

  <p class="calibre1">Rom.9: 10 Ayrıca Rebeka bir erkekten, atamız İshak'tan ikizlere gebe kalmıştı.</p>

  <p class="calibre1"> </p>

  <p class="calibre1">Rom.9: 11-12 Çocuklar henüz doğmamış, iyi ya da kötü bir şey yapmamışken, Tanrı</p>

  <p class="calibre1">Rebeka'ya, "Büyüğü küçüğüne kulluk edecek" dedi. Öyle ki, Tanrı'nın seçim</p>

  <p class="calibre1">yapmaktaki amacı yapılan işlere değil, kendi çağrısına dayanarak sürsün.</p>

  <p class="calibre1"> </p>

  <p class="calibre1">Rom.9: 13 Yazılmış olduğu gibi, "Yakup'u sevdim, Esav'dan ise nefret ettim."</p>

  <p class="calibre1"> </p>

  <p class="calibre1">Rom.9: 14 Öyleyse ne diyelim? Tanrı adaletsizlik mi ediyor? Kesinlikle hayır!</p>

  <p class="calibre1"> </p>

  <p class="calibre1">Rom.9: 15 Çünkü Musa'ya şöyle diyor:</p>

  <p class="calibre1">"Merhamet ettiğime merhamet edeceğim,</p>

  <p class="calibre1">Acıdığıma acıyacağım."</p>

  <p class="calibre1"> </p>

  <p class="calibre1">Rom.9: 16 Demek ki bu, insanın isteğine ya da çabasına değil, Tanrı'nın merhametine bağlıdır.</p>

  <p class="calibre1"> </p>

  <p class="calibre1">Rom.9: 17 Tanrı Kutsal Yazı'da firavuna şöyle diyor:</p>

  <p class="calibre1">"Gücümü senin aracılığınla göstermek</p>

  <p class="calibre1">Ve adımı bütün dünyada duyurmak için</p>

  <p class="calibre1">Seni yükselttim."</p>

  <p class="calibre1"> </p>

  <p class="calibre1">Rom.9: 18 Demek ki Tanrı dilediğine merhamet eder, dilediğinin yüreğini</p>

  <p class="calibre1">nasırlaştırır.</p>

  <p class="calibre1"> </p>

  <p class="calibre1">Rom.9: 19 Şimdi bana, "Öyleyse Tanrı insanı neden hâlâ suçlu buluyor? O'nun isteğine kim karşı durabilir?" diyeceksin.</p>

  <p class="calibre1"> </p>

  <p class="calibre1">Rom.9: 20 Ama, ey insan, sen kimsin ki Tanrı'ya karşılık veriyorsun? "Kendisine biçim verilen, biçim verene, 'Beni niçin böyle yaptın' der mi?"</p>

  <p class="calibre1"> </p>

  <p class="calibre1">Rom.9: 21 Ya da çömlekçinin aynı kil yığınından bir kabı onurlu iş için, ötekini</p>

  <p class="calibre1">bayağı iş için yapmaya hakkı yok mu?</p>

  <p class="calibre1"> </p>

  <p class="calibre1">Rom.9: 22 Eğer Tanrı gazabını göstermek ve gücünü tanıtmak isterken, gazabına hedef olup mahvolmaya hazırlananlara büyük sabırla katlandıysa, ne diyelim?</p>

  <p class="calibre1"> </p>

  <p class="calibre1">Rom.9: 23 Yüceltmek üzere önceden hazırlayıp merhamet ettiklerine yüceliğinin</p>

  <p class="calibre1">zenginliğini göstermek için bunu yaptıysa, ne diyelim?</p>

  <p class="calibre1"> </p>

  <p class="calibre1">Rom.9: 24 Yalnız Yahudiler arasından değil, öteki uluslar arasından da çağırdığı bu</p>

  <p class="calibre1">insanlar biziz.</p>

  <p class="calibre1"> </p>

  <p class="calibre1">Rom.9: 25 Tanrı Hoşea Kitabı'nda şöyle diyor:</p>

  <p class="calibre1">"Halkım olmayana halkım,</p>

  <p class="calibre1">Sevgili olmayana sevgili diyeceğim."</p>

  <p class="calibre1"> </p>

  <p class="calibre1">Rom.9: 26 "Kendilerine, 'Siz halkım değilsiniz' denilen yerde,</p>

  <p class="calibre1">Yaşayan Tanrı'nın çocukları diye adlandırılacaklar."</p>

  <p class="calibre1"> </p>

  <p class="calibre1">Rom.9: 27 Yeşaya, İsrail için şöyle sesleniyor:</p>

  <p class="calibre1">"İsrailoğulları'nın sayısı</p>

  <p class="calibre1">Denizin kumu kadar çok olsa da,</p>

  <p class="calibre1">Ancak pek azı kurtulacak.</p>

  <p class="calibre1"> </p>

  <p class="calibre1">Rom.9: 28 Çünkü Rab yeryüzündeki yargılama işini</p>

  <p class="calibre1">Tez yapıp bitirecek."</p>

  <p class="calibre1"> </p>

  <p class="calibre1">Rom.9: 29 Yeşaya'nın önceden dediği gibi:</p>

  <p class="calibre1">"Her Şeye Egemen Rab</p>

  <p class="calibre1">Soyumuzu sürdürecek birkaç kişiyi</p>

  <p class="calibre1">Sağ bırakmamış olsaydı,</p>

  <p class="calibre1">Sodom gibi olur, Gomora'ya benzerdik."</p>

  <p class="calibre1"> </p>

  <p class="calibre1">İsrail'in İmansızlığı</p>

  <p class="calibre1"> </p>

  <p class="calibre1">Rom.9: 30 Öyleyse ne diyelim? Aklanma peşinde olmayan uluslar aklanmaya, imandan gelen aklanmaya kavuştular.</p>

  <p class="calibre1"> </p>

  <p class="calibre1">Rom.9: 31 Aklanmak için Yasa'nın ardından giden İsrail ise Yasa'yı yerine getiremedi.</p>

  <p class="calibre1"> </p>

  <p class="calibre1">Rom.9: 32 Neden? Çünkü imanla değil, iyi işlerle olurmuş gibi aklanmaya çalıştılar ve "sürçme taşı"nda sürçtüler.</p>

  <p class="calibre1"> </p>

  <p class="calibre1">Rom.9: 33 Yazılmış olduğu gibi:</p>

  <p class="calibre1">"İşte, Siyon'a bir sürçme taşı,</p>

  <p class="calibre1">Bir tökezleme kayası koyuyorum.</p>

  <p class="calibre1">O'na iman eden utandırılmayacak."</p>

  <p class="calibre1"> </p>

  <p class="calibre1">BÖLÜM 10</p>

  <p class="calibre1"> </p>

  <p class="calibre1">Rom.10: 1 Kardeşler! İsrailliler'in kurtulmasını yürekten özlüyor, bunun için Tanrı'ya</p>

  <p class="calibre1">yalvarıyorum.</p>

  <p class="calibre1"> </p>

  <p class="calibre1">Rom.10: 2 Onlara ilişkin tanıklık ederim ki, Tanrı için gayretlidirler; ama bu</p>

  <p class="calibre1">bilinçli bir gayret değildir.</p>

  <p class="calibre1"> </p>

  <p class="calibre1">Rom.10: 3 Tanrı'nın öngördüğü doğruluğu anlamadıkları ve kendi doğruluklarını</p>

  <p class="calibre1">yerleştirmeye çalıştıkları için Tanrı'nın öngördüğü doğruluğa boyun eğmediler.</p>

  <p class="calibre1"> </p>

  <p class="calibre1">Rom.10: 4 Oysa her iman edenin aklanması için Mesih, Kutsal Yasa'nın sonudur.</p>

  <p class="calibre1"> </p>

  <p class="calibre1">Rom.10: 5 Musa, Kutsal Yasa'ya dayanan doğrulukla ilgili şöyle yazıyor: "Yasa'nın</p>

  <p class="calibre1">gereklerini yapan, onlar sayesinde yaşayacaktır."</p>

  <p class="calibre1"> </p>

  <p class="calibre1">Rom.10: 6-7 İmana dayanan doğruluk ise şöyle diyor: "Yüreğinde, 'Göğe -yani Mesih'i indirmeye- kim çıkacak?' ya da, 'Dipsiz derinliklere -yani Mesih'i ölüler</p>

  <p class="calibre1">arasından çıkarmaya- kim inecek?' deme."</p>

  <p class="calibre1"> </p>

  <p class="calibre1">Rom.10: 8 Ne deniyor?</p>

  <p class="calibre1">"Tanrı sözü sana yakındır,</p>

  <p class="calibre1">Ağzında ve yüreğindedir."</p>

  <p class="calibre1">İşte duyurduğumuz iman sözü budur.</p>

  <p class="calibre1"> </p>

  <p class="calibre1">Rom.10: 9 İsa'nın Rab olduğunu ağzınla açıkça söyler ve Tanrı'nın O'nu ölümden</p>

  <p class="calibre1">dirilttiğine yürekten iman edersen, kurtulacaksın.</p>

  <p class="calibre1"> </p>

  <p class="calibre1">Rom.10: 10 Çünkü insan yürekten iman ederek aklanır, imanını ağzıyla açıklayarak</p>

  <p class="calibre1">kurtulur.</p>

  <p class="calibre1"> </p>

  <p class="calibre1">Rom.10: 11 Kutsal Yazı, "O'na iman eden utandırılmayacak" diyor.</p>

  <p class="calibre1"> </p>

  <p class="calibre1">Rom.10: 12 Çünkü Yahudi Grek ayrımı yoktur, aynı Rab hepsinin Rabbi'dir. Kendisine yakaranların tümüne eliaçıktır.</p>

  <p class="calibre1"> </p>

  <p class="calibre1">Rom.10: 13 "Rab'be yakaran herkes kurtulacak."</p>

  <p class="calibre1"> </p>

  <p class="calibre1">Rom.10: 14 Ama iman etmedikleri kişiye nasıl yakaracaklar? Duymadıkları kişiye nasıl iman edecekler? Tanrı sözünü yayan olmazsa, nasıl duyacaklar?</p>

  <p class="calibre1"> </p>

  <p class="calibre1">Rom.10: 15 Sözü yaymaya gönderilmezlerse, sözü nasıl yayacaklar? Yazılmış olduğu gibi: "İyi haber müjdeleyenlerin ayakları ne güzeldir!"</p>

  <p class="calibre1"> </p>

  <p class="calibre1">Rom.10: 16 Ne var ki, herkes Müjde'ye uymadı. Yeşaya'nın dediği gibi: "Ya Rab,</p>

  <p class="calibre1">verdiğimiz habere kim inandı?"</p>

  <p class="calibre1"> </p>

  <p class="calibre1">Rom.10: 17 Demek ki iman, haberi duymakla, duymak da Mesih'le ilgili sözün</p>

  <p class="calibre1">yayılmasıyla olur.</p>

  <p class="calibre1"> </p>

  <p class="calibre1">Rom.10: 18 Ama soruyorum: Onlar duymadılar mı? Elbet duydular.</p>

  <p class="calibre1">"Sesleri bütün yeryüzüne,</p>

  <p class="calibre1">Sözleri dünyanın dört bucağına ulaştı."</p>

  <p class="calibre1"> </p>

  <p class="calibre1">Rom.10: 19 Yine soruyorum: İsrail anlamadı mı? Önce Musa,</p>

  <p class="calibre1">"Ben sizi ulus olmayanla kıskandıracağım,</p>

  <p class="calibre1">Anlayışsız bir ulusla sizi öfkelendireceğim" diyor.</p>

  <p class="calibre1"> </p>

  <p class="calibre1">Rom.10: 20 Sonra Yeşaya cesaretle,</p>

  <p class="calibre1">"Aramayanlar beni buldu,</p>

  <p class="calibre1">Sormayanlara kendimi gösterdim" diyor.</p>

  <p class="calibre1"> </p>

  <p class="calibre1">Rom.10: 21 Öte yandan İsrail için şöyle diyor:</p>

  <p class="calibre1">"Söz dinlemeyen, asi bir halka</p>

  <p class="calibre1">Bütün gün ellerimi uzatıp durdum."</p>

  <p class="calibre1"> </p>

  <p class="calibre1">BÖLÜM 11</p>

  <p class="calibre1"> </p>

  <p class="calibre1">Tanrı'nın Kendine Ayırdığı Kişiler</p>

  <p class="calibre1"> </p>

  <p class="calibre1">Rom.11: 1 Öyleyse soruyorum: Tanrı kendi halkından yüz mü çevirdi? Kesinlikle hayır! Ben de İbrahim soyundan, Benyamin oymağından bir İsrailli'yim.</p>

  <p class="calibre1"> </p>

  <p class="calibre1">Rom.11: 2 Tanrı önceden bildiği kendi halkından yüz çevirmedi. Yoksa İlyas'la ilgili</p>

  <p class="calibre1">bölümde Kutsal Yazı'nın ne dediğini, İlyas'ın Tanrı'ya nasıl İsrail'den</p>

  <p class="calibre1">yakındığını bilmez misiniz?</p>

  <p class="calibre1"> </p>

  <p class="calibre1">Rom.11: 3 "Ya Rab, senin peygamberlerini öldürdüler, senin sunaklarını yıktılar.</p>

  <p class="calibre1">Yalnız ben kaldım. Beni de öldürmeye çalışıyorlar."</p>

  <p class="calibre1"> </p>

  <p class="calibre1">Rom.11: 4 Tanrı'nın ona verdiği yanıt nedir? "Baal'ın önünde diz çökmemiş yedi bin kişiyi kendime ayırdım."</p>

  <p class="calibre1"> </p>

  <p class="calibre1">Rom.11: 5 Aynı şekilde, şimdiki dönemde de Tanrı'nın lütfuyla seçilmiş küçük bir</p>

  <p class="calibre1">topluluk vardır.</p>

  <p class="calibre1"> </p>

  <p class="calibre1">Rom.11: 6 Eğer bu, lütufla olmuşsa, iyi işlerle olmamış demektir. Yoksa lütuf artık</p>

  <p class="calibre1">lütuf olmaktan çıkar!</p>

  <p class="calibre1"> </p>

  <p class="calibre1">Rom.11: 7 Sonuç ne? İsrail aradığına kavuşamadı, seçilmiş olanlar ise kavuştular.</p>

  <p class="calibre1">Geriye kalanlarınsa yürekleri nasırlaştırıldı.</p>

  <p class="calibre1"> </p>

  <p class="calibre1">Rom.11: 8 Yazılmış olduğu gibi:</p>

  <p class="calibre1">"Tanrı onlara uyuşukluk ruhu verdi;</p>

  <p class="calibre1">Bugüne dek görmeyen gözler, duymayan kulaklar verdi."</p>

  <p class="calibre1"> </p>

  <p class="calibre1">Rom.11: 9 Davut da şöyle diyor:</p>

  <p class="calibre1">"Sofraları onlara tuzak,</p>

  <p class="calibre1">Kapan, tökez ve ceza olsun.</p>

  <p class="calibre1"> </p>

  <p class="calibre1">Rom.11: 10 Gözleri kararsın, göremesinler.</p>

  <p class="calibre1">Bellerini hep iki büklüm et!"</p>

  <p class="calibre1"> </p>

  <p class="calibre1">Aşılanmış Dallar</p>

  <p class="calibre1"> </p>

  <p class="calibre1">Rom.11: 11 Öyleyse soruyorum: İsrailliler, bir daha kalkmamak üzere mi sendeleyip</p>

  <p class="calibre1">düştüler? Kesinlikle hayır! Ama onların suçu yüzünden öteki uluslara kurtuluş</p>

  <p class="calibre1">verildi; öyle ki, İsrailliler onlara imrensin.</p>

  <p class="calibre1"> </p>

  <p class="calibre1">Rom.11: 12 Eğer İsrailliler'in suçu dünyaya zenginlik, bozgunu uluslara zenginlik</p>

  <p class="calibre1">getirdiyse, bütünlüğü çok daha büyük bir zenginlik getirecektir!</p>

  <p class="calibre1"> </p>

  <p class="calibre1">Rom.11: 13 Öteki uluslardan olan sizlere söylüyorum: Uluslara elçi olarak</p>

  <p class="calibre1">gönderildiğim için görevimi yüce sayarım.</p>

  <p class="calibre1"> </p>

  <p class="calibre1">Rom.11: 14 Böylelikle belki soydaşlarımı imrendirip bazılarını kurtarırım.</p>

  <p class="calibre1"> </p>

  <p class="calibre1">Rom.11: 15 Çünkü onların reddedilmesi dünyanın Tanrı'yla barışmasını sağladıysa, kabul dilmeleri ölümden yaşama geçiş değil de nedir?</p>

  <p class="calibre1"> </p>

  <p class="calibre1">Rom.11: 16 Hamurun ilk parçası kutsalsa, tümü kutsaldır; kök kutsalsa, dallar da</p>

  <p class="calibre1">kutsaldır.</p>

  <p class="calibre1"> </p>

  <p class="calibre1">Rom.11: 17-18 Ama zeytin ağacının bazı dalları kesildiyse ve sen yabanıl bir zeytin</p>

  <p class="calibre1">filiziyken onların yerine aşılanıp ağacın semiz köküne ortak oldunsa, o dallara</p>

  <p class="calibre1">karşı övünme. Eğer övünüyorsan, unutma ki, sen kökü taşımıyorsun, kök seni</p>

  <p class="calibre1">taşıyor.</p>

  <p class="calibre1"> </p>

  <p class="calibre1">Rom.11: 19 O zaman, "Ben aşılanayım diye dallar kesildi" diyeceksin.</p>

  <p class="calibre1"> </p>

  <p class="calibre1">Rom.11: 20 Doğru, onlar imansızlık yüzünden kesildiler. Sense imanla yerinde</p>

  <p class="calibre1">duruyorsun. Böbürlenme, kork!</p>

  <p class="calibre1"> </p>

  <p class="calibre1">Rom.11: 21 Çünkü Tanrı asıl dalları esirgemediyse, seni de esirgemeyecektir.</p>

  <p class="calibre1"> </p>

  <p class="calibre1">Rom.11: 22 Onun için Tanrı'nın iyiliğini de sertliğini de gör. O, düşenlere karşı</p>

  <p class="calibre1">serttir; ama O'nun iyiliğine bağlı kalırsan, sana iyi davranır. Yoksa sen de</p>

  <p class="calibre1">kesilip atılırsın!</p>

  <p class="calibre1"> </p>

  <p class="calibre1">Rom.11: 23 İmansızlıkta direnmezlerse, İsrailliler de öz ağaca aşılanacaklar. Çünkü</p>

  <p class="calibre1">Tanrı'nın onları eski yerlerine aşılamaya gücü vardır.</p>

  <p class="calibre1"> </p>

  <p class="calibre1">Rom.11: 24 Eğer sen doğal yapısı yabanıl zeytin ağacından kesilip doğaya aykırı olarak cins zeytin ağacına aşılandınsa, asıl dalların öz zeytin ağacına aşılanacakları</p>

  <p class="calibre1">çok daha kesindir!</p>

  <p class="calibre1"> </p>

  <p class="calibre1">Bütün İsrail Kurtulacak</p>

  <p class="calibre1"> </p>

  <p class="calibre1">Rom.11: 25 Kardeşler, bilgiçliğe kapılmamanız için şu sırdan habersiz kalmanızı</p>

  <p class="calibre1">istemem: İsrailliler'den bir bölümünün yüreği, öteki uluslardan kurtulacakların</p>

  <p class="calibre1">sayısı tamamlanıncaya dek duyarsız kalacaktır.</p>

  <p class="calibre1"> </p>

  <p class="calibre1">Rom.11: 26 Sonunda bütün İsrail kurtulacaktır. Yazılmış olduğu gibi:</p>

  <p class="calibre1">"Kurtarıcı Siyon'dan gelecek,</p>

  <p class="calibre1">Yakup'un soyundan tanrısızlığı uzaklaştıracak.</p>

  <p class="calibre1"> </p>

  <p class="calibre1">Rom.11: 27 Onların günahlarını kaldıracağım zaman</p>

  <p class="calibre1">Kendileriyle yapacağım antlaşma budur."</p>

  <p class="calibre1"> </p>

  <p class="calibre1">Rom.11: 28 İsrailliler Müjde'yi reddederek sizin uğrunuza Tanrı'ya düşman oldular; ama Tanrı'nın seçimine göre, ataları sayesinde sevilmektedirler.</p>

  <p class="calibre1"> </p>

  <p class="calibre1">Rom.11: 29 Çünkü Tanrı'nın armağanları ve çağrısı geri alınamaz.</p>

  <p class="calibre1"> </p>

  <p class="calibre1">Rom.11: 30 Bir zamanlar Tanrı'nın sözünü dinlemeyen sizler şimdi İsrailliler'in</p>

  <p class="calibre1">sözdinlemezliğinin sonucu merhamete kavuştunuz.</p>

  <p class="calibre1"> </p>

  <p class="calibre1">Rom.11: 31 Bunun gibi, İsrailliler de, sizin kavuştuğunuz merhametle merhamete erişmek için şimdi söz dinlemez oldular.</p>

  <p class="calibre1"> </p>

  <p class="calibre1">Rom.11: 32 Çünkü Tanrı, merhametini herkese göstermek için herkesi söz dinlemezliğin tutsağı kıldı.</p>

  <p class="calibre1"> </p>

  <p class="calibre1">Tanrı'ya Övgüler</p>

  <p class="calibre1"> </p>

  <p class="calibre1">Rom.11: 33 Tanrı'nın zenginliği ne büyük, bilgeliği ve bilgisi ne derindir! O'nun</p>

  <p class="calibre1">yargıları ne denli akıl ermez, yolları ne denli anlaşılmazdır!</p>

  <p class="calibre1"> </p>

  <p class="calibre1">Rom.11: 34 "Rab'bin düşüncesini kim bilebildi?</p>

  <p class="calibre1">Ya da kim O'nun öğütçüsü olabildi?"</p>

  <p class="calibre1"> </p>

  <p class="calibre1">Rom.11: 35 "Kim Tanrı'ya bir şey verdi ki,</p>

  <p class="calibre1">Karşılığını O'ndan isteyebilsin?"</p>

  <p class="calibre1"> </p>

  <p class="calibre1">Rom.11: 36 Her şeyin kaynağı O'dur; her şey O'nun aracılığıyla ve O'nun için var oldu. O'na sonsuza dek yücelik olsun! Amin.</p>

  <p class="calibre1"> </p>

  <p class="calibre1">BÖLÜM 12</p>

  <p class="calibre1"> </p>

  <p class="calibre1">Tanrı'yı Hoşnut Etmek</p>

  <p class="calibre1"> </p>

  <p class="calibre1">Rom.12: 1 Öyleyse kardeşlerim, Tanrı'nın merhameti adına size yalvarırım:</p>

  <p class="calibre1">Bedenlerinizi diri, kutsal, Tanrı'yı hoşnut eden birer kurban olarak sunun.</p>

  <p class="calibre1">Ruhsal tapınmanız budur.</p>

  <p class="calibre1"> </p>

  <p class="calibre1">Rom.12: 2 Bu çağın gidişine uymayın; bunun yerine, Tanrı'nın iyi, beğenilir ve yetkin isteğinin ne olduğunu ayırt edebilmek için düşüncenizin yenilenmesiyle değişin.</p>

  <p class="calibre1"> </p>

  <p class="calibre1">Rom.12: 3 Tanrı'nın bana bağışladığı lütufla hepinize söylüyorum: Kimse kendisine</p>

  <p class="calibre1">gereğinden çok değer vermesin. Herkes Tanrı'nın kendisine verdiği iman ölçüsüne</p>

  <p class="calibre1">göre düşüncelerinde sağduyulu olsun.</p>

  <p class="calibre1"> </p>

  <p class="calibre1">Rom.12: 4-5 Bir bedende ayrı ayrı işlevleri olan çok sayıda üyemiz olduğu gibi, çok</p>

  <p class="calibre1">sayıda olan bizler de Mesih'te tek bir bedeniz ve birbirimizin üyeleriyiz.</p>

  <p class="calibre1"> </p>

  <p class="calibre1">Rom.12: 6 Tanrı'nın bize bağışladığı lütfa göre, ayrı ayrı ruhsal armağanlarımız</p>

  <p class="calibre1">vardır. Birinin armağanı peygamberlikse, imanı oranında peygamberlik etsin.</p>

  <p class="calibre1"> </p>

  <p class="calibre1">Rom.12: 7 Hizmetse, hizmet etsin. Öğretmekse, öğretsin.</p>

  <p class="calibre1"> </p>

  <p class="calibre1">Rom.12: 8 Öğüt veren, öğütte bulunsun. Bağışta bulunan, bunu cömertçe yapsın. Yöneten, gayretle yönetsin. Merhamet eden, bunu güler yüzle yapsın.</p>

  <p class="calibre1"> </p>

  <p class="calibre1">Rom.12: 9 Sevginiz ikiyüzlü olmasın. Kötülükten tiksinin, iyiliğe bağlanın.</p>

  <p class="calibre1"> </p>

  <p class="calibre1">Rom.12: 10 Birbirinize kardeşlik sevgisiyle bağlı olun. Birbirinize saygı göstermekte</p>

  <p class="calibre1">yarışın.</p>

  <p class="calibre1"> </p>

  <p class="calibre1">Rom.12: 11 Gayretiniz eksilmesin. Ruhta ateşli olun. Rab'be kulluk edin.</p>

  <p class="calibre1"> </p>

  <p class="calibre1">Rom.12: 12 Umudunuzla sevinin. Sıkıntıya dayanın. Kendinizi duaya verin.</p>

  <p class="calibre1"> </p>

  <p class="calibre1">Rom.12: 13 İhtiyaç içinde olan kutsallara yardım edin. Konuksever olmayı amaç edinin.</p>

  <p class="calibre1"> </p>

  <p class="calibre1">Rom.12: 14 Size zulmedenler için iyilik dileyin. İyilik dileyin, lanet etmeyin.</p>

  <p class="calibre1"> </p>

  <p class="calibre1">Rom.12: 15 Sevinenlerle sevinin, ağlayanlarla ağlayın.</p>

  <p class="calibre1"> </p>

  <p class="calibre1">Rom.12: 16 Birbirinizle aynı düşüncede olun. Böbürlenmeyin; tersine, hor görülenlerle arkadaşlık edin. Bilgiçlik taslamayın.</p>

  <p class="calibre1"> </p>

  <p class="calibre1">Rom.12: 17 Kötülüğe kötülükle karşılık vermeyin. Herkesin gözünde iyi olanı yapmaya dikkat edin.</p>

  <p class="calibre1"> </p>

  <p class="calibre1">Rom.12: 18 Mümkünse, elinizden geldiğince herkesle barış içinde yaşayın.</p>

  <p class="calibre1"> </p>

  <p class="calibre1">Rom.12: 19 Sevgili kardeşler, kimseden öç almayın; bunu Tanrı'nın gazabına bırakın.</p>

  <p class="calibre1">Çünkü şöyle yazılmıştır: "Rab diyor ki, 'Öç benimdir, ben karşılık vereceğim.'"</p>

  <p class="calibre1"> </p>

  <p class="calibre1">Rom.12: 20 Ama, "Düşmanın acıkmışsa doyur,</p>

  <p class="calibre1">Susamışsa su ver. Bunu yapmakla onu utanca boğarsın ."</p>

  <p class="calibre1"> </p>

  <p class="calibre1">Rom.12: 21 Kötülüğe yenilme, kötülüğü iyilikle yen.</p>

  <p class="calibre1"> </p>

  <p class="calibre1">BÖLÜM 13</p>

  <p class="calibre1"> </p>

  <p class="calibre1">Yönetime Bağlı Olmak</p>

  <p class="calibre1"> </p>

  <p class="calibre1">Rom.13: 1 Herkes, baştaki yönetime bağlı olsun. Çünkü Tanrı'dan olmayan yönetim</p>

  <p class="calibre1">yoktur. Var olanlar Tanrı tarafından kurulmuştur.</p>

  <p class="calibre1"> </p>

  <p class="calibre1">Rom.13: 2 Bu nedenle, yönetime karşı direnen, Tanrı buyruğuna karşı gelmiş olur. Karşı gelenler yargılanır.</p>

  <p class="calibre1"> </p>

  <p class="calibre1">Rom.13: 3 İyilik edenler değil, kötülük edenler yöneticilerden korkmalıdır. Yönetimden korkmamak ister misin, öyleyse iyi olanı yap, yönetimin övgüsünü kazanırsın.</p>

  <p class="calibre1"> </p>

  <p class="calibre1">Rom.13: 4 Çünkü yönetim, senin iyiliğin için Tanrı'ya hizmet etmektedir. Ama kötü</p>

  <p class="calibre1">olanı yaparsan, kork! Yönetim, kılıcı boş yere taşımıyor; kötülük yapanın üzerine</p>

  <p class="calibre1">Tanrı'nın gazabını salan öç alıcı olarak Tanrı'ya hizmet ediyor.</p>

  <p class="calibre1"> </p>

  <p class="calibre1">Rom.13: 5 Bunun için, yalnız Tanrı'nın gazabı nedeniyle değil, vicdan nedeniyle de</p>

  <p class="calibre1">yönetime bağlı olmak gerekir.</p>

  <p class="calibre1"> </p>

  <p class="calibre1">Rom.13: 6 Vergi ödemenizin nedeni de budur. Çünkü yöneticiler Tanrı'nın bu amaç için gayretle çalışan hizmetkârlarıdır.</p>

  <p class="calibre1"> </p>

  <p class="calibre1">Rom.13: 7 Herkese hakkını verin: Vergi hakkı olana vergi, gümrük hakkı olana gümrük, saygı hakkı olana saygı, onur hakkı olana onur verin.</p>

  <p class="calibre1"> </p>

  <p class="calibre1">Birbirinizi Sevin</p>

  <p class="calibre1"> </p>

  <p class="calibre1">Rom.13: 8 Birbirinizi sevmekten başka hiç kimseye bir şey borçlu olmayın. Çünkü</p>

  <p class="calibre1">başkalarını seven, Kutsal Yasa'yı yerine getirmiş olur.</p>

  <p class="calibre1"> </p>

  <p class="calibre1">Rom.13: 9 "Zina etmeyeceksin, adam öldürmeyeceksin, çalmayacaksın, başkasının malına göz dikmeyeceksin" buyrukları ve bundan başka ne buyruk varsa, şu sözde</p>

  <p class="calibre1">özetlenmiştir: "Komşunu kendin gibi seveceksin."</p>

  <p class="calibre1"> </p>

  <p class="calibre1">Rom.13: 10 Seven kişi komşusuna kötülük etmez. Bu nedenle sevmek Kutsal Yasa'yı yerine getirmektir.</p>

  <p class="calibre1"> </p>

  <p class="calibre1">Rom.13: 11 Bunu, yaşadığınız zamanın bilincinde olarak yapın. Artık sizin için uykudan uyanma saati gelmiştir. Çünkü şu anda kurtuluşumuz ilk iman ettiğimiz zamankinden daha yakındır.</p>

  <p class="calibre1"> </p>

  <p class="calibre1">Rom.13: 12 Gece ilerledi, gündüz yaklaştı. Bunun için karanlığın işlerini üzerimizden atıp ışığın silahlarını kuşanalım.</p>

  <p class="calibre1"> </p>

  <p class="calibre1">Rom.13: 13 Çılgınca eğlenceye ve sarhoşluğa, fuhşa ve sefahate, çekişmeye ve</p>

  <p class="calibre1">kıskançlığa kapılmayalım. Gün ışığında olduğu gibi, saygın bir yaşam sürelim.</p>

  <p class="calibre1"> </p>

  <p class="calibre1">Rom.13: 14 Rab İsa Mesih'i kuşanın. Benliğinizin tutkularına uymayı düşünmeyin.</p>

  <p class="calibre1"> </p>

  <p class="calibre1">BÖLÜM 14</p>

  <p class="calibre1"> </p>

  <p class="calibre1">Zayıf İman, Güçlü İman</p>

  <p class="calibre1"> </p>

  <p class="calibre1">Rom.14: 1 İmanı zayıf olanı aranıza kabul edin, ama tartışmalı konulara girmeyin.</p>

  <p class="calibre1"> </p>

  <p class="calibre1">Rom.14: 2 Biri her şeyi yiyebileceğine inanır; imanı zayıf olansa yalnız sebze yer.</p>

  <p class="calibre1"> </p>

  <p class="calibre1">Rom.14: 3 Her şeyi yiyen, yemeyeni hor görmesin. Her şeyi yemeyen, yiyeni</p>

  <p class="calibre1">yargılamasın. Çünkü Tanrı onu kabul etmiştir.</p>

  <p class="calibre1"> </p>

  <p class="calibre1">Rom.14: 4 Sen kimsin ki, başkasının kulunu yargılıyorsun? Kulu haklı çıkaran da haksız çıkaran da efendisidir. Kul haklı çıkacaktır. Çünkü Rab'bin onu haklı çıkarmaya gücü vardır.</p>

  <p class="calibre1"> </p>

  <p class="calibre1">Rom.14: 5 Kimi bir günü başka bir günden üstün sayar, kimi her günü bir sayar.</p>

  <p class="calibre1">Herkesin kendi görüşüne tam güveni olsun.</p>

  <p class="calibre1"> </p>

  <p class="calibre1">Rom.14: 6 Belli bir günü kutlayan, Rab için kutlar. Her şeyi yiyen, Tanrı'ya</p>

  <p class="calibre1">şükrederek Rab için yer. Bazı şeyleri yemeyen de Rab için yemez ve Tanrı'ya</p>

  <p class="calibre1">şükreder.</p>

  <p class="calibre1"> </p>

  <p class="calibre1">Rom.14: 7 Hiçbirimiz kendimiz için yaşamayız, hiçbirimiz de kendimiz için ölmeyiz.</p>

  <p class="calibre1"> </p>

  <p class="calibre1">Rom.14: 8 Yaşarsak Rab için yaşarız; ölürsek Rab için ölürüz. Öyleyse, yaşasak da</p>

  <p class="calibre1">ölsek de Rab'be aitiz.</p>

  <p class="calibre1"> </p>

  <p class="calibre1">Rom.14: 9 Mesih hem ölülerin hem yaşayanların Rabbi olmak üzere ölüp dirildi.</p>

  <p class="calibre1"> </p>

  <p class="calibre1">Rom.14: 10 Sen neden kardeşini yargılıyorsun? Ya sen, kardeşini neden küçümsüyorsun? Tanrı'nın yargı kürsüsü önüne hepimiz çıkacağız.</p>

  <p class="calibre1"> </p>

  <p class="calibre1">Rom.14: 11 Yazılmış olduğu gibi:</p>

  <p class="calibre1">"Rab şöyle diyor:</p>

  <p class="calibre1">'Varlığım hakkı için her diz önümde çökecek,</p>

  <p class="calibre1">Her dil Tanrı olduğumu açıkça söyleyecek.'"</p>

  <p class="calibre1"> </p>

  <p class="calibre1">Rom.14: 12 Böylece her birimiz kendi adına Tanrı'ya hesap verecektir.</p>

  <p class="calibre1"> </p>

  <p class="calibre1">Rom.14: 13 Onun için, artık birbirimizi yargılamayalım. Bunun yerine, hiçbir kardeşin yoluna sürçme ya da tökezleme taşı koymamaya kararlı olun.</p>

  <p class="calibre1"> </p>

  <p class="calibre1">Rom.14: 14 Rab İsa'ya ait biri olarak kesinlikle biliyorum ki, hiçbir şey</p>

  <p class="calibre1">kendiliğinden murdar değildir. Ama bir şeyi murdar sayan için o şey murdardır.</p>

  <p class="calibre1"> </p>

  <p class="calibre1">Rom.14: 15 Yediğin bir şey yüzünden kardeşin incinmişse, artık sevgi yolunda</p>

  <p class="calibre1">yürümüyorsun demektir. Mesih'in, uğruna öldüğü kardeşini yediklerinle mahvetme!</p>

  <p class="calibre1"> </p>

  <p class="calibre1">Rom.14: 16 Size göre iyi olanın kötülenmesine fırsat vermeyin.</p>

  <p class="calibre1"> </p>

  <p class="calibre1">Rom.14: 17 Çünkü Tanrı'nın Egemenliği , yiyecek içecek sorunu değil, doğruluk, esenlik ve Kutsal Ruh'ta sevinçtir.</p>

  <p class="calibre1"> </p>

  <p class="calibre1">Rom.14: 18 Mesih'e bu yolda hizmet eden, Tanrı'yı hoşnut eder, insanların da</p>

  <p class="calibre1">beğenisini kazanır.</p>

  <p class="calibre1"> </p>

  <p class="calibre1">Rom.14: 19 Öyleyse kendimizi esenlik getiren ve karşılıklı gelişmemizi sağlayan işlere verelim.</p>

  <p class="calibre1"> </p>

  <p class="calibre1">Rom.14: 20 Yiyecek uğruna Tanrı'nın işini bozma! Her yiyecek temizdir, ama</p>

  <p class="calibre1">yedikleriyle başkasının sürçmesine yol açan kişi kötülük etmiş olur.</p>

  <p class="calibre1"> </p>

  <p class="calibre1">Rom.14: 21 Et yememen, şarap içmemen, kardeşinin sürçmesine yol açacak bir şey</p>

  <p class="calibre1">yapmaman iyidir.</p>

  <p class="calibre1"> </p>

  <p class="calibre1">Rom.14: 22 Bu konulardaki inancını Tanrı'nın önünde kendine sakla. Onayladığı şeyden ötürü kendini yargılamayan kişi ne mutludur!</p>

  <p class="calibre1"> </p>

  <p class="calibre1">Rom.14: 23 Ama bir yiyecekten kuşkulanan kişi onu yerse yargılanır; çünkü imanla</p>

  <p class="calibre1">yemiyor. İmana dayanmayan her şey günahtır.</p>

  <p class="calibre1"> </p>

  <p class="calibre1">BÖLÜM 15</p>

  <p class="calibre1"> </p>

  <p class="calibre1">Rom.15: 1 İmanı güçlü olan bizler, kendimizi hoşnut etmeye değil, güçsüzlerin</p>

  <p class="calibre1">zayıflıklarını yüklenmeye borçluyuz.</p>

  <p class="calibre1"> </p>

  <p class="calibre1">Rom.15: 2 Her birimiz komşusunu ruhça geliştirmek için komşusunun iyiliğini gözeterek onu hoşnut etsin.</p>

  <p class="calibre1"> </p>

  <p class="calibre1">Rom.15: 3 Çünkü Mesih bile kendini hoşnut etmeye çalışmadı. Yazılmış olduğu gibi:</p>

  <p class="calibre1">"Sana edilen hakaretlere ben uğradım."</p>

  <p class="calibre1"> </p>

  <p class="calibre1">Rom.15: 4 Önceden ne yazıldıysa, bize öğretmek için, sabırla ve Kutsal Yazılar'ın</p>

  <p class="calibre1">verdiği cesaretle umudumuz olsun diye yazıldı.</p>

  <p class="calibre1"> </p>

  <p class="calibre1">Rom.15: 5 Sabır ve cesaret kaynağı olan Tanrı'nın, sizleri Mesih İsa'nın isteğine</p>

  <p class="calibre1">uygun olarak aynı düşüncede birleştirmesini dilerim.</p>

  <p class="calibre1"> </p>

  <p class="calibre1">Rom.15: 6 Öyle ki, Rabbimiz İsa Mesih'in Tanrısı'nı ve Babası'nı birlik içinde hep bir ağızdan yüceltesiniz.</p>

  <p class="calibre1"> </p>

  <p class="calibre1">Rom.15: 7 Bu nedenle, Mesih sizi kabul ettiği gibi, Tanrı'nın yüceliği için</p>

  <p class="calibre1">birbirinizi kabul edin.</p>

  <p class="calibre1"> </p>

  <p class="calibre1">Rom.15: 8-9 Çünkü diyorum ki Mesih, Tanrı'nın güvenilir olduğunu göstermek için</p>

  <p class="calibre1">Yahudiler'in hizmetkârı oldu. Öyle ki, atalarımıza verilen sözler doğrulansın ve</p>

  <p class="calibre1">öteki uluslar merhameti için Tanrı'yı yüceltsin. Yazılmış olduğu gibi:</p>

  <p class="calibre1">"Bunun için uluslar arasında sana şükredeceğim, Adını ilahilerle öveceğim."</p>

  <p class="calibre1"> </p>

  <p class="calibre1">Rom.15: 10-11 Yine deniyor ki,</p>

  <p class="calibre1">"Ey uluslar, O'nun halkıyla birlikte sevinin!"</p>

  <p class="calibre1">Ve, "Ey bütün uluslar, Rab'be övgüler sunun!</p>

  <p class="calibre1">Ey bütün halklar, O'nu yüceltin!"</p>

  <p class="calibre1"> </p>

  <p class="calibre1">Rom.15: 12 Yeşaya da şöyle diyor:</p>

  <p class="calibre1">"İşay'ın Kökü ortaya çıkacak,</p>

  <p class="calibre1">Uluslara egemen olmak üzere yükselecek.</p>

  <p class="calibre1">Uluslar O'na umut bağlayacak."</p>

  <p class="calibre1"> </p>

  <p class="calibre1">Rom.15: 13 Umut kaynağı olan Tanrı, Kutsal Ruh'un</p>

  <p class="calibre1">gücüyle umutla dolup taşmanız için iman yaşamınızda</p>

  <p class="calibre1">sizleri tam bir sevinç ve esenlikle doldursun.</p>

  <p class="calibre1"> </p>

  <p class="calibre1">Mesih'in Hizmetkârı</p>

  <p class="calibre1"> </p>

  <p class="calibre1">Rom.15: 14 Size gelince, kardeşlerim, iyilikle dolu, her bilgiyle donanmış</p>

  <p class="calibre1">olduğunuzdan ben eminim. Ayrıca, birbirinize öğüt verebilecek durumdasınız.</p>

  <p class="calibre1"> </p>

  <p class="calibre1">Rom.15: 15 Yine de Tanrı'nın bana bağışladığı lütufla bazı noktaları yeniden</p>

  <p class="calibre1">anımsatmak için size yazma cesaretini gösterdim.</p>

  <p class="calibre1"> </p>

  <p class="calibre1">Rom.15: 16 Ben Tanrı'nın lütfuyla uluslar yararına Mesih İsa'nın hizmetkârı oldum.</p>

  <p class="calibre1">Tanrı'nın Müjdesi'ni bir kâhin olarak yaymaktayım. Öyle ki uluslar, Kutsal</p>

  <p class="calibre1">Ruh'la kutsal kılınarak Tanrı'yı hoşnut eden bir sunu olsun.</p>

  <p class="calibre1"> </p>

  <p class="calibre1">Rom.15: 17 Bunun için Mesih İsa'ya ait biri olarak Tanrı'ya verdiğim hizmetle</p>

  <p class="calibre1">övünebilirim.</p>

  <p class="calibre1"> </p>

  <p class="calibre1">Rom.15: 18-19 Ulusların söz dinlemesi için Mesih'in benim aracılığımla, sözle ve</p>

  <p class="calibre1">eylemle, mucizeler ve harikalar yaratan güçle, Kutsal Ruh'un gücüyle</p>

  <p class="calibre1">yaptıklarından başka şeyden söz etmeye cesaret edemem. Yeruşalim'den başlayıp</p>

  <p class="calibre1">İllirikum bölgesine kadar dolaşarak Mesih'in Müjdesi'ni her yerde duyurdum.</p>

  <p class="calibre1"> </p>

  <p class="calibre1">Rom.15: 20 Bir başkasının attığı temel üzerine inşa etmemek için Müjde'yi Mesih'in</p>

  <p class="calibre1">adının duyulmadığı yerlerde yaymayı amaç edindim.</p>

  <p class="calibre1"> </p>

  <p class="calibre1">Rom.15: 21 Yazılmış olduğu gibi:</p>

  <p class="calibre1">"O'ndan habersiz olanlar görecekler.</p>

  <p class="calibre1">Duymamış olanlar anlayacaklar."</p>

  <p class="calibre1"> </p>

  <p class="calibre1">Roma'ya Gitme Tasarısı</p>

  <p class="calibre1"> </p>

  <p class="calibre1">Rom.15: 22 İşte bu yüzden yanınıza gelmem kaç kez engellendi.</p>

  <p class="calibre1"> </p>

  <p class="calibre1">Rom.15: 23-24 Şimdiyse bu yörelerde artık yapacağım bir şey kalmadığından, yıllardır da yanınıza gelmeyi arzuladığımdan, İspanya'ya giderken size uğrarım. Yol</p>

  <p class="calibre1">üzerinde sizi görüp bir süre arkadaşlığınıza doyduktan sonra beni oraya</p>

  <p class="calibre1">uğurlayacağınızı umarım.</p>

  <p class="calibre1"> </p>

  <p class="calibre1">Rom.15: 25 Ama şimdi kutsallara bir hizmet için Yeruşalim'e gidiyorum.</p>

  <p class="calibre1"> </p>

  <p class="calibre1">Rom.15: 26 Çünkü Makedonya ve Ahaya'da bulunanlar, Yeruşalim'deki kutsallar arasında yoksul olanlar için yardım toplamayı uygun gördüler.</p>

  <p class="calibre1"> </p>

  <p class="calibre1">Rom.15: 27 Evet, uygun gördüler. Gerçekte onlara yardım borçlular. Uluslar, onların</p>

  <p class="calibre1">ruhsal bereketlerine ortak olduklarına göre, maddesel bereketlerle onlara hizmet</p>

  <p class="calibre1">etmeye borçlular.</p>

  <p class="calibre1"> </p>

  <p class="calibre1">Rom.15: 28 Bu işi bitirip sağlanan yardımı onlara ulaştırdıktan sonra size</p>

  <p class="calibre1">uğrayacağım, sonra da İspanya'ya gideceğim.</p>

  <p class="calibre1"> </p>

  <p class="calibre1">Rom.15: 29 Yanınıza geldiğimde, Mesih'in bereketinin doluluğuyla geleceğimi biliyorum.</p>

  <p class="calibre1"> </p>

  <p class="calibre1">Rom.15: 30 Kardeşler, Rabbimiz İsa Mesih ve Ruh'un sevgisi adına size yalvarıyorum, benim için Tanrı'ya dua ederek uğraşıma katılın.</p>

  <p class="calibre1"> </p>

  <p class="calibre1">Rom.15: 31 Yahudiye'deki imansızlardan kurtulmam için ve Yeruşalim'e olan hizmetimin kutsallarca kabul edilmesi için dua edin.</p>

  <p class="calibre1"> </p>

  <p class="calibre1">Rom.15: 32 Öyle ki, Tanrı'nın isteğiyle sevinçle yanınıza gelip sizlerle gönlümü</p>

  <p class="calibre1">ferahlatayım.</p>

  <p class="calibre1"> </p>

  <p class="calibre1">Rom.15: 33 Esenlik veren Tanrı hepinizle birlikte olsun! Amin.</p>

  <p class="calibre1"> </p>

  <p class="calibre1">BÖLÜM 16</p>

  <p class="calibre1"> </p>

  <p class="calibre1">Özel İstekler ve Selamlar</p>

  <p class="calibre1"> </p>

  <p class="calibre1">Rom.16: 1 Kenhere'deki kilisenin görevlisi olan kızkardeşimiz Fibi'yi size salık</p>

  <p class="calibre1">veririm.</p>

  <p class="calibre1"> </p>

  <p class="calibre1">Rom.16: 2 Kutsallara yaraşır biçimde onu Rab'bin adına kabul edin. Herhangi bir</p>

  <p class="calibre1">ihtiyacı olursa, kendisine yardım edin. Çünkü o, ben dahil, birçoklarına destek</p>

  <p class="calibre1">sağlamıştır.</p>

  <p class="calibre1"> </p>

  <p class="calibre1">Rom.16: 3 Mesih İsa yolunda emektaşlarım olan Priska ve Akvila'ya selam edin.</p>

  <p class="calibre1"> </p>

  <p class="calibre1">Rom.16: 4 Onlar benim uğruma yaşamlarını tehlikeye attılar. Yalnız ben değil, öteki</p>

  <p class="calibre1">ulusların bütün kiliseleri de onlara minnettardır.</p>

  <p class="calibre1"> </p>

  <p class="calibre1">Rom.16: 5 Onların evindeki inanlılar topluluğuna da selam söyleyin. Asya İli'nden</p>

  <p class="calibre1">Mesih'e ilk iman eden sevgili kardeşim Epenetus'a selam edin.</p>

  <p class="calibre1"> </p>

  <p class="calibre1">Rom.16: 6 Sizin için çok çalışmış olan Meryem'e selam söyleyin.</p>

  <p class="calibre1"> </p>

  <p class="calibre1">Rom.16: 7 Mesih'in elçileri arasında tanınmış ve benden önce Mesih'e inanmış olan</p>

  <p class="calibre1">soydaşlarım ve hapishane arkadaşlarım Andronikus'la Yunya'ya selam edin.</p>

  <p class="calibre1"> </p>

  <p class="calibre1">Rom.16: 8 Rab'be ait olan sevgili kardeşim Ampliatus'a selam söyleyin.</p>

  <p class="calibre1"> </p>

  <p class="calibre1">Rom.16: 9 Mesih yolunda emektaşımız olan Urbanus'a ve sevgili kardeşim Stakis'e selam edin.</p>

  <p class="calibre1"> </p>

  <p class="calibre1">Rom.16: 10 Mesih'in beğenisini kazanmış olan Apellis'e selam söyleyin. Aristobulus'un ev halkından olanlara selam edin.</p>

  <p class="calibre1"> </p>

  <p class="calibre1">Rom.16: 11 Soydaşım Herodion'a selam söyleyin. Narkis'in ev halkından Rab'be ait</p>

  <p class="calibre1">olanlara selam söyleyin.</p>

  <p class="calibre1"> </p>

  <p class="calibre1">Rom.16: 12 Rab'bin hizmetinde çalışan Trifena'yla Trifosa'ya selam edin. Rab'bin</p>

  <p class="calibre1">hizmetinde çok çalışmış olan sevgili Persis'e selam söyleyin.</p>

  <p class="calibre1"> </p>

  <p class="calibre1">Rom.16: 13 Rab'bin seçkin kulu olan Rufus'a ve bana da annelik etmiş olan annesine</p>

  <p class="calibre1">selam edin.</p>

  <p class="calibre1"> </p>

  <p class="calibre1">Rom.16: 14 Asinkritus, Flegon, Hermes, Patrovas, Hermas ve yanlarındaki kardeşlere selam edin.</p>

  <p class="calibre1"> </p>

  <p class="calibre1">Rom.16: 15 Filologus'la Yulya'ya, Nereus'la kızkardeşine, Olimpas'la yanlarındaki</p>

  <p class="calibre1">bütün kutsallara selam edin.</p>

  <p class="calibre1"> </p>

  <p class="calibre1">Rom.16: 16 Birbirinizi kutsal öpüşle selamlayın. Mesih'in bütün kiliseleri size selam</p>

  <p class="calibre1">ederler.</p>

  <p class="calibre1"> </p>

  <p class="calibre1">Rom.16: 17 Kardeşler, size yalvarırım, aldığınız öğretiye karşı gelerek ayrılıklara ve</p>

  <p class="calibre1">sapmalara neden olanlara dikkat edin, onlardan sakının.</p>

  <p class="calibre1"> </p>

  <p class="calibre1">Rom.16: 18 Böyle kişiler Rabbimiz Mesih'e değil, kendi midelerine kulluk ediyorlar.</p>

  <p class="calibre1">Saf kişilerin yüreklerini kulağı okşayan tatlı sözlerle aldatıyorlar.</p>

  <p class="calibre1"> </p>

  <p class="calibre1">Rom.16: 19 Sözdinlerliğinizi herkes duydu, bu nedenle sizin adınıza seviniyorum.</p>

  <p class="calibre1">İyilik konusunda bilge, kötülük konusunda deneyimsiz olmanızı isterim.</p>

  <p class="calibre1"> </p>

  <p class="calibre1">Rom.16: 20 Esenlik veren Tanrı çok geçmeden Şeytan'ı ayaklarınızın altında ezecektir. Rabbimiz İsa'nın lütfu sizinle birlikte olsun.</p>

  <p class="calibre1"> </p>

  <p class="calibre1">Rom.16: 21 Emektaşım Timoteos, soydaşlarımdan Lukius, Yason ve Sosipater size selam ederler.</p>

  <p class="calibre1"> </p>

  <p class="calibre1"> </p>

  <p class="calibre1">Rom.16: 22 Mektubu yazıya geçiren ben Tertius, Rab'be ait biri olarak size selamlarımı gönderirim.</p>

  <p class="calibre1"> </p>

  <p class="calibre1">Rom.16: 23-24 Bana ve bütün inanlılar topluluğuna konukseverlik eden Gayus size selam eder. Kent haznedarı Erastus'un ve Kuartus kardeşin size selamları var.</p>

  <p class="calibre1"> </p>

  <p class="calibre1">Rom.16: 25 Tanrı, duyurduğum Müjde ve İsa Mesih'le ilgili bildiri uyarınca, sonsuz</p>

  <p class="calibre1">çağlardan beri saklı tutulan sırrı açıklayan vahiy uyarınca sizi ruhça pekiştirecek güçtedir.</p>

  <p class="calibre1"> </p>

  <p class="calibre1">Rom.16: 26 O sır şimdi aydınlığa çıkarılmış ve öncesiz Tanrı'nın buyruğuna göre</p>

  <p class="calibre1">peygamberlerin yazıları aracılığıyla bütün ulusların iman ederek söz dinlemesi</p>

  <p class="calibre1">için bildirilmiştir.</p>

  <p class="calibre1"> </p>

  <p class="calibre1">Rom.16: 27 Bilge olan tek Tanrı'ya İsa Mesih aracılığıyla sonsuza dek yücelik olsun!</p>

  <p class="calibre1">Amin.</p>

  <p class="calibre1"> </p>

  <p class="calibre1">DİPNOTLAR:</p>

  <p class="calibre1"> </p>

  <p class="calibre1">1:17 "Tanrı'nın insanı akladığı" ya da "Tanrı'nın adaleti".</p>

  <p class="calibre1">1:17 "İmanla aklanan yaşayacaktır" ya da "Doğru kişi imanla yaşayacaktır".</p>

  <p class="calibre1">1:25 "Tanrı'yla ilgili gerçeğin yerine yalanı" ya da "Gerçek Tanrı'nın yerine</p>

  <p class="calibre1">sahte ilahları".</p>

  <p class="calibre1">2:19-20 "Çocukların" ya da "Yeni öğrencilerin".</p>

  <p class="calibre1">2:25 "Sünnetli olmanın hiçbir anlamı kalmaz": Grekçe "Sünnetin sünnetsizlik</p>

  <p class="calibre1">olmuştur".</p>

  <p class="calibre1">3:22 "Mesih'e olan imanlarıyla" ya da "Mesih'in sadakatiyle".</p>

  <p class="calibre1">3:24 "Kurtuluşla" ya da "Fidyeyle".</p>

  <p class="calibre1">3:25-26 Günahları bağışlatan kurban diye çevrilen Grekçe ifade gazabı yatıştırmak</p>

  <p class="calibre1">kavramını da içerir.</p>

  <p class="calibre1">4:3 "Böylece aklanmış sayıldı": Grekçe "Ve ona doğruluk sayıldı". Grekçe</p>

  <p class="calibre1">"Doğruluk saymak" terimi 4:5,6,9,10,11,22,23 ve 24 ayetlerinde de geçmektedir.</p>

  <p class="calibre1">4:18 "Böyle", yani "Yıldızlar kadar çok" (bkz. Yar.15:5).</p>

  <p class="calibre1">8:3 "İnsan benliğinde" ya da "Bedende".</p>

  <p class="calibre1">8:15 "Abba": Aramice'de baba anlamına gelir.</p>

  <p class="calibre1">8:28 "Tanrı'nın, kendisini sevenlerle, amacı uyarınca çağrılmış olanlarla</p>

  <p class="calibre1">birlikte her durumda iyilik için etkin olduğunu biliriz" ya da "Tanrı'yı</p>

  <p class="calibre1">sevenler, O'nun amacı uyarınca çağrılmış olanlar uğruna her şeyin birlikte iyilik</p>

  <p class="calibre1">için etkin olduğunu biliriz".</p>

  <p class="calibre1">9:27 "Pek azı": Grekçe "Kalıntı".</p>

  <p class="calibre1">10:13 "Rab'be yakaran": Grekçe "Rab'bin adını çağıran".</p>

  <p class="calibre1">11:5 "Küçük bir topluluk": Grekçe "Bir kalıntı".</p>

  <p class="calibre1">12:1 "Ruhsal" ya da "Akla uygun".</p>

  <p class="calibre1">12:20 "Onu utanca boğarsın": Grekçe "Onun başı üzerine ateş korları yığarsın".</p>

  <p class="calibre1">15:28 "Bu işi bitirip sağlanan yardımı onlara ulaştırdıktan sonra": Grekçe "Bu</p>

  <p class="calibre1">işi bitirip bu meyveyi onlara mühürledikten sonra".</p>

  <p class="calibre1">16:23-24 Birçok Grekçe elyazması, "Rabbimiz İsa Mesih'in lütfu hepinizle birlikte</p>

  <p class="calibre1">olsun! Amin" sözlerini de içerir.</p>

  <p class="calibre1"> </p>

  <p class="calibre1">Pavlus'tan Korintliler'e Birinci Mektup</p>

  <p class="calibre1"> </p>

  <p class="calibre1">BÖLÜM 1</p>

  <p class="calibre1"> </p>

  <p class="calibre1">Selamlar ve Şükranlar</p>

  <p class="calibre1"> </p>

  <p class="calibre1">1.Ko.1: 1-3 Tanrı'nın isteğiyle Mesih İsa'nın elçisi olmaya çağrılan ben Pavlus ve</p>

  <p class="calibre1">kardeşimiz Sostenis'ten Tanrı'nın Korint'teki kilisesine selam! Mesih İsa'da</p>

  <p class="calibre1">kutsal kılınmış, kutsal olmaya çağrılmış olan sizlere ve hepimizin Rabbi İsa</p>

  <p class="calibre1">Mesih'in adını her yerde anan herkese Babamız Tanrı'dan ve Rab İsa Mesih'ten</p>

  <p class="calibre1">lütuf ve esenlik olsun.</p>

  <p class="calibre1"> </p>

  <p class="calibre1">1.Ko.1: 4 Tanrı'nın Mesih İsa'da size bağışladığı lütuftan ötürü sizin için her zaman</p>

  <p class="calibre1">Tanrım'a şükrediyorum.</p>

  <p class="calibre1"> </p>

  <p class="calibre1">1.Ko.1: 5-6 Mesih'le ilgili tanıklığımız sizde pekiştiği gibi Mesih'te her bakımdan</p>

  <p class="calibre1">-her tür söz ve bilgi bakımından- zenginleştiniz.</p>

  <p class="calibre1"> </p>

  <p class="calibre1">1.Ko.1: 7 Şöyle ki, Rabbimiz İsa Mesih'in görünmesini beklerken hiçbir ruhsal</p>

  <p class="calibre1">armağandan yoksun değilsiniz.</p>

  <p class="calibre1"> </p>

  <p class="calibre1">1.Ko.1: 8 Rabbimiz İsa Mesih kendi gününde kusursuz olmanız için sizi sonuna dek</p>

  <p class="calibre1">pekiştirecektir.</p>

  <p class="calibre1"> </p>

  <p class="calibre1">1.Ko.1: 9 Sizleri Oğlu Rabbimiz İsa Mesih'le paydaşlığa çağıran Tanrı güvenilirdir.</p>

  <p class="calibre1"> </p>

  <p class="calibre1">İnanlılar Topluluğunda Bölünmeler</p>

  <p class="calibre1"> </p>

  <p class="calibre1">1.Ko.1: 10 Kardeşler, Rabbimiz İsa Mesih'in adıyla yalvarıyorum: Hepiniz uyum içinde olun, aranızda bölünmeler olmadan aynı düşünce ve görüşte birleşin.</p>

  <p class="calibre1"> </p>

  <p class="calibre1">1.Ko.1: 11 Kardeşlerim, Kloi'nin ev halkından aranızda çekişmeler olduğunu öğrendim.</p>

  <p class="calibre1"> </p>

  <p class="calibre1">1.Ko.1: 12 Şunu demek istiyorum: Her biriniz, "Ben Pavlus yanlısıyım", "Ben Apollos yanlısıyım", "Ben Kefas yanlısıyım" ya da "Ben Mesih yanlısıyım" diyormuş.</p>

  <p class="calibre1"> </p>

  <p class="calibre1">1.Ko.1: 13 Mesih bölündü mü? Sizin için çarmıha gerilen Pavlus muydu? Pavlus'un adıyla mı vaftiz edildiniz?</p>

  <p class="calibre1"> </p>

  <p class="calibre1">1.Ko.1: 14-15 Hiç kimse benim adımla vaftiz edildiğinizi söylemesin diye Krispus'la</p>

  <p class="calibre1">Gayus'tan başka hiçbirinizi vaftiz etmediğim için Tanrı'ya şükrediyorum.</p>

  <p class="calibre1"> </p>

  <p class="calibre1">1.Ko.1: 16 Evet, bir de İstefanas'ın ev halkını vaftiz ettim; bunun dışında kimseyi</p>

  <p class="calibre1">vaftiz ettiğimi anımsamıyorum.</p>

  <p class="calibre1"> </p>

  <p class="calibre1">1.Ko.1: 17 Çünkü Mesih beni vaftiz etmeye değil, Mesih'in çarmıhtaki ölümü boşa</p>

  <p class="calibre1">gitmesin diye, bilgece sözlere dayanmaksızın Müjde'yi yaymaya gönderdi.</p>

  <p class="calibre1"> </p>

  <p class="calibre1">Mesih: Tanrı'nın Gücü ve Bilgeliği</p>

  <p class="calibre1"> </p>

  <p class="calibre1">1.Ko.1: 18 Çarmıhla ilgili bildiri mahva gidenler için saçmalık, biz kurtulmakta</p>

  <p class="calibre1">olanlar içinse Tanrı gücüdür.</p>

  <p class="calibre1"> </p>

  <p class="calibre1">1.Ko.1: 19 Nitekim şöyle yazılmıştır:</p>

  <p class="calibre1">"Bilgelerin bilgeliğini yok edeceğim,</p>

  <p class="calibre1">Akıllıların aklını boşa çıkaracağım."</p>

  <p class="calibre1"> </p>

  <p class="calibre1">1.Ko.1: 20 Hani nerede bilge kişi? Din bilgini nerede? Nerede bu çağın hünerli</p>

  <p class="calibre1">tartışmacısı? Tanrı dünya bilgeliğinin saçma olduğunu göstermedi mi?</p>

  <p class="calibre1"> </p>

  <p class="calibre1">1.Ko.1: 21 Mademki dünya Tanrı'nın bilgeliği uyarınca Tanrı'yı kendi bilgeliğiyle</p>

  <p class="calibre1">tanımadı, Tanrı iman edenleri saçma sayılan bildiriyle kurtarmaya razı oldu.</p>

  <p class="calibre1"> </p>

  <p class="calibre1">1.Ko.1: 22 Yahudiler doğaüstü belirtiler ister, Grekler'se bilgelik arar.</p>

  <p class="calibre1"> </p>

  <p class="calibre1">1.Ko.1: 23 Ama biz çarmıha gerilmiş Mesih'i duyuruyoruz. Yahudiler bunu yüzkarası, öteki uluslar da saçmalık sayarlar.</p>

  <p class="calibre1"> </p>

  <p class="calibre1">1.Ko.1: 24 Oysa Mesih, çağrılmış olanlar için -ister Yahudi ister Grek olsun-</p>

  <p class="calibre1">Tanrı'nın gücü ve Tanrı'nın bilgeliğidir.</p>

  <p class="calibre1"> </p>

  <p class="calibre1">1.Ko.1: 25 Çünkü Tanrı'nın "saçmalığı" insan bilgeliğinden daha üstün, Tanrı'nın</p>

  <p class="calibre1">"zayıflığı" insan gücünden daha güçlüdür.</p>

  <p class="calibre1"> </p>

  <p class="calibre1">1.Ko.1: 26 Kardeşlerim, aldığınız çağrıyı düşünün. Birçoğunuz insan ölçülerine göre</p>

  <p class="calibre1">bilge, güçlü ya da soylu kişiler değildiniz.</p>

  <p class="calibre1"> </p>

  <p class="calibre1">1.Ko.1: 27 Ne var ki, Tanrı bilgeleri utandırmak için dünyanın saçma saydıklarını,</p>

  <p class="calibre1">güçlüleri utandırmak için de dünyanın zayıf saydıklarını seçti.</p>

  <p class="calibre1"> </p>

  <p class="calibre1">1.Ko.1: 28 Dünyanın önemli gördüklerini hiçe indirmek için dünyanın önemsiz, soysuz, değersiz gördüklerini seçti.</p>

  <p class="calibre1"> </p>

  <p class="calibre1">1.Ko.1: 29 Öyle ki, Tanrı'nın önünde hiç kimse övünemesin.</p>

  <p class="calibre1"> </p>

  <p class="calibre1">1.Ko.1: 30 Ama siz Tanrı sayesinde Mesih İsa'dasınız. O bizim için tanrısal bilgelik,</p>

  <p class="calibre1">doğruluk, kutsallık ve kurtuluş oldu.</p>

  <p class="calibre1"> </p>

  <p class="calibre1">1.Ko.1: 31 Bunun için yazılmış olduğu gibi, "Övünen, Rab'le övünsün."</p>

  <p class="calibre1"> </p>

  <p class="calibre1">BÖLÜM 2</p>

  <p class="calibre1"> </p>

  <p class="calibre1">Çarmıha Gerilmiş Mesih'i Tanıtmak</p>

  <p class="calibre1"> </p>

  <p class="calibre1">1.Ko.2: 1 Kardeşler, Tanrı'yla ilgili bildiriyi duyurmak için size geldiğimde, söz</p>

  <p class="calibre1">ustalığıyla ya da üstün bilgelikle gelmedim.</p>

  <p class="calibre1"> </p>

  <p class="calibre1">1.Ko.2: 2 Aranızdayken, İsa Mesih'ten ve O'nun çarmıha gerilişinden başka hiçbir şey bilmemeye kararlıydım.</p>

  <p class="calibre1"> </p>

  <p class="calibre1">1.Ko.2: 3 Size zayıflık ve korku içinde geldim, tir tir titriyordum!</p>

  <p class="calibre1"> </p>

  <p class="calibre1">1.Ko.2: 4 Sözüm ve bildirim, insan bilgeliğinin ikna edici sözlerine değil, Ruh'un</p>

  <p class="calibre1">kanıtlayıcı gücüne dayanıyordu.</p>

  <p class="calibre1"> </p>

  <p class="calibre1">1.Ko.2: 5 Öyle ki, imanınız insan bilgeliğine değil, Tanrı gücüne dayansın.</p>

  <p class="calibre1"> </p>

  <p class="calibre1">Tanrı'nın Bilgeliği</p>

  <p class="calibre1"> </p>

  <p class="calibre1">1.Ko.2: 6 Gerçi olgun kişiler arasında bilgece sözler söylüyoruz; ama bu bilgelik ne</p>

  <p class="calibre1">şimdiki çağın, ne de bu çağın gelip geçici önderlerinin bilgeliğidir.</p>

  <p class="calibre1"> </p>

  <p class="calibre1">1.Ko.2: 7-8 Tanrı'nın saklı bilgeliğinden gizemli biçimde söz ediyoruz. Zamanın</p>

  <p class="calibre1">başlangıcından önce Tanrı'nın bizim yüceliğimiz için belirlediği bu bilgeliği bu</p>

  <p class="calibre1">çağın önderlerinden hiçbiri anlamadı. Anlasalardı yüce Rab'bi çarmıha germezlerdi.</p>

  <p class="calibre1"> </p>

  <p class="calibre1">1.Ko.2: 9 Yazılmış olduğu gibi,</p>

  <p class="calibre1">"Tanrı'nın kendisini sevenler için hazırladıklarını</p>

  <p class="calibre1">Hiçbir göz görmedi,</p>

  <p class="calibre1">Hiçbir kulak duymadı,</p>

  <p class="calibre1">Hiçbir insan yüreği kavramadı."</p>

  <p class="calibre1"> </p>

  <p class="calibre1">1.Ko.2: 10 Oysa Tanrı Ruh aracılığıyla bunları bize açıkladı. Çünkü Ruh her şeyi,</p>

  <p class="calibre1">Tanrı'nın derin düşüncelerini bile araştırır.</p>

  <p class="calibre1"> </p>

  <p class="calibre1">1.Ko.2: 11 İnsanın düşüncelerini, insanın içindeki ruhundan başka kim bilebilir? Bunun gibi, Tanrı'nın düşüncelerini de Tanrı'nın Ruhu'ndan başkası bilemez.</p>

  <p class="calibre1"> </p>

  <p class="calibre1">1.Ko.2: 12 Tanrı'nın bize lütfettiklerini bilelim diye, bu dünyanın ruhunu değil,</p>

  <p class="calibre1">Tanrı'dan gelen Ruh'u aldık.</p>

  <p class="calibre1"> </p>

  <p class="calibre1">1.Ko.2: 13 Ruhsal kişilere ruhsal gerçekleri açıklarken, Tanrı'nın lütfettiklerini</p>

  <p class="calibre1">insan bilgeliğinin öğrettiği sözlerle değil, Ruh'un öğrettiği sözlerle bildiririz.</p>

  <p class="calibre1"> </p>

  <p class="calibre1">1.Ko.2: 14 Doğal kişi, Tanrı'nın Ruhu'yla ilgili gerçekleri kabul etmez. Çünkü bunlar</p>

  <p class="calibre1">ona saçma gelir, ruhça değerlendirildikleri için bunları anlayamaz.</p>

  <p class="calibre1"> </p>

  <p class="calibre1">1.Ko.2: 15 Ruhsal kişi her konuda yargı yürütebilir, ama kimse onun hakkında yargı</p>

  <p class="calibre1">yürütemez.</p>

  <p class="calibre1"> </p>

  <p class="calibre1">1.Ko.2: 16 "Rab'bin düşüncesini kim bildi ki,</p>

  <p class="calibre1">O'na öğüt verebilsin?"</p>

  <p class="calibre1">Oysa biz Mesih'in düşüncesine sahibiz.</p>

  <p class="calibre1"> </p>

  <p class="calibre1">BÖLÜM 3</p>

  <p class="calibre1"> </p>

  <p class="calibre1">Toplulukta Uyum</p>

  <p class="calibre1"> </p>

  <p class="calibre1">1.Ko.3: 1 Kardeşler, ben sizinle ruhsal kişilerle konuşur gibi konuşamadım. Benliğe</p>

  <p class="calibre1">uyanlarla, Mesih'te henüz bebeklik çağında olanlarla konuşur gibi konuştum.</p>

  <p class="calibre1"> </p>

  <p class="calibre1">1.Ko.3: 2 Size süt verdim, katı yiyecek değil. Çünkü katı yiyeceği henüz</p>

  <p class="calibre1">yiyemiyordunuz. Şimdi bile yiyemezsiniz.</p>

  <p class="calibre1"> </p>

  <p class="calibre1">1.Ko.3: 3 Çünkü hâlâ benliğe uyuyorsunuz. Aranızda kıskançlık ve çekişme olması,</p>

  <p class="calibre1">benliğe uyduğunuzu, öbür insanlar gibi yaşadığınızı göstermiyor mu?</p>

  <p class="calibre1"> </p>

  <p class="calibre1">1.Ko.3: 4 Biriniz, "Ben Pavlus yanlısıyım", ötekiniz, "Ben Apollos yanlısıyım"</p>

  <p class="calibre1">diyorsa, öbür insanlardan ne farkınız kalır?</p>

  <p class="calibre1"> </p>

  <p class="calibre1">1.Ko.3: 5 Apollos kim, Pavlus kim? İman etmenize aracı olmuş hizmetkârlardır. Rab her birimize bir görev vermiştir.</p>

  <p class="calibre1"> </p>

  <p class="calibre1">1.Ko.3: 6 Tohumu ben ektim, Apollos suladı. Ama Tanrı büyüttü.</p>

  <p class="calibre1"> </p>

  <p class="calibre1">1.Ko.3: 7 Önemli olan, eken ya da sulayan değil, ekileni büyüten Tanrı'dır.</p>

  <p class="calibre1"> </p>

  <p class="calibre1">1.Ko.3: 8 Ekenle sulayanın değeri birdir. Her biri kendi emeğinin karşılığını</p>

  <p class="calibre1">alacaktır.</p>

  <p class="calibre1"> </p>

  <p class="calibre1">1.Ko.3: 9 Biz Tanrı'nın emektaşlarıyız. Sizler de Tanrı'nın tarlası, Tanrı'nın</p>

  <p class="calibre1">binasısınız.</p>

  <p class="calibre1"> </p>

  <p class="calibre1">1.Ko.3: 10 Tanrı'nın bana lütfettiği görev uyarınca bilge bir mimar gibi temel attım,</p>

  <p class="calibre1">başkaları da bu temel üzerine inşa ediyor. Herkes nasıl inşa ettiğine dikkat</p>

  <p class="calibre1">etsin.</p>

  <p class="calibre1"> </p>

  <p class="calibre1">1.Ko.3: 11 Çünkü hiç kimse atılan temelden, yani İsa Mesih'ten başka bir temel atamaz.</p>

  <p class="calibre1"> </p>

  <p class="calibre1">1.Ko.3: 12 Bu temel üzerine kimi altın, gümüş ya da değerli taşlarla, kimi de tahta,</p>

  <p class="calibre1">ot ya da kamışla inşa edecek.</p>

  <p class="calibre1"> </p>

  <p class="calibre1">1.Ko.3: 13 Herkesin yaptığı iş belli olacak, yargı günü ortaya çıkacak. Herkesin işi</p>

  <p class="calibre1">ateşle açığa vurulacak. Ateş her işin niteliğini sınayacak.</p>

  <p class="calibre1"> </p>

  <p class="calibre1">1.Ko.3: 14 Bir kimsenin inşa ettikleri ateşe dayanırsa, o kimse ödülünü alacak.</p>

  <p class="calibre1"> </p>

  <p class="calibre1">1.Ko.3: 15 Yaptıkları yanarsa, zarar edecek. Kendisi kurtulacak, ama ateşten geçmiş</p>

  <p class="calibre1">gibi olacaktır.</p>

  <p class="calibre1"> </p>

  <p class="calibre1">1.Ko.3: 16 Tanrı'nın tapınağı olduğunuzu, Tanrı'nın Ruhu'nun sizde yaşadığını bilmiyor musunuz?</p>

  <p class="calibre1"> </p>

  <p class="calibre1">1.Ko.3: 17 Kim Tanrı'nın tapınağını yıkarsa, Tanrı da onu yıkacak. Çünkü Tanrı'nın</p>

  <p class="calibre1">tapınağı kutsaldır ve o tapınak sizsiniz.</p>

  <p class="calibre1"> </p>

  <p class="calibre1">1.Ko.3: 18 Kimse kendini aldatmasın. Aranızdan biri bu çağın ölçülerine göre kendini bilge sanıyorsa, bilge olmak için "akılsız" olsun!</p>

  <p class="calibre1"> </p>

  <p class="calibre1">1.Ko.3: 19 Çünkü bu dünyanın bilgeliği Tanrı'nın gözünde akılsızlıktır. Yazılmış</p>

  <p class="calibre1">olduğu gibi, "O, bilgeleri kurnazlıklarında yakalar."</p>

  <p class="calibre1"> </p>

  <p class="calibre1">1.Ko.3: 20 Yine, "Rab bilgelerin düşüncelerinin boş olduğunu bilir" diye yazılmıştır.</p>

  <p class="calibre1"> </p>

  <p class="calibre1">1.Ko.3: 21 Bu nedenle hiç kimse insanlarla övünmesin. Çünkü her şey sizindir.</p>

  <p class="calibre1"> </p>

  <p class="calibre1">1.Ko.3: 22 Pavlus, Apollos, Kefas , dünya, yaşam ve ölüm, şimdiki ve gelecek zaman, her şey sizindir.</p>

  <p class="calibre1"> </p>

  <p class="calibre1">1.Ko.3: 23 Siz Mesih'insiniz, Mesih de Tanrı'nındır.</p>

  <p class="calibre1"> </p>

  <p class="calibre1">BÖLÜM 4</p>

  <p class="calibre1"> </p>

  <p class="calibre1">Mesih'in Elçileri</p>

  <p class="calibre1"> </p>

  <p class="calibre1">1.Ko.4: 1 Böylece insanlar bizi Mesih'in hizmetkârları ve Tanrı'nın sırlarının</p>

  <p class="calibre1">kâhyaları saysın.</p>

  <p class="calibre1"> </p>

  <p class="calibre1">1.Ko.4: 2 Kâhyada aranan başlıca nitelik güvenilir olmasıdır.</p>

  <p class="calibre1"> </p>

  <p class="calibre1">1.Ko.4: 3 Sizin tarafınızdan ya da olağan bir mahkeme tarafından yargılanırsam hiç</p>

  <p class="calibre1">aldırmam. Kendi kendimi de yargılamıyorum.</p>

  <p class="calibre1"> </p>

  <p class="calibre1">1.Ko.4: 4 Kendimde bir kusur görmüyorum. Ama bu beni aklamaz. Beni yargılayan Rab'dir.</p>

  <p class="calibre1"> </p>

  <p class="calibre1">1.Ko.4: 5 Bu nedenle, belirlenen zamandan önce hiçbir şeyi yargılamayın. Rab'bin</p>

  <p class="calibre1">gelişini bekleyin. O, karanlığın gizlediklerini aydınlığa çıkaracak, yüreklerdeki</p>

  <p class="calibre1">amaçları açığa vuracaktır. O zaman herkes Tanrı'dan payına düşen övgüyü</p>

  <p class="calibre1">alacaktır.</p>

  <p class="calibre1"> </p>

  <p class="calibre1">1.Ko.4: 6 Kardeşler, bizden örnek alarak, "Yazılmış olanın dışına çıkmayın" sözünün anlamını öğrenmeniz için bu ilkeleri sizin yararınıza kendime ve Apollos'a</p>

  <p class="calibre1">uyguladım. Öyle ki, hiç kimse biriyle övünüp bir başkasını hor görmesin.</p>

  <p class="calibre1"> </p>

  <p class="calibre1">1.Ko.4: 7 Seni başkasından üstün kılan kim? Tanrı'dan almadığın neyin var ki? Madem aldın, niçin almamış gibi övünüyorsun?</p>

  <p class="calibre1"> </p>

  <p class="calibre1">1.Ko.4: 8 Zaten tok ve zenginsiniz! Biz olmadan krallar olmuşsunuz! Keşke gerçekten krallar olsaydınız da, biz de sizinle birlikte krallık etseydik!</p>

  <p class="calibre1"> </p>

  <p class="calibre1">1.Ko.4: 9 Kanımca Tanrı biz elçileri, en geriden gelen ölüm hükümlüleri gibi gözler</p>

  <p class="calibre1">önüne serdi. Hem melekler hem insanlar için, bütün evren için seyirlik oyun</p>

  <p class="calibre1">olduk.</p>

  <p class="calibre1"> </p>

  <p class="calibre1">1.Ko.4: 10 Biz Mesih uğruna akılsızız, ama siz Mesih'te akıllısınız! Biz zayıfız, siz</p>

  <p class="calibre1">güçlüsünüz! Siz saygıdeğer kişilersiniz, bizse değersiziz!</p>

  <p class="calibre1"> </p>

  <p class="calibre1">1.Ko.4: 11 Şu ana dek aç, susuz, çıplağız. Dövülüyoruz, barınacak yerimiz yok.</p>

  <p class="calibre1"> </p>

  <p class="calibre1">1.Ko.4: 12 Kendi ellerimizle çalışıp emek veriyoruz. Bize sövenlere iyilik diliyoruz,</p>

  <p class="calibre1">zulmedilince sabrediyoruz.</p>

  <p class="calibre1"> </p>

  <p class="calibre1">1.Ko.4: 13 İftiraya uğrayınca tatlılıkla karşılık veriyoruz. Şu ana dek adeta dünyanın</p>

  <p class="calibre1">süprüntüsü, her şeyin döküntüsü olduk.</p>

  <p class="calibre1"> </p>

  <p class="calibre1">1.Ko.4: 14 Bunları sizi utandırmak için değil, siz sevgili çocuklarımı uyarmak için</p>

  <p class="calibre1">yazıyorum.</p>

  <p class="calibre1"> </p>

  <p class="calibre1">1.Ko.4: 15 Çünkü Mesih'in yolunda sayısız eğiticiniz olsa da çok sayıda babanız</p>

  <p class="calibre1">yoktur. Size Müjde'yi ulaştırmakla Mesih İsa'da manevi babanız oldum.</p>

  <p class="calibre1"> </p>

  <p class="calibre1">1.Ko.4: 16 Bu nedenle beni örnek almaya çağırıyorum sizi.</p>

  <p class="calibre1"> </p>

  <p class="calibre1">1.Ko.4: 17 Rab'be sadık olan sevgili çocuğum Timoteos'u bu amaçla size gönderiyorum. Her yerde, her kilisede öğrettiğim ve Mesih'te izlediğim yolları o size anımsatacaktır.</p>

  <p class="calibre1"> </p>

  <p class="calibre1">1.Ko.4: 18 Bazılarınız yanınıza gelmeyeceğimi sanarak küstahlaşıyor.</p>

  <p class="calibre1"> </p>

  <p class="calibre1">1.Ko.4: 19 Ama Rab dilerse yakında yanınıza geleceğim. O zaman bu küstahların</p>

  <p class="calibre1">söylediklerini değil, güçlerinin ne olduğunu öğreneceğim.</p>

  <p class="calibre1"> </p>

  <p class="calibre1">1.Ko.4: 20 Çünkü Tanrı'nın Egemenliği lafta değil, güçtedir.</p>

  <p class="calibre1"> </p>

  <p class="calibre1">1.Ko.4: 21 Ne istiyorsunuz? Size sopayla mı geleyim, yoksa sevgi ve yumuşak bir ruhla mı?</p>

  <p class="calibre1"> </p>

  <p class="calibre1">BÖLÜM 5</p>

  <p class="calibre1"> </p>

  <p class="calibre1">Topluluğa Düzen Verin</p>

  <p class="calibre1"> </p>

  <p class="calibre1">1.Ko.5: 1 Aranızda fuhuş olduğu söyleniyor, üstelik putperestler arasında bile</p>

  <p class="calibre1">rastlanmayan türden bir fuhuş! Biri babasının karısını almış.</p>

  <p class="calibre1"> </p>

  <p class="calibre1">1.Ko.5: 2 Siz hâlâ böbürleniyorsunuz! Oysa yas tutup bu işi yapanı aranızdan atmanız gerekmez miydi?</p>

  <p class="calibre1"> </p>

  <p class="calibre1">1.Ko.5: 3-5 Bedence olmasa da ruhça aranızdayım. Bu suçu işleyeni, aranızdaymışım gibi Rabbimiz İsa'nın adıyla zaten yargılamış bulunuyorum. Ben ruhça aranızdayken Rabbimiz İsa'nın gücüyle toplandığınız zaman, bedeninin yok olması için bu adamı Şeytan'a teslim edin ki, Rab İsa'nın gününde ruhu kurtulabilsin.</p>

  <p class="calibre1"> </p>

  <p class="calibre1">1.Ko.5: 6 Övünmeniz yersizdir. Azıcık mayanın bütün hamuru kabarttığını bilmiyor</p>

  <p class="calibre1">musunuz?</p>

  <p class="calibre1"> </p>

  <p class="calibre1">1.Ko.5: 7 Yeni bir hamur olabilmek için eski mayadan arınıp temizlenin. Zaten</p>

  <p class="calibre1">mayasızsınız. Çünkü Fısıh kuzumuz Mesih kurban edildi.</p>

  <p class="calibre1"> </p>

  <p class="calibre1">1.Ko.5: 8 Bunun için eski mayayla -kin ve kötülük mayasıyla- değil, içtenliğin ve</p>

  <p class="calibre1">dürüstlüğün mayasız ekmeğiyle bayram edelim.</p>

  <p class="calibre1"> </p>

  <p class="calibre1">1.Ko.5: 9 Mektubumda size fuhuş yapanlarla arkadaşlık etmemenizi yazdım.</p>

  <p class="calibre1"> </p>

  <p class="calibre1">1.Ko.5: 10 Kuşkusuz dünyadaki ahlaksızları, açgözlüleri, soyguncuları ya da</p>

  <p class="calibre1">putperestleri demek istemedim. Öyle olsaydı, dünyadan ayrılmak zorunda</p>

  <p class="calibre1">kalırdınız!</p>

  <p class="calibre1"> </p>

  <p class="calibre1">1.Ko.5: 11 Ama şimdi size şunu yazıyorum: Kardeş diye bilinirken fuhuş yapan, açgözlü, putperest, sövücü, ayyaş ya da soyguncu olanla arkadaşlık etmeyin, böyle biriyle yemek bile yemeyin.</p>

  <p class="calibre1"> </p>

  <p class="calibre1">1.Ko.5: 12 İnanlılar topluluğunun dışındakileri yargılamaya benim ne hakkım var? Sizin de yargılamanız gereken kişiler topluluğun içindekiler değil mi?</p>

  <p class="calibre1"> </p>

  <p class="calibre1">1.Ko.5: 13 Topluluğun dışında kalanları Tanrı yargılar. "Kötü adamı aranızdan kovun!"</p>

  <p class="calibre1"> </p>

  <p class="calibre1">BÖLÜM 6</p>

  <p class="calibre1"> </p>

  <p class="calibre1">Davalar Konusu</p>

  <p class="calibre1"> </p>

  <p class="calibre1">1.Ko.6: 1 Sizden birinin öbürüne karşı bir davası varsa kutsallar önünde değil de,</p>

  <p class="calibre1">imansızlar önünde yargılanmaya cesaret eder mi?</p>

  <p class="calibre1"> </p>

  <p class="calibre1">1.Ko.6: 2 Kutsalların dünyayı yargılayacağını bilmiyor musunuz? Madem dünyayı</p>

  <p class="calibre1">yargılayacaksınız, böyle önemsiz davaları görmeye yeterli değil misiniz?</p>

  <p class="calibre1"> </p>

  <p class="calibre1">1.Ko.6: 3 Bu yaşamla ilgili davalar bir yana, melekleri bile yargılayacağımızı</p>

  <p class="calibre1">bilmiyor musunuz?</p>

  <p class="calibre1"> </p>

  <p class="calibre1">1.Ko.6: 4 Bu yaşamla ilgili davalarınız olduğunda, inanlılar topluluğunda en önemsiz sayılanları mı yargıç atıyorsunuz ?</p>

  <p class="calibre1"> </p>

  <p class="calibre1">1.Ko.6: 5 Sizi utandırmak için söylüyorum bunu. Kardeşler arasındaki davalarda</p>

  <p class="calibre1">yargıçlık edecek kadar bilge biri yok mu aranızda?</p>

  <p class="calibre1"> </p>

  <p class="calibre1">1.Ko.6: 6 Kardeş kardeşe karşı dava açıyor, üstelik imansızlar önünde!</p>

  <p class="calibre1"> </p>

  <p class="calibre1">1.Ko.6: 7 Aslında birbirinizden davacı olmanız bile sizin için düpedüz yenilgidir.</p>

  <p class="calibre1">Haksızlığa uğrasanız daha iyi olmaz mı? Dolandırılsanız daha iyi olmaz mı?</p>

  <p class="calibre1"> </p>

  <p class="calibre1">1.Ko.6: 8 Bunun yerine, siz kendiniz haksızlık edip başkasını dolandırıyorsunuz.</p>

  <p class="calibre1">Üstelik bunu kardeşlerinize yapıyorsunuz.</p>

  <p class="calibre1"> </p>

  <p class="calibre1">1.Ko.6: 9-10 Günahkârların , Tanrı Egemenliği'ni miras almayacağını bilmiyor</p>

  <p class="calibre1">musunuz? Aldanmayın! Ne fuhuş yapanlar Tanrı'nın Egemenliği'ni miras alacaktır,</p>

  <p class="calibre1">ne puta tapanlar, ne zina edenler, ne oğlanlar, ne oğlancılar, ne hırsızlar, ne</p>

  <p class="calibre1">açgözlüler, ne ayyaşlar, ne sövücüler, ne de soyguncular.</p>

  <p class="calibre1"> </p>

  <p class="calibre1">1.Ko.6: 11 Bazılarınız böyleydiniz; ama yıkandınız, kutsal kılındınız, Rab İsa Mesih</p>

  <p class="calibre1">adıyla ve Tanrımız'ın Ruhu aracılığıyla aklandınız.</p>

  <p class="calibre1"> </p>

  <p class="calibre1">Fuhuştan Kaçının</p>

  <p class="calibre1"> </p>

  <p class="calibre1">1.Ko.6: 12 "Bana her şey serbest" diyorsunuz, ama her şey yararlı değildir. "Bana her şey serbest" diyorsunuz, ama hiçbir şeyin tutsağı olmayacağım.</p>

  <p class="calibre1"> </p>

  <p class="calibre1">1.Ko.6: 13 "Yemek mide için, mide de yemek içindir" diyorsunuz, ama Tanrı hem mideyi hem de yemeği ortadan kaldıracaktır. Beden fuhuş için değil, Rab içindir. Rab de beden içindir.</p>

  <p class="calibre1"> </p>

  <p class="calibre1">1.Ko.6: 14 Rab'bi dirilten Tanrı, kudretiyle bizi de diriltecek.</p>

  <p class="calibre1"> </p>

  <p class="calibre1">1.Ko.6: 15 Bedenlerinizin Mesih'in üyeleri olduğunu bilmiyor musunuz? Mesih'in</p>

  <p class="calibre1">üyelerini alıp bir fahişenin üyeleri mi yapayım? Asla!</p>

  <p class="calibre1"> </p>

  <p class="calibre1">1.Ko.6: 16 Yoksa fahişeyle birleşenin, onunla tek beden olduğunu bilmiyor musunuz? Çünkü "İkisi tek beden olacak" deniyor.</p>

  <p class="calibre1"> </p>

  <p class="calibre1">1.Ko.6: 17 Rab'le birleşen kişiyse O'nunla tek ruh olur.</p>

  <p class="calibre1"> </p>

  <p class="calibre1">1.Ko.6: 18 Fuhuştan kaçının. İnsanın işlediği bütün öbür günahlar bedenin dışındadır; ama fuhuş yapan, kendi bedenine karşı günah işler.</p>

  <p class="calibre1"> </p>

  <p class="calibre1">1.Ko.6: 19 Bedeninizin, Tanrı'dan aldığınız ve içinizdeki Kutsal Ruh'un tapınağı</p>

  <p class="calibre1">olduğunu bilmiyor musunuz? Kendinize ait değilsiniz.</p>

  <p class="calibre1"> </p>

  <p class="calibre1">1.Ko.6: 20 Bir bedel karşılığı satın alındınız; onun için Tanrı'yı bedeninizde</p>

  <p class="calibre1">yüceltin.</p>

  <p class="calibre1"> </p>

  <p class="calibre1">BÖLÜM 7</p>

  <p class="calibre1"> </p>

  <p class="calibre1">Evlilik Konusu</p>

  <p class="calibre1"> </p>

  <p class="calibre1">1.Ko.7: 1 Şimdi bana yazdığınız konulara gelelim: "Erkeğin kadına dokunmaması iyidir" diyorsunuz.</p>

  <p class="calibre1"> </p>

  <p class="calibre1">1.Ko.7: 2 Ama fuhuştan ötürü her erkek karısıyla, her kadın da kocasıyla yaşasın.</p>

  <p class="calibre1"> </p>

  <p class="calibre1">1.Ko.7: 3 Erkek karısına, kadın da kocasına hakkını versin.</p>

  <p class="calibre1"> </p>

  <p class="calibre1">1.Ko.7: 4 Kadının bedeni kendisine değil, kocasına aittir. Bunun gibi, erkeğin bedeni</p>

  <p class="calibre1">de kendisine değil, karısına aittir.</p>

  <p class="calibre1"> </p>

  <p class="calibre1">1.Ko.7: 5 Geçici bir süre için anlaşıp kendinizi duaya vermekten başka bir nedenle</p>

  <p class="calibre1">birbirinizi mahrum etmeyin. Sonra yine birleşin ki, kendinizi denetleyemediğiniz</p>

  <p class="calibre1">için Şeytan sizi ayartmasın.</p>

  <p class="calibre1"> </p>

  <p class="calibre1">1.Ko.7: 6 Bunu bir buyruk olarak değil, bir uzlaşma yolu olarak söylüyorum.</p>

  <p class="calibre1"> </p>

  <p class="calibre1">1.Ko.7: 7 Herkesin benim gibi olmasını dilerdim. Ama herkesin Tanrı'dan aldığı ruhsal bir armağanı vardır; kiminin şöyle, kiminin böyle.</p>

  <p class="calibre1"> </p>

  <p class="calibre1">1.Ko.7: 8 Yine de evli olmayanlarla dul kadınlara şunu söyleyeyim: Benim gibi kalsalar kendileri için iyi olur.</p>

  <p class="calibre1"> </p>

  <p class="calibre1">1.Ko.7: 9 Ama kendilerini denetleyemiyorlarsa, evlensinler. Çünkü için için</p>

  <p class="calibre1">yanmaktansa evlenmek daha iyidir.</p>

  <p class="calibre1"> </p>

  <p class="calibre1">1.Ko.7: 10 Evlilereyse şunu buyuruyorum, daha doğrusu Rab buyuruyor: Kadın kocasından ayrılmasın.</p>

  <p class="calibre1"> </p>

  <p class="calibre1">1.Ko.7: 11 Ayrılırsa evlenmesin, ya da kocasıyla barışsın. Erkek de karısını</p>

  <p class="calibre1">boşamasın.</p>

  <p class="calibre1"> </p>

  <p class="calibre1">1.Ko.7: 12 Geri kalanlara Rab değil, ben söylüyorum: Eğer bir kardeşin karısı iman</p>

  <p class="calibre1">etmemişse ama kendisiyle yaşamaya razıysa, onu boşamasın.</p>

  <p class="calibre1"> </p>

  <p class="calibre1">1.Ko.7: 13 Bir kadının kocası iman etmemişse ama kendisiyle yaşamaya razıysa, kadın onu boşamasın.</p>

  <p class="calibre1"> </p>

  <p class="calibre1">1.Ko.7: 14 Çünkü iman etmemiş koca karısı aracılığıyla, iman etmemiş kadın da imanlı kocası aracılığıyla kutsanır. Yoksa çocuklarınız murdar olurdu. Ama şimdi</p>

  <p class="calibre1">kutsaldırlar.</p>

  <p class="calibre1"> </p>

  <p class="calibre1">1.Ko.7: 15 İman etmeyen ayrılırsa ayrılsın. Kardeş ya da kızkardeş böyle durumlarda</p>

  <p class="calibre1">özgürdür. Tanrı sizi barış içinde yaşamaya çağırdı.</p>

  <p class="calibre1"> </p>

  <p class="calibre1">1.Ko.7: 16 Ey kadın, kocanı kurtarıp kurtaramayacağını nereden biliyorsun? Ey erkek, karını kurtarıp kurtaramayacağını nereden biliyorsun?</p>

  <p class="calibre1"> </p>

  <p class="calibre1">Aldığınız Çağrıya Göre Yaşayın</p>

  <p class="calibre1"> </p>

  <p class="calibre1">1.Ko.7: 17 Ancak herkes Rab'bin kendisi için belirlediği duruma uygun biçimde,</p>

  <p class="calibre1">Tanrı'dan aldığı çağrıya göre yaşasın. Bunu bütün kiliselere buyuruyorum.</p>

  <p class="calibre1"> </p>

  <p class="calibre1">1.Ko.7: 18 Biri sünnetliyken mi çağrıldı, sünnetsiz olmasın. Bir başkası sünnetsizken</p>

  <p class="calibre1">mi çağrıldı, sünnet olmasın.</p>

  <p class="calibre1"> </p>

  <p class="calibre1">1.Ko.7: 19 Sünnetli olup olmamak önemli değildir. Önemli olan, Tanrı'nın buyruklarını yerine getirmektir.</p>

  <p class="calibre1"> </p>

  <p class="calibre1">1.Ko.7: 20 Herkes ne durumda çağrıldıysa, o durumda kalsın.</p>

  <p class="calibre1"> </p>

  <p class="calibre1">1.Ko.7: 21 Köleyken mi çağrıldın, üzülme. Ama özgür olabilirsen, fırsatı kaçırma!</p>

  <p class="calibre1"> </p>

  <p class="calibre1">1.Ko.7: 22 Çünkü Rab'bin çağrısını aldığı zaman köle olan kimse, şimdi Rab'bin</p>

  <p class="calibre1">özgürüdür. Özgürken çağrılan kişi de Mesih'in kölesidir.</p>

  <p class="calibre1"> </p>

  <p class="calibre1">1.Ko.7: 23 Bir bedel karşılığı satın alındınız, insanlara köle olmayın.</p>

  <p class="calibre1"> </p>

  <p class="calibre1">1.Ko.7: 24 Kardeşler, herkes ne durumda çağrıldıysa, Tanrı önünde o durumda kalsın.</p>

  <p class="calibre1"> </p>

  <p class="calibre1">Evli Olmayanlar</p>

  <p class="calibre1"> </p>

  <p class="calibre1">1.Ko.7: 25 Kızlara gelince, Rab'den onlarla ilgili bir buyruk almış değilim. Ama</p>

  <p class="calibre1">Rab'bin merhameti sayesinde güvenilir biri olarak düşündüklerimi söylüyorum.</p>

  <p class="calibre1"> </p>

  <p class="calibre1">1.Ko.7: 26 Öyle sanıyorum ki, şimdiki sıkıntılar nedeniyle insanın olduğu gibi kalması iyidir.</p>

  <p class="calibre1"> </p>

  <p class="calibre1">1.Ko.7: 27 Karın varsa, boşanmayı isteme. Karın yoksa, kendine eş arama.</p>

  <p class="calibre1"> </p>

  <p class="calibre1">1.Ko.7: 28 Ama evlenirsen günah işlemiş olmazsın. Bir kız da evlenirse günah işlemiş olmaz. Ne var ki, evlenenler bu yaşamda sıkıntılarla karşılaşacak. Ben sizi bu</p>

  <p class="calibre1">sıkıntılardan esirgemek istiyorum.</p>

  <p class="calibre1"> </p>

  <p class="calibre1">1.Ko.7: 29-31 Kardeşler, şunu demek istiyorum: Zaman daralmıştır. Bundan böyle, karısı olanlar karıları yokmuş gibi, yas tutanlar yas tutmuyormuş gibi, sevinenler</p>

  <p class="calibre1">sevinmiyormuş gibi, mal alanlar malları yokmuş gibi, dünyadan yararlananlar</p>

  <p class="calibre1">alabildiğine yararlanmıyormuş gibi olsun. Çünkü dünyanın şimdiki hali geçicidir.</p>

  <p class="calibre1"> </p>

  <p class="calibre1">1.Ko.7: 32 Kaygısız olmanızı istiyorum. Evli olmayan erkek, Rab'bi nasıl hoşnut</p>

  <p class="calibre1">edeceğini düşünerek Rab'bin işleri için kaygılanır.</p>

  <p class="calibre1"> </p>

  <p class="calibre1">1.Ko.7: 33 Evli erkekse karısını nasıl hoşnut edeceğini düşünerek dünya işleri için</p>

  <p class="calibre1">kaygılanır.</p>

  <p class="calibre1"> </p>

  <p class="calibre1">1.Ko.7: 34 Böylece ilgisi bölünür. Evli olmayan kadın ya da kız hem bedence hem ruhça kutsal olmak amacıyla Rab'bin işleri için kaygılanır. Evli kadınsa kocasını nasıl</p>

  <p class="calibre1">hoşnut edeceğini düşünerek dünya işleri için kaygılanır.</p>

  <p class="calibre1"> </p>

  <p class="calibre1">1.Ko.7: 35 Bunu sizin iyiliğiniz için söylüyorum, özgürlüğünüzü kısıtlamak için değil. İlginizi dağıtmadan, Rab'be adanmış olarak, O'na yaraşır biçimde yaşamanızı</p>

  <p class="calibre1">istiyorum.</p>

  <p class="calibre1"> </p>

  <p class="calibre1">1.Ko.7: 36 Bir kimse nişanlı olduğu kıza yakışıksız davrandığını düşünüyorsa, aşırı</p>

  <p class="calibre1">tutkuları varsa ve evlenmesi gerekiyorsa, istediğini yapsın, günah işlemiş olmaz;</p>

  <p class="calibre1">evlensinler.</p>

  <p class="calibre1"> </p>

  <p class="calibre1">1.Ko.7: 37 Ama zorunluluk altında bulunmayan, yüreği kararlı, istediğini yapabilecek durumdaki kişi, nişanlısıyla evlenmemeye yüreğinde karar vermişse, iyi eder.</p>

  <p class="calibre1"> </p>

  <p class="calibre1">1.Ko.7: 38 Kısacası nişanlısıyla evlenen iyi eder, evlenmeyense daha iyi eder.</p>

  <p class="calibre1"> </p>

  <p class="calibre1">1.Ko.7: 39 Kadın, kocası yaşadıkça kocasına bağlıdır. Kocası ölürse dilediği kimseyle evlenmekte özgürdür; yeter ki, o kişi Rab'be ait biri olsun.</p>

  <p class="calibre1"> </p>

  <p class="calibre1">1.Ko.7: 40 Ama dul kadın, olduğu gibi kalırsa daha mutlu olur. Ben böyle düşünüyorum ve sanırım bende de Tanrı'nın Ruhu vardır.</p>

  <p class="calibre1"> </p>

  <p class="calibre1">BÖLÜM 8</p>

  <p class="calibre1"> </p>

  <p class="calibre1">Putlara Sunulan Kurbanların Eti</p>

  <p class="calibre1"> </p>

  <p class="calibre1">1.Ko.8: 1 Şimdi putlara sunulan kurbanların etine gelelim. "Hepimizin bilgisi var"</p>

  <p class="calibre1">diyorsunuz, bunu biliyoruz. Bilgi insanı böbürlendirir, sevgiyse geliştirir.</p>

  <p class="calibre1"> </p>

  <p class="calibre1">1.Ko.8: 2 Bir şey bildiğini sanan, henüz bilmesi gerektiği gibi bilmiyordur.</p>

  <p class="calibre1"> </p>

  <p class="calibre1">1.Ko.8: 3 Ama Tanrı'yı seveni Tanrı bilir.</p>

  <p class="calibre1"> </p>

  <p class="calibre1">1.Ko.8: 4 Putlara sunulan kurban etinin yenmesine gelince, biliyoruz ki, "Dünyada put bir hiçtir" ve "Birden fazla Tanrı yoktur".</p>

  <p class="calibre1"> </p>

  <p class="calibre1">1.Ko.8: 5-6 Yerde ya da gökte ilah diye adlandırılanlar varsa da -nitekim pekçok</p>

  <p class="calibre1">"ilah", pekçok "rab" vardır bizim için tek bir Tanrı Baba vardır. O her şeyin</p>

  <p class="calibre1">kaynağıdır, bizler O'nun için yaşıyoruz. Tek bir Rab var, O da İsa Mesih'tir. Her</p>

  <p class="calibre1">şey O'nun aracılığıyla yaratıldı, biz de O'nun aracılığıyla yaşıyoruz.</p>

  <p class="calibre1"> </p>

  <p class="calibre1">1.Ko.8: 7 Ne var ki, herkes bu bilgiye sahip değildir. Hâlâ putperest</p>

  <p class="calibre1">alışkanlıklarının etkisinde kalan bazıları, yedikleri etin puta sunulduğunu</p>

  <p class="calibre1">düşünüyorlar. Vicdanları zayıf olduğu için lekeleniyor.</p>

  <p class="calibre1"> </p>

  <p class="calibre1">1.Ko.8: 8 Yiyecek bizi Tanrı'ya yaklaştırmaz. Yemezsek bir kaybımız olmaz, yersek de bir kazancımız olmaz.</p>

  <p class="calibre1"> </p>

  <p class="calibre1">1.Ko.8: 9 Yalnız dikkat edin, bu özgürlüğünüz vicdanı zayıf olanların sürçmesine neden olmasın.</p>

  <p class="calibre1"> </p>

  <p class="calibre1">1.Ko.8: 10 Eğer zayıf vicdanlı biri, bilgili olan seni bir put tapınağında sofraya</p>

  <p class="calibre1">oturmuş görürse, puta sunulan kurbanın etini yemek için cesaret almaz mı?</p>

  <p class="calibre1"> </p>

  <p class="calibre1">1.Ko.8: 11 Sonuçta bu zayıf vicdanlı kişi, Mesih'in uğruna öldüğü bu kardeş, senin</p>

  <p class="calibre1">bilgin yüzünden mahvolur!</p>

  <p class="calibre1"> </p>

  <p class="calibre1">1.Ko.8: 12 Bu şekilde kardeşlere karşı günah işleyip onların zayıf vicdanlarını</p>

  <p class="calibre1">yaralayarak Mesih'e karşı günah işlemiş olursunuz.</p>

  <p class="calibre1"> </p>

  <p class="calibre1">1.Ko.8: 13 Bu nedenle, yediğim şey kardeşimin sendeleyip düşmesine yol açacaksa,</p>

  <p class="calibre1">kardeşimin düşmemesi için bir daha et yemeyeceğim.</p>

  <p class="calibre1"> </p>

  <p class="calibre1">BÖLÜM 9</p>

  <p class="calibre1"> </p>

  <p class="calibre1">Elçinin Hakları</p>

  <p class="calibre1"> </p>

  <p class="calibre1">1.Ko.9: 1 Özgür değil miyim? Elçi değil miyim? Rabbimiz İsa'yı görmedim mi? Sizler Rab yolunda verdiğim emeğin ürünü değil misiniz?</p>

  <p class="calibre1"> </p>

  <p class="calibre1">1.Ko.9: 2 Başkaları için elçi değilsem bile, sizler için elçiyim ya! Rab yolunda</p>

  <p class="calibre1">elçiliğimin kanıtı sizsiniz.</p>

  <p class="calibre1"> </p>

  <p class="calibre1">1.Ko.9: 3 Beni sorguya çekenlere karşı kendimi böyle savunurum.</p>

  <p class="calibre1"> </p>

  <p class="calibre1">1.Ko.9: 4 Yiyip içmeye hakkımız yok mu bizim?</p>

  <p class="calibre1"> </p>

  <p class="calibre1">1.Ko.9: 5 Öbür elçiler gibi, Rab'bin kardeşleri ve Kefas gibi, yanımızda imanlı bir</p>

  <p class="calibre1">eş gezdirmeye hakkımız yok mu?</p>

  <p class="calibre1"> </p>

  <p class="calibre1">1.Ko.9: 6 Geçimi için çalışması gereken yalnız Barnaba'yla ben miyim?</p>

  <p class="calibre1"> </p>

  <p class="calibre1">1.Ko.9: 7 Kim kendi parasıyla askerlik yapar? Kim bağ diker de ürününü yemez? Kim sürüyü güder de sütünden içmez?</p>

  <p class="calibre1"> </p>

  <p class="calibre1">1.Ko.9: 8 İnsansal açıdan mı söylüyorum bunları? Kutsal Yasa da aynı şeyleri</p>

  <p class="calibre1">söylemiyor mu?</p>

  <p class="calibre1"> </p>

  <p class="calibre1">1.Ko.9: 9-10 Musa'nın Yasası'nda, "Harman döven öküzün ağzını bağlamayacaksın" diye yazılmıştır. Tanrı'nın kaygısı öküzler mi, yoksa bunu özellikle bizim için mi</p>

  <p class="calibre1">söylüyor? Kuşkusuz, bizim için yazılmıştır bu. Çünkü çift sürenin umutla sürmesi,</p>

  <p class="calibre1">harman dövenin de harmana ortak olma umuduyla dövmesi gerekir.</p>

  <p class="calibre1"> </p>

  <p class="calibre1">1.Ko.9: 11 Aranıza ruhsal tohumlar ektiysek, sizden maddesel bir harman biçmemiz çok mu?</p>

  <p class="calibre1"> </p>

  <p class="calibre1">1.Ko.9: 12 Başkalarının sizden yardım almaya hakları varsa, bizim daha çok hakkımız yok mu? Ama biz bu hakkımızı kullanmadık. Mesih Müjdesi'nin yayılmasına engel olmayalım diye her şeye katlanıyoruz.</p>

  <p class="calibre1"> </p>

  <p class="calibre1">1.Ko.9: 13 Tapınakta çalışanların tapınaktan beslendiklerini, sunakta görevli</p>

  <p class="calibre1">olanların da sunakta adanan adaklardan pay aldıklarını bilmiyor musunuz?</p>

  <p class="calibre1"> </p>

  <p class="calibre1">1.Ko.9: 14 Bunun gibi, Rab Müjde'yi yayanların da geçimlerini Müjde'den sağlamasını buyurdu.</p>

  <p class="calibre1"> </p>

  <p class="calibre1">1.Ko.9: 15 Ama ben bu haklardan hiçbirini kullanmış değilim. Bunlar bana sağlansın</p>

  <p class="calibre1">diye de yazmıyorum. Bunu yapmaktansa ölmeyi yeğlerim. Kimse beni bu övünçten</p>

  <p class="calibre1">yoksun bırakmayacaktır!</p>

  <p class="calibre1"> </p>

  <p class="calibre1">1.Ko.9: 16 Müjde'yi yayıyorum diye övünmeye hakkım yok. Çünkü bunu yapmakla</p>

  <p class="calibre1">yükümlüyüm. Müjde'yi yaymazsam vay halime!</p>

  <p class="calibre1"> </p>

  <p class="calibre1">1.Ko.9: 17 Eğer Müjde'yi gönülden yayarsam, ödülüm olur; gönülsüzce yayarsam, yalnızca bana emanet edilen görevi yapmış olurum.</p>

  <p class="calibre1"> </p>

  <p class="calibre1">1.Ko.9: 18 Peki, ödülüm nedir? Müjde'yi karşılıksız yaymak ve böylece Müjde'yi</p>

  <p class="calibre1">yaymaktan doğan hakkımı kullanmamaktır.</p>

  <p class="calibre1"> </p>

  <p class="calibre1">1.Ko.9: 19 Ben özgürüm, kimsenin kölesi değilim. Ama daha çok kişi kazanayım diye herkesin kölesi oldum.</p>

  <p class="calibre1"> </p>

  <p class="calibre1">1.Ko.9: 20 Yahudiler'i kazanmak için Yahudiler'e Yahudi gibi davrandım. Kendim Kutsal Yasa'nın denetimi altında olmadığım halde, Yasa altında olanları kazanmak için onlara Yasa altındaymışım gibi davrandım.</p>

  <p class="calibre1"> </p>

  <p class="calibre1">1.Ko.9: 21 Tanrı'nın Yasası'na sahip olmayan biri değilim, Mesih'in Yasası altındayım. Buna karşın, Yasa'ya sahip olmayanları kazanmak için Yasa'ya sahip değilmişim gibi davrandım.</p>

  <p class="calibre1"> </p>

  <p class="calibre1">1.Ko.9: 22 Güçsüzleri kazanmak için onlarla güçsüz oldum. Ne yapıp yapıp bazılarını kurtarmak için herkesle her şey oldum.</p>

  <p class="calibre1"> </p>

  <p class="calibre1">1.Ko.9: 23 Bunların hepsini Müjde'de payım olsun diye, Müjde uğruna yapıyorum.</p>

  <p class="calibre1"> </p>

  <p class="calibre1">1.Ko.9: 24 Koşu alanında yarışanların hepsi koştuğu halde ödülü bir kişinin</p>

  <p class="calibre1">kazandığını bilmiyor musunuz? Öyle koşun ki ödülü kazanasınız.</p>

  <p class="calibre1"> </p>

  <p class="calibre1">1.Ko.9: 25 Yarışa katılan herkes kendini her yönden denetler. Böyleleri bunu çürüyüp gidecek bir defne tacı kazanmak için yaparlar. Bizse hiç çürümeyecek bir taç için yapıyoruz.</p>

  <p class="calibre1"> </p>

  <p class="calibre1">1.Ko.9: 26 Bunun içindir ki, amaçsızca koşan biri gibi koşmuyorum. Yumruğumu havayı döver gibi boşa atmıyorum.</p>

  <p class="calibre1"> </p>

  <p class="calibre1">1.Ko.9: 27 Müjde'yi başkalarına duyurduktan sonra kendim reddedilmemek için bedenime eziyet çektirip onu köle ediyorum.</p>

  <p class="calibre1"> </p>

  <p class="calibre1">BÖLÜM 10</p>

  <p class="calibre1"> </p>

  <p class="calibre1">İsrail Tarihinden Alınacak Dersler</p>

  <p class="calibre1"> </p>

  <p class="calibre1">1.Ko.10: 1 Kardeşler, atalarımızın hepsinin bulut altında korunduğunu ve hepsinin</p>

  <p class="calibre1">denizden geçtiğini bilmenizi istiyorum.</p>

  <p class="calibre1"> </p>

  <p class="calibre1">1.Ko.10: 2 Musa'ya bağlanmak üzere hepsi bulutta ve denizde vaftiz edildi.</p>

  <p class="calibre1"> </p>

  <p class="calibre1">1.Ko.10: 3 Hepsi aynı ruhsal yiyeceği yedi;</p>

  <p class="calibre1"> </p>

  <p class="calibre1">1.Ko.10: 4 hepsi aynı ruhsal içeceği içti. Artlarından gelen ruhsal kayadan içtiler; o</p>

  <p class="calibre1">kaya Mesih'ti.</p>

  <p class="calibre1"> </p>

  <p class="calibre1">1.Ko.10: 5 Ne var ki, Tanrı onların çoğundan hoşnut değildi; nitekim cesetleri çöle</p>

  <p class="calibre1">serildi.</p>

  <p class="calibre1"> </p>

  <p class="calibre1">1.Ko.10: 6 Bu olaylar, onlar gibi kötü şeylere özlem duymamamız için bize ders olsun diye oldu.</p>

  <p class="calibre1"> </p>

  <p class="calibre1">1.Ko.10: 7 Onlardan bazıları gibi puta tapanlar olmayın. Nitekim şöyle yazılmıştır:</p>

  <p class="calibre1">"Halk yiyip içmeye oturdu, sonra kalkıp çılgınca eğlendi."</p>

  <p class="calibre1"> </p>

  <p class="calibre1">1.Ko.10: 8 Onlardan bazıları gibi fuhuş yapmayalım. Fuhuş yapanların yirmi üç bini bir günde yok oldu.</p>

  <p class="calibre1"> </p>

  <p class="calibre1">1.Ko.10: 9 Yine bazıları gibi Rab'bi denemeyelim. Böyle yapanları yılanlar öldürdü.</p>

  <p class="calibre1"> </p>

  <p class="calibre1">1.Ko.10: 10 Kimileri gibi de söylenip durmayın. Söylenenleri ölüm meleği öldürdü.</p>

  <p class="calibre1"> </p>

  <p class="calibre1">1.Ko.10: 11 Bu olaylar başkalarına ders olsun diye onların başına geldi; çağların</p>

  <p class="calibre1">sonuna ulaşmış olan bizleri uyarmak için yazıya geçirildi.</p>

  <p class="calibre1"> </p>

  <p class="calibre1">1.Ko.10: 12 Onun için, ayakta sağlam durduğunu sanan dikkat etsin, düşmesin!</p>

  <p class="calibre1"> </p>

  <p class="calibre1">1.Ko.10: 13 Herkesin karşılaştığı denemelerden başka denemelerle karşılaşmadınız. Tanrım güvenilirdir, gücünüzü aşan biçimde denenmenize izin vermez. Dayanabilmeniz için denemeyle birlikte çıkış yolunu da sağlayacaktır.</p>

  <p class="calibre1"> </p>

  <p class="calibre1">Putlar ve Rab'bin Sofrası</p>

  <p class="calibre1"> </p>

  <p class="calibre1">1.Ko.10: 14 Bu nedenle, sevgili kardeşlerim, putperestlikten kaçının.</p>

  <p class="calibre1"> </p>

  <p class="calibre1">1.Ko.10: 15 Aklı başında insanlarla konuşur gibi konuşuyorum. Söylediklerimi kendiniz tartın.</p>

  <p class="calibre1"> </p>

  <p class="calibre1">1.Ko.10: 16 Tanrı'ya şükrettiğimiz şükran kâsesiyle Mesih'in kanına paydaş olmuyor</p>

  <p class="calibre1">muyuz? Bölüp yediğimiz ekmekle Mesih'in bedenine paydaş olmuyor muyuz?</p>

  <p class="calibre1"> </p>

  <p class="calibre1">1.Ko.1017 Ekmek bir olduğu gibi, biz de çok olduğumuz halde bir bedeniz. Çünkü</p>

  <p class="calibre1">hepimiz bir ekmeği paylaşıyoruz.</p>

  <p class="calibre1"> </p>

  <p class="calibre1">1.Ko.10: 18 İsrail halkına bakın; kurban etini yiyenler sunağa paydaş değil midir?</p>

  <p class="calibre1"> </p>

  <p class="calibre1">1.Ko.10: 19 Öyleyse ne demek istiyorum? Puta sunulan kurban etinin bir özelliği mi var? Ya da putun bir önemi mi var?</p>

  <p class="calibre1"> </p>

  <p class="calibre1">1.Ko.10: 20 Hayır, yok! Dediğim şu: Putperestler kurbanlarını Tanrı'ya değil, cinlere</p>

  <p class="calibre1">sunuyorlar. Cinlerle paydaş olmanızı istemem.</p>

  <p class="calibre1"> </p>

  <p class="calibre1">1.Ko.10: 21 Hem Rab'bin, hem cinlerin kâsesinden içemezsiniz; hem Rab'bin, hem cinlerin sofrasına ortak olamazsınız.</p>

  <p class="calibre1"> </p>

  <p class="calibre1">1.Ko.10: 22 Yoksa Rab'bi kıskandırmaya mı çalışıyoruz? Biz O'ndan daha mı güçlüyüz?</p>

  <p class="calibre1"> </p>

  <p class="calibre1">İmanlının Özgürlüğü</p>

  <p class="calibre1"> </p>

  <p class="calibre1">1.Ko.10: 23 "Her şey serbest" diyorsunuz, ama her şey yararlı değildir. "Her şey</p>

  <p class="calibre1">serbest" diyorsunuz, ama her şey yapıcı değildir.</p>

  <p class="calibre1"> </p>

  <p class="calibre1">1.Ko.10: 24 Herkes kendi yararını değil, başkalarının yararını gözetsin.</p>

  <p class="calibre1"> </p>

  <p class="calibre1">1.Ko.10: 25 Kasaplar çarşısında satılan her eti vicdan sorunu yapmadan, sorgusuz</p>

  <p class="calibre1">sualsiz yiyin.</p>

  <p class="calibre1"> </p>

  <p class="calibre1">1.Ko.10: 26 Çünkü "Yeryüzü ve içindeki her şey Rab'bindir."</p>

  <p class="calibre1"> </p>

  <p class="calibre1">1.Ko.10: 27 İman etmemiş biri sizi yemeğe çağırır, siz de gitmek isterseniz, önünüze</p>

  <p class="calibre1">konulan her şeyi vicdan sorunu yapmadan, sorgusuz sualsiz yiyin.</p>

  <p class="calibre1"> </p>

  <p class="calibre1">1.Ko.10: 28 Ama biri size, "Bu kurban etidir" derse, hem bunu söyleyen için, hem de vicdan huzuru için yemeyin.</p>

  <p class="calibre1"> </p>

  <p class="calibre1">1.Ko.10: 29 Senin değil, öbür adamın vicdan huzuru için demek istiyorum. Benim</p>

  <p class="calibre1">özgürlüğümü neden başkasının vicdanı yargılasın?</p>

  <p class="calibre1"> </p>

  <p class="calibre1">1.Ko.10: 30 Şükrederek yemeğe katılırsam, şükrettiğim yiyecekten ötürü neden kınanayım?</p>

  <p class="calibre1"> </p>

  <p class="calibre1">1.Ko.10: 31 Sonuç olarak, ne yer ne içerseniz, ne yaparsanız, her şeyi Tanrı'nın</p>

  <p class="calibre1">yüceliği için yapın.</p>

  <p class="calibre1"> </p>

  <p class="calibre1">1.Ko.10: 32 Yahudiler'in, Grekler'in ya da Tanrı topluluğunun tökezleyip düşmesine neden olmayın.</p>

  <p class="calibre1"> </p>

  <p class="calibre1">1.Ko.10: 33 Ben de kendi yararımı değil, kurtulsunlar diye birçoklarının yararını</p>

  <p class="calibre1">gözeterek herkesi her yönden hoşnut etmeye çalışıyorum.</p>

  <p class="calibre1"> </p>

  <p class="calibre1">BÖLÜM 11</p>

  <p class="calibre1"> </p>

  <p class="calibre1">1.Ko.11: 1 Mesih'i örnek aldığım gibi, siz de beni örnek alın.</p>

  <p class="calibre1"> </p>

  <p class="calibre1">Duada Düzen</p>

  <p class="calibre1"> </p>

  <p class="calibre1">1.Ko.11: 2 Her durumda beni anımsadığınız ve size ilettiğim öğretileri olduğu gibi</p>

  <p class="calibre1">koruduğunuz için sizi övüyorum.</p>

  <p class="calibre1"> </p>

  <p class="calibre1">1.Ko.11: 3 Ama şunu da bilmenizi isterim: Her erkeğin başı Mesih, kadının başı erkek, Mesih'in başı da Tanrı'dır.</p>

  <p class="calibre1"> </p>

  <p class="calibre1">1.Ko.11: 4 Başına bir şey takıp dua ya da peygamberlik eden her erkek, başını küçükdüşürür.</p>

  <p class="calibre1"> </p>

  <p class="calibre1">1.Ko.11: 5 Ama başı açık dua ya da peygamberlik eden her kadın, başını küçük</p>

  <p class="calibre1">düşürür. Böylesinin, başı tıraş edilmiş bir kadından farkı yoktur.</p>

  <p class="calibre1"> </p>

  <p class="calibre1">1.Ko.11: 6 Kadın başını açarsa, saçını kestirsin. Ama kadının saçını kestirmesi ya da</p>

  <p class="calibre1">tıraş etmesi ayıpsa, başını örtsün.</p>

  <p class="calibre1"> </p>

  <p class="calibre1">1.Ko.11: 7 Erkek başını örtmemeli; o, Tanrı'nın benzeri ve yüceliğidir. Kadın da</p>

  <p class="calibre1">erkeğin yüceliğidir.</p>

  <p class="calibre1"> </p>

  <p class="calibre1">1.Ko.11: 8 Çünkü erkek kadından değil, kadın erkekten yaratıldı.</p>

  <p class="calibre1"> </p>

  <p class="calibre1">1.Ko.11: 9 Erkek kadın için değil, kadın erkek için yaratıldı.</p>

  <p class="calibre1"> </p>

  <p class="calibre1">1.Ko.11: 10 Bu nedenle ve melekler uğruna kadının başı üzerinde yetkisi olmalıdır.</p>

  <p class="calibre1"> </p>

  <p class="calibre1">1.Ko.11: 11 Ne var ki, Rab'de ne kadın erkekten ne de erkek kadından bağımsızdır.</p>

  <p class="calibre1"> </p>

  <p class="calibre1">1.Ko.11: 12 Çünkü kadın erkekten yaratıldığı gibi, erkek de kadından doğar. Ama her şey Tanrı'dandır.</p>

  <p class="calibre1"> </p>

  <p class="calibre1">1.Ko.11: 13 Siz kendiniz karar verin: Kadının açık başla Tanrı'ya dua etmesi uygun mu?</p>

  <p class="calibre1"> </p>

  <p class="calibre1">1.Ko.11: 14-15 Doğanın kendisi bile size erkeğin uzun saçlı olmasının kendisini küçük düşürdüğünü, kadının uzun saçlı olmasının ise kendisini yücelttiğini öğretmiyor mu? Çünkü saç kadına örtü olarak verilmiştir.</p>

  <p class="calibre1"> </p>

  <p class="calibre1">1.Ko.11: 16 Bu konuda çekişmek isteyen varsa, şunu bilsin ki, bizim ya da Tanrı'nın</p>

  <p class="calibre1">kiliselerinin böyle bir alışkanlığı yoktur.</p>

  <p class="calibre1"> </p>

  <p class="calibre1">Rab'bin Sofrası'na İlişkin Öğütler</p>

  <p class="calibre1"> </p>

  <p class="calibre1">1.Ko.11: 17 Toplantılarınız yarardan çok zarar getirdiği için aşağıdaki uyarıları</p>

  <p class="calibre1">yaparken sizi övemem.</p>

  <p class="calibre1"> </p>

  <p class="calibre1">1.Ko.11: 18 Birincisi, toplulukça bir araya geldiğinizde aranızda ayrılıklar olduğunu duyuyorum. Buna biraz da inanıyorum.</p>

  <p class="calibre1"> </p>

  <p class="calibre1">1.Ko.11: 19 Çünkü Tanrı'nın beğenisini kazananların belli olması için aranızda</p>

  <p class="calibre1">bölünmeler olması gerekiyor!</p>

  <p class="calibre1"> </p>

  <p class="calibre1">1.Ko.11: 20 Toplandığınızda Rab'bin Sofrası'na katılmak için toplanmıyorsunuz.</p>

  <p class="calibre1"> </p>

  <p class="calibre1">1.Ko.11: 21 Her biriniz ötekini beklemeden kendi yemeğini yiyor. Kimi aç kalıyor, kimi sarhoş oluyor.</p>

  <p class="calibre1"> </p>

  <p class="calibre1">1.Ko.11: 22 Yiyip içmek için evleriniz yok mu? Tanrı'nın topluluğunu hor mu</p>

  <p class="calibre1">görüyorsunuz, yiyeceği olmayanları utandırmak mı istiyorsunuz? Size ne diyeyim?</p>

  <p class="calibre1">Sizi öveyim mi? Bu konuda övemem!</p>

  <p class="calibre1"> </p>

  <p class="calibre1">1.Ko.11: 23-24 Size ilettiğimi ben Rab'den öğrendim. Ele verildiği gece Rab İsa eline ekmek aldı, şükredip ekmeği böldü ve şöyle dedi: "Bu sizin uğrunuza feda edilen bedenimdir. Beni anmak için böyle yapın."</p>

  <p class="calibre1"> </p>

  <p class="calibre1">1.Ko.11: 25 Aynı biçimde yemekten sonra kâseyi alıp şöyle dedi: "Bu kâse kanımla</p>

  <p class="calibre1">gerçekleşen yeni antlaşmadır. Her içtiğinizde beni anmak için böyle yapın."</p>

  <p class="calibre1"> </p>

  <p class="calibre1">1.Ko.11: 26 Bu ekmeği her yediğinizde ve bu kâseden her içtiğinizde, Rab'bin gelişine dek Rab'bin ölümünü ilan etmiş olursunuz.</p>

  <p class="calibre1"> </p>

  <p class="calibre1">1.Ko.11: 27 Bu nedenle kim uygun olmayan biçimde ekmeği yer ya da Rab'bin kâsesinden içerse, Rab'bin bedenine ve kanına karşı suç işlemiş olur.</p>

  <p class="calibre1"> </p>

  <p class="calibre1">1.Ko.11: 28 Kişi önce kendini sınasın, sonra ekmekten yiyip kâseden içsin.</p>

  <p class="calibre1"> </p>

  <p class="calibre1">1.Ko.11: 29 Çünkü bedeni farketmeden yiyip içen, böyle yiyip içmekle kendi kendini mahkûm eder.</p>

  <p class="calibre1"> </p>

  <p class="calibre1">1.Ko.11: 30 İşte bu yüzden birçoğunuz zayıf ve hastadır, bazılarınız da ölmüştür.</p>

  <p class="calibre1"> </p>

  <p class="calibre1">1.Ko.11: 31 Kendimizi doğrulukla yargılasaydık, yargılanmazdık.</p>

  <p class="calibre1"> </p>

  <p class="calibre1">1.Ko.11: 32 Dünyayla birlikte mahkûm olmayalım diye Rab bizi yargılayıp terbiye ediyor.</p>

  <p class="calibre1"> </p>

  <p class="calibre1">1.Ko.11: 33 Öyleyse kardeşlerim, yemek için bir araya geldiğinizde birbirinizi</p>

  <p class="calibre1">bekleyin.</p>

  <p class="calibre1"> </p>

  <p class="calibre1">1.Ko.11: 34 Aç olan karnını evde doyursun. Öyle ki, toplanmanız yargılanmanıza yol</p>

  <p class="calibre1">açmasın. Öbür sorunları ise geldiğimde çözerim.</p>

  <p class="calibre1"> </p>

  <p class="calibre1">BÖLÜM 12</p>

  <p class="calibre1"> </p>

  <p class="calibre1">Ruhsal Armağanlar</p>

  <p class="calibre1"> </p>

  <p class="calibre1">1.Ko.12: 1 Ruhsal armağanlara gelince, kardeşlerim, bu konuda bilgisiz kalmanızı</p>

  <p class="calibre1">istemem.</p>

  <p class="calibre1"> </p>

  <p class="calibre1">1.Ko.12: 2 Biliyorsunuz, putperestken şöyle ya da böyle saptırılıp dilsiz putlara</p>

  <p class="calibre1">tapmaya yöneltilmiştiniz.</p>

  <p class="calibre1"> </p>

  <p class="calibre1">1.Ko.12: 3 Bunun için bilmenizi isterim ki: Tanrı'nın Ruhu aracılığıyla konuşan hiç</p>

  <p class="calibre1">kimse, "İsa'ya lanet olsun!" demez. Kutsal Ruh'un aracılığı olmaksızın da kimse,</p>

  <p class="calibre1">"İsa Rab'dir" diyemez.</p>

  <p class="calibre1"> </p>

  <p class="calibre1">1.Ko.12: 4 Çeşitli ruhsal armağanlar vardır, ama Ruh birdir.</p>

  <p class="calibre1"> </p>

  <p class="calibre1">1.Ko.12: 5 Çeşitli görevler vardır, ama Rab birdir.</p>

  <p class="calibre1"> </p>

  <p class="calibre1">1.Ko.12: 6 Çeşitli etkinlikler vardır, ama herkeste hepsini etkin kılan aynı Tanrı'dır.</p>

  <p class="calibre1"> </p>

  <p class="calibre1">1.Ko.12: 7 Herkesin ortak yararı için herkese Ruh'u belli eden bir yetenek</p>

  <p class="calibre1">veriliyor .</p>

  <p class="calibre1"> </p>

  <p class="calibre1">1.Ko.12: 8-10 Ruh aracılığıyla birine bilgece konuşma yeteneği, ötekine aynı Ruh'tan</p>

  <p class="calibre1">bilgi iletme yeteneği, birine aynı Ruh aracılığıyla iman, ötekine aynı Ruh</p>

  <p class="calibre1">aracılığıyla hastaları iyileştirme armağanları, birine mucize yapma olanakları,</p>

  <p class="calibre1">birine peygamberlikte bulunma, birine ruhları ayırt etme, birine çeşitli dillerle</p>

  <p class="calibre1">konuşma, bir başkasına da bu dilleri çevirme armağanı veriliyor.</p>

  <p class="calibre1"> </p>

  <p class="calibre1">1.Ko.12: 11 Bunların tümünü etkin kılan tek ve aynı Ruh'tur. Ruh bunları herkese</p>

  <p class="calibre1">dilediği gibi, ayrı ayrı dağıtır.</p>

  <p class="calibre1"> </p>

  <p class="calibre1">Bedenin Birliği</p>

  <p class="calibre1"> </p>

  <p class="calibre1">1.Ko.12: 12 Beden bir olmakla birlikte birçok üyeden oluşur ve çok sayıdaki bu üyelerin epsi tek bir beden oluşturur. Mesih de böyledir.</p>

  <p class="calibre1"> </p>

  <p class="calibre1">1.Ko.12: 13 İster Yahudi ister Grek , ister köle ister özgür olalım, hepimiz bir beden</p>

  <p class="calibre1">olmak üzere aynı Ruh'ta vaftiz edildik ve hepimizin aynı Ruh'tan içmesi sağlandı.</p>

  <p class="calibre1"> </p>

  <p class="calibre1">1.Ko.12: 14 İşte beden tek üyeden değil, birçok üyeden oluşur.</p>

  <p class="calibre1"> </p>

  <p class="calibre1">1.Ko.12: 15 Ayak, "El olmadığım için bedene ait değilim" derse, bu onu bedenden</p>

  <p class="calibre1">ayırmaz.</p>

  <p class="calibre1"> </p>

  <p class="calibre1">1.Ko.12: 16 Kulak, "Göz olmadığım için bedene ait değilim" derse, bu onu bedenden ayırmaz.</p>

  <p class="calibre1"> </p>

  <p class="calibre1">1.Ko.12: 17 Bütün beden göz olsaydı, nasıl duyardık? Bütün beden kulak olsaydı, nasıl koklardık?</p>

  <p class="calibre1"> </p>

  <p class="calibre1">1.Ko.12: 18 Gerçek şu ki, Tanrı bedenin her üyesini dilediği biçimde bedene</p>

  <p class="calibre1">yerleştirmiştir.</p>

  <p class="calibre1"> </p>

  <p class="calibre1">1.Ko.12: 19 Eğer hepsi bir tek üye olsaydı, beden olur muydu?</p>

  <p class="calibre1"> </p>

  <p class="calibre1">1.Ko.12: 20 Gerçek şu ki, çok sayıda üye, ama tek beden vardır.</p>

  <p class="calibre1"> </p>

  <p class="calibre1">1.Ko.12: 21 Göz ele, "Sana ihtiyacım yok!" ya da baş ayaklara, "Size ihtiyacım yok!" diyemez.</p>

  <p class="calibre1"> </p>

  <p class="calibre1">1.Ko.12: 22 Tam tersine, bedenin daha zayıf görünen üyeleri vazgeçilmezdir.</p>

  <p class="calibre1"> </p>

  <p class="calibre1">1.Ko.12: 23 Bedenin daha az değerli saydığımız üyelerine daha çok değer veririz.</p>

  <p class="calibre1">Böylece gösterişsiz üyelerimiz daha gösterişli olur.</p>

  <p class="calibre1"> </p>

  <p class="calibre1">1.Ko.12: 24 Gösterişli üyelerimizin özene ihtiyacı yoktur. Ama Tanrı, değeri az olana daha çok değer vererek bedende birliği sağladı.</p>

  <p class="calibre1"> </p>

  <p class="calibre1">1.Ko.12: 25 Öyle ki, bedende ayrılık olmasın, üyeler birbirini eşit biçimde gözetsin.</p>

  <p class="calibre1"> </p>

  <p class="calibre1">1.Ko.12: 26 Bir üye acı çekerse, bütün üyeler birlikte acı çeker; bir üye yüceltilirse,</p>

  <p class="calibre1">bütün üyeler birlikte sevinir.</p>

  <p class="calibre1"> </p>

  <p class="calibre1">1.Ko.12: 27 Sizler Mesih'in bedenisiniz, bu bedenin ayrı ayrı üyelerisiniz.</p>

  <p class="calibre1"> </p>

  <p class="calibre1">1.Ko.12: 28 Tanrı kilisede ilkin elçileri, ikinci olarak peygamberleri, üçüncü olarak</p>

  <p class="calibre1">öğretmenleri, sonra mucize yapanları, hastaları iyileştirme armağanlarına sahip</p>

  <p class="calibre1">olanları, başkalarına yardım edenleri, yönetme yeteneği olanları ve çeşitli dillerle konuşanları atadı.</p>

  <p class="calibre1"> </p>

  <p class="calibre1">1.Ko.12: 29 Hepsi elçi mi? Hepsi peygamber mi? Hepsi öğretmen mi? Hepsi mucize yapar mı?</p>

  <p class="calibre1"> </p>

  <p class="calibre1">1.Ko.12: 30 Hepsinin hastaları iyileştirme armağanları var mı? Hepsi bilmediği dilleri konuşabilir mi? Hepsi bu dilleri çevirebilir mi?</p>

  <p class="calibre1"> </p>

  <p class="calibre1">1.Ko.12: 31 Ama siz daha üstün armağanları gayretle isteyin. Şimdi size en iyi yolu</p>

  <p class="calibre1">göstereyim.</p>

  <p class="calibre1"> </p>

  <p class="calibre1">BÖLÜM 13</p>

  <p class="calibre1"> </p>

  <p class="calibre1">Sevginin Üstünlüğü</p>

  <p class="calibre1"> </p>

  <p class="calibre1">1.Ko.13: 1 İnsanların ve meleklerin diliyle konuşsam, ama sevgim olmasa, ses çıkaran çıkaran bakırdan ya da zilden farkım kalmaz.</p>

  <p class="calibre1"> </p>

  <p class="calibre1">1.Ko.13: 2 Peygamberlikte bulunabilsem, bütün sırları bilsem, her bilgiye sahip olsam,dağları yerinden oynatacak kadar büyük imanım olsa, ama sevgim olmasa, bir hiçim.</p>

  <p class="calibre1"> </p>

  <p class="calibre1">1.Ko.13: 3 Varımı yoğumu sadaka olarak dağıtsam, bedenimi yakılmak üzere teslim etsem, ama sevgim olmasa, bunun bana hiçbir yararı olmaz.</p>

  <p class="calibre1"> </p>

  <p class="calibre1">1.Ko.13: 4 Sevgi sabırlıdır, sevgi şefkatlidir. Sevgi kıskanmaz, övünmez, böbürlenmez.</p>

  <p class="calibre1"> </p>

  <p class="calibre1">1.Ko.13: 5 Sevgi kaba davranmaz, kendi çıkarını aramaz, kolay kolay öfkelenmez,</p>

  <p class="calibre1">kötülüğün hesabını tutmaz.</p>

  <p class="calibre1"> </p>

  <p class="calibre1">1.Ko.13: 6 Sevgi haksızlığa sevinmez, gerçek olanla sevinir.</p>

  <p class="calibre1"> </p>

  <p class="calibre1">1.Ko.13: 7 Sevgi her şeye katlanır, her şeye inanır, her şeyi umut eder, her şeye</p>

  <p class="calibre1">dayanır.</p>

  <p class="calibre1"> </p>

  <p class="calibre1">1.Ko.13: 8 Sevgi asla son bulmaz. Ama peygamberlikler ortadan kalkacak, diller sona erecek, bilgi ortadan kalkacaktır.</p>

  <p class="calibre1"> </p>

  <p class="calibre1">1.Ko.13: 9 Çünkü bilgimiz de peygamberliğimiz de sınırlıdır.</p>

  <p class="calibre1"> </p>

  <p class="calibre1">1.Ko.13: 10 Ne var ki, yetkin olan geldiğinde sınırlı olan ortadan kalkacaktır.</p>

  <p class="calibre1"> </p>

  <p class="calibre1">1.Ko.13: 11 Çocukken çocuk gibi konuşur, çocuk gibi anlar, çocuk gibi düşünürdüm.</p>

  <p class="calibre1">Yetişkin biri olunca çocukça davranışları bıraktım.</p>

  <p class="calibre1"> </p>

  <p class="calibre1">1.Ko.13: 12 Şimdi her şeyi aynadaki silik görüntü gibi görüyoruz, ama o zaman yüz yüze görüşeceğiz. Şimdi bilgim sınırlıdır, ama o zaman bilindiğim gibi tam bileceğim.</p>

  <p class="calibre1">1.Ko.13: 13 İşte kalıcı olan üç şey vardır: İman, umut, sevgi. Bunların en üstünü de sevgidir</p>

  <p class="calibre1"> </p>

  <p class="calibre1">BÖLÜM 14</p>

  <p class="calibre1"> </p>

  <p class="calibre1">Diller ve Peygamberlik</p>

  <p class="calibre1"> </p>

  <p class="calibre1">1.Ko.14: 1 Sevginin ardınca koşun ve ruhsal armağanları, özellikle peygamberlik yeteneğini gayretle isteyin.</p>

  <p class="calibre1"> </p>

  <p class="calibre1">1.Ko.14: 2 Bilmediği dilde konuşan, insanlarla değil, Tanrı'yla konuşur. Kimse onu anlamaz. O, ruhuyla sırlar söyler.</p>

  <p class="calibre1"> </p>

  <p class="calibre1">1.Ko.14: 3 Peygamberlikte bulunansa insanların ruhça gelişmesi, cesaret ve teselli bulması için insanlara seslenir.</p>

  <p class="calibre1"> </p>

  <p class="calibre1">1.Ko.14: 4 Bilmediği dilde konuşan kendi kendini geliştirir; ama peygamberlikte</p>

  <p class="calibre1">bulunan, inanlılar topluluğunu geliştirir.</p>

  <p class="calibre1"> </p>

  <p class="calibre1">1.Ko.14: 5 Hepinizin dillerle konuşmasını isterim, ama peygamberlikte bulunmanızı yeğlerim. Diller inanlılar topluluğunun gelişmesi için çevrilmedikçe</p>

  <p class="calibre1">peygamberlikte bulunan, dillerle konuşandan üstündür.</p>

  <p class="calibre1"> </p>

  <p class="calibre1">1.Ko.14: 6 Şimdi kardeşlerim, yanınıza gelip dillerle konuşsam, ama size bir vahiy, bir bilgi, bir peygamberlik sözü ya da bir öğreti getirmesem, size ne yararım olur?</p>

  <p class="calibre1"> </p>

  <p class="calibre1">1.Ko.14: 7 Kaval ya da lir gibi ses veren cansız nesneler bile değişik sesler</p>

  <p class="calibre1">çıkarmasa, kaval mı, lir mi çalındığını kim anlar?</p>

  <p class="calibre1"> </p>

  <p class="calibre1">1.Ko.14: 8 Borazan belirgin bir ses çıkarmasa, kim savaşa hazırlanır?</p>

  <p class="calibre1"> </p>

  <p class="calibre1">1.Ko.14: 9 Bunun gibi, siz de anlaşılır bir dil konuşmazsanız, söyledikleriniz nasıl anlaşılır? Havaya konuşmuş olursunuz!</p>

  <p class="calibre1"> </p>

  <p class="calibre1">1.Ko.14: 10 Kuşkusuz dünyada çeşit çeşit diller vardır, hiçbiri de anlamsız değildir.</p>

  <p class="calibre1"> </p>

  <p class="calibre1">1.Ko.14: 11 Ne var ki, konuşulan dili anlamazsam, ben konuşana yabancı olurum, konuşan da bana yabancı olur.</p>

  <p class="calibre1"> </p>

  <p class="calibre1">1.Ko.14: 12 Bu nedenle, siz de ruhsal armağanlara heveslendiğinize göre, inanlılar topluluğunu geliştiren ruhsal armağanlar bakımından zenginleşmeye bakın.</p>

  <p class="calibre1"> </p>

  <p class="calibre1">1.Ko.14: 13 Bunun için, bilmediği dili konuşan, kendi söylediklerini çevirebilmek için dua etsin.</p>

  <p class="calibre1"> </p>

  <p class="calibre1">1.Ko.14: 14 Bilmediğim dille dua edersem ruhum dua eder, ama zihnimin buna katkısı olmaz.</p>

  <p class="calibre1"> </p>

  <p class="calibre1">1.Ko.14: 15 Öyleyse ne yapmalıyım? Ruhumla da zihnimle de dua edeceğim. Ruhumla da zihnimle de ilahi söyleyeceğim.</p>

  <p class="calibre1"> </p>

  <p class="calibre1">1.Ko.14: 16 Tanrı'yı yalnız ruhunla översen, yeni katılanlar senin ne söylediğini</p>

  <p class="calibre1">bilmediğinden, ettiğin şükran duasına nasıl "Amin!" desin?</p>

  <p class="calibre1"> </p>

  <p class="calibre1">1.Ko.14: 17 Uygun biçimde şükrediyor olabilirsin, ama bu başkasını geliştirmez.</p>

  <p class="calibre1"> </p>

  <p class="calibre1">1.Ko.14: 18 Dillerle hepinizden çok konuştuğum için Tanrı'ya şükrediyorum.</p>

  <p class="calibre1"> </p>

  <p class="calibre1">1.Ko.14: 19 Ama inanlılar topluluğunda dillerle on bin söz söylemektense, başkalarını eğitmek için zihnimden beş söz söylemeyi yeğlerim.</p>

  <p class="calibre1"> </p>

  <p class="calibre1">1.Ko.14: 20 Kardeşler, çocuk gibi düşünmeyin. Kötülük konusunda çocuklar gibi, ama düşünmekte yetişkinler gibi olun.</p>

  <p class="calibre1"> </p>

  <p class="calibre1">1.Ko.14: 21 Kutsal Yasa'da şöyle yazılmıştır:</p>

  <p class="calibre1">"Rab, `Yabancı diller konuşanların aracılığıyla,</p>

  <p class="calibre1">Yabancıların dudaklarıyla bu halka sesleneceğim;</p>

  <p class="calibre1">Yine de beni dinlemeyecekler!' diyor."</p>

  <p class="calibre1"> </p>

  <p class="calibre1">1.Ko.14: 22 Görülüyor ki, bilinmeyen diller imanlılar için değil, imansızlar için bir belirtidir. Peygamberlikse imansızlar için değil, imanlılar için bir belirtidir.</p>

  <p class="calibre1"> </p>

  <p class="calibre1">1.Ko.14: 23 Şimdi bütün inanlılar topluluğu bir araya gelip hep birlikte bilmedikleri dillerle konuşurlarken yeni katılanlar ya da iman etmeyenler içeri girerse, "Siz çıldırmışsınız!" demezler mi?</p>

  <p class="calibre1"> </p>

  <p class="calibre1">1.Ko.14: 24 Ama herkes peygamberlikte bulunurken iman etmeyen ya da yeni katılan biri içeri girerse, söylenen her sözle günahlı olduğuna ikna edilecek, her sözle</p>

  <p class="calibre1">yargılanacak.</p>

  <p class="calibre1"> </p>

  <p class="calibre1">1.Ko.14: 25 Yüreğindeki gizli düşünceler açığa çıkacak ve, "Tanrı gerçekten</p>

  <p class="calibre1">aranızdadır!" diyerek yüzüstü yere kapanıp Tanrı'ya tapınacaktır.</p>

  <p class="calibre1"> </p>

  <p class="calibre1">Düzenli Tapınma</p>

  <p class="calibre1"> </p>

  <p class="calibre1">1.Ko.14: 26 Öyleyse ne diyelim, kardeşler? Toplandığınızda her birinizin bir ilahisi, öğretecek bir konusu, bir vahyi, bilmediği dilde söyleyecek bir sözü ya da bir</p>

  <p class="calibre1">çevirisi vardır. Her şey topluluğun gelişmesi için olsun.</p>

  <p class="calibre1">1.Ko.14: 27 Eğer bilinmeyen dillerle konuşulacaksa, iki ya da en çok üç kişi sırayla konuşsun, biri de söylenenleri çevirsin.</p>

  <p class="calibre1"> </p>

  <p class="calibre1">1.Ko.14: 28 Çeviri yapacak biri yoksa, bilmediği dilde konuşan, toplulukta sessiz</p>

  <p class="calibre1">kalsın, içinden Tanrı'yla konuşsun.</p>

  <p class="calibre1"> </p>

  <p class="calibre1">1.Ko.14: 29 İki ya da üç peygamber konuşsun, öbürleri söylenenleri iyice düşünüp tartsın.</p>

  <p class="calibre1"> </p>

  <p class="calibre1">1.Ko.14: 30 Toplantıda oturanlardan birine vahiy gelirse, konuşmakta olan sussun.</p>

  <p class="calibre1"> </p>

  <p class="calibre1">1.Ko.14: 31 Herkesin öğrenmesi ve cesaret bulması için hepiniz teker teker</p>

  <p class="calibre1">peygamberlikte bulunabilirsiniz.</p>

  <p class="calibre1"> </p>

  <p class="calibre1">1.Ko.14: 32 Peygamberlerin ruhları peygamberlerin denetimi altındadır.</p>

  <p class="calibre1"> </p>

  <p class="calibre1">1.Ko.14: 33 Çünkü Tanrı karışıklık değil, esenlik Tanrısı'dır. Kutsalların bütün</p>

  <p class="calibre1">topluluklarında böyledir.</p>

  <p class="calibre1"> </p>

  <p class="calibre1">1.Ko.14: 34 Kadınlar toplantılarınızda sessiz kalsın. Konuşmalarına izin yoktur. Kutsal Yasa'nın da belirttiği gibi, uysal olsunlar.</p>

  <p class="calibre1"> </p>

  <p class="calibre1">1.Ko.14: 35 Öğrenmek istedikleri bir şey varsa, evde kocalarına sorsunlar. Çünkü kadının toplantı sırasında konuşması ayıptır.</p>

  <p class="calibre1"> </p>

  <p class="calibre1">1.Ko.14: 36 Tanrı'nın sözü sizden mi kaynaklandı, ya da yalnız size mi ulaştı?</p>

  <p class="calibre1"> </p>

  <p class="calibre1">1.Ko.14: 37 Kendini peygamber ya da ruhça olgun sayan varsa, bilsin ki, size</p>

  <p class="calibre1">yazdıklarım Rab'bin buyruğudur.</p>

  <p class="calibre1"> </p>

  <p class="calibre1">1.Ko.14: 38 Bunları önemsemeyenin kendisi de önemsenmesin.</p>

  <p class="calibre1"> </p>

  <p class="calibre1">1.Ko.14: 39-40 Özet olarak, kardeşlerim, peygamberlikte bulunmayı gayretle isteyin, bilinmeyen dillerle konuşulmasına engel olmayın. Ancak her şey uygun ve düzenli biçimde yapılsın.</p>

  <p class="calibre1"> </p>

  <p class="calibre1">BÖLÜM 15</p>

  <p class="calibre1"> </p>

  <p class="calibre1">Mesih'in Dirilişinin Önemi</p>

  <p class="calibre1"> </p>

  <p class="calibre1">1.Ko.15: 1 Şimdi, kardeşler, size bildirdiğim, sizin de kabul edip bağlı kaldığınız</p>

  <p class="calibre1">Müjde'yi anımsatmak istiyorum.</p>

  <p class="calibre1"> </p>

  <p class="calibre1">1.Ko.15: 2 Size müjdelediğim söze sımsıkı sarılırsanız, onun aracılığıyla</p>

  <p class="calibre1">kurtulursunuz. Yoksa boşuna iman etmiş olursunuz.</p>

  <p class="calibre1"> </p>

  <p class="calibre1">1.Ko.15: 3-4 Aldığım bilgiyi size öncelikle ilettim: Kutsal Yazılar uyarınca Mesih günahlarımıza karşılık öldü, gömüldü ve Kutsal Yazılar uyarınca üçüncü gün</p>

  <p class="calibre1">ölümden dirildi.</p>

  <p class="calibre1"> </p>

  <p class="calibre1">1.Ko.15: 5 Kefas'a , sonra Onikiler'e göründü.</p>

  <p class="calibre1"> </p>

  <p class="calibre1">1.Ko.15: 6 Daha sonra da beş yüzden çok kardeşe aynı anda göründü. Bunların çoğu hâlâ yaşıyor, bazılarıysa öldüler.</p>

  <p class="calibre1"> </p>

  <p class="calibre1">1.Ko.15: 7-8 Bundan sonra Yakup'a, sonra bütün elçilere, son olarak zamansız doğmuş bir çocuğa benzeyen bana da göründü.</p>

  <p class="calibre1"> </p>

  <p class="calibre1">1.Ko.15: 9 Ben elçilerin en önemsiziyim. Tanrı'nın kilisesine zulmettiğim için elçi olarak anılmaya bile layık değilim.</p>

  <p class="calibre1"> </p>

  <p class="calibre1">1.Ko.15: 10 Ama şimdi neysem, Tanrı'nın lütfuyla öyleyim. O'nun bana olan lütfu boşa gitmedi. Elçilerin hepsinden çok emek verdim. Aslında ben değil, Tanrı'nın bende olan lütfu emek verdi.</p>

  <p class="calibre1"> </p>

  <p class="calibre1">1.Ko.15: 11 İşte, gerek benim yaydığım, gerek öbür elçilerin yaydığı ve sizin de iman ettiğiniz bildiri budur.</p>

  <p class="calibre1"> </p>

  <p class="calibre1">Ölüler Dirilecek</p>

  <p class="calibre1"> </p>

  <p class="calibre1">1.Ko.15: 12 Eğer Mesih'in ölümden dirildiği duyuruluyorsa, nasıl oluyor da aranızda bazıları ölüler dirilmez diyor?</p>

  <p class="calibre1"> </p>

  <p class="calibre1">1.Ko.15: 13 Ölüler dirilmezse, Mesih de dirilmemiştir.</p>

  <p class="calibre1"> </p>

  <p class="calibre1">1.Ko.15: 14 Mesih dirilmemişse, bildirimiz de imanınız da boştur.</p>

  <p class="calibre1"> </p>

  <p class="calibre1">1.Ko.15: 15 Bu durumda Tanrı'yla ilgili tanıklığımız da yalan demektir. Çünkü</p>

  <p class="calibre1">Tanrı'nın, Mesih'i dirilttiğine tanıklık ettik. Ama ölüler gerçekten dirilmezse,</p>

  <p class="calibre1">Tanrı Mesih'i de diriltmemiştir.</p>

  <p class="calibre1"> </p>

  <p class="calibre1">1.Ko.15: 16 Ölüler dirilmezse, Mesih de dirilmemiştir.</p>

  <p class="calibre1"> </p>

  <p class="calibre1">1.Ko.15: 17 Mesih dirilmemişse imanınız yararsızdır, siz de hâlâ günahlarınızın</p>

  <p class="calibre1">içindesiniz.</p>

  <p class="calibre1"> </p>

  <p class="calibre1">1.Ko.15: 18 Buna göre Mesih'e ait olarak ölmüş olanlar da mahvolmuşlardır.</p>

  <p class="calibre1"> </p>

  <p class="calibre1">1.Ko.15: 19 Eğer yalnız bu yaşam için Mesih'e umut bağlamışsak, herkesten çok acınacak durumdayız.</p>

  <p class="calibre1"> </p>

  <p class="calibre1">1.Ko.15: 20 Oysa Mesih, ölmüş olanların ilk örneği olarak ölümden dirilmiştir.</p>

  <p class="calibre1"> </p>

  <p class="calibre1">1.Ko.15: 21 Ölüm bir insan aracılığıyla geldiğine göre, ölümden diriliş de bir insan aracılığıyla gelir.</p>

  <p class="calibre1"> </p>

  <p class="calibre1">1.Ko.15: 22 Herkes nasıl Adem'de ölüyorsa, herkes Mesih'te yaşama kavuşacak.</p>

  <p class="calibre1"> </p>

  <p class="calibre1">1.Ko.15: 23 Her biri sırası gelince dirilecek: İlk örnek olarak Mesih, sonra Mesih'in gelişinde Mesih'e ait olanlar.</p>

  <p class="calibre1"> </p>

  <p class="calibre1">1.Ko.15: 24 Bundan sonra Mesih her yönetimi, her hükümranlığı, her gücü ortadan kaldırıp egemenliği Baba Tanrı'ya teslim ettiği zaman son gelmiş olacak.</p>

  <p class="calibre1"> </p>

  <p class="calibre1">1.Ko.15: 25 Çünkü Tanrı bütün düşmanlarını ayakları altına serinceye dek O'nun</p>

  <p class="calibre1">egemenlik sürmesi gerekir.</p>

  <p class="calibre1"> </p>

  <p class="calibre1">1.Ko.15: 26 Ortadan kaldırılacak son düşman ölümdür.</p>

  <p class="calibre1"> </p>

  <p class="calibre1">1.Ko.15: 27 Çünkü, "Tanrı her şeyi Mesih'in ayakları altına sererek O'na bağımlı</p>

  <p class="calibre1">kıldı." "Her şey O'na bağımlı kılındı" sözünün, her şeyi Mesih'e bağımlı kılan</p>

  <p class="calibre1">Tanrı'yı içermediği açıktır.</p>

  <p class="calibre1"> </p>

  <p class="calibre1">1.Ko.15: 28 Her şey Oğul'a bağımlı kılınınca, Oğul da her şeyi kendisine bağımlı kılan Tanrı'ya bağımlı olacaktır. Öyle ki, Tanrı her şeyde her şey olsun.</p>

  <p class="calibre1"> </p>

  <p class="calibre1">1.Ko.15: 29 Diriliş yoksa, ölüler için vaftiz edilenler ne olacak? Ölüler gerçekten dirilmeyecekse, insanlar neden ölüler için vaftiz ediliyorlar?</p>

  <p class="calibre1"> </p>

  <p class="calibre1">1.Ko.15: 30 Biz de neden her saat kendimizi tehlikeye atıyoruz?</p>

  <p class="calibre1"> </p>

  <p class="calibre1">1.Ko.15: 31 Kardeşler, sizinle ilgili olarak Rabbimiz Mesih İsa'da sahip olduğum</p>

  <p class="calibre1">övüncün hakkı için her gün ölüyorum.</p>

  <p class="calibre1"> </p>

  <p class="calibre1">1.Ko.15: 32 Eğer insansal nedenlerle Efes'te canavarlarla dövüştümse, bunun bana yararı ne? Eğer ölüler dirilmeyecekse, "Yiyelim içelim, nasıl olsa yarın öleceğiz."</p>

  <p class="calibre1"> </p>

  <p class="calibre1">1.Ko.15: 33 Aldanmayın, "Kötü arkadaşlıklar iyi huyu bozar."</p>

  <p class="calibre1"> </p>

  <p class="calibre1">1.Ko.15: 34 Uslanıp kendinize gelin, artık günah işlemeyin. Bazılarınız Tanrı'yı hiç tanımıyor. Utanasınız diye söylüyorum bunları.</p>

  <p class="calibre1"> </p>

  <p class="calibre1">Dirilişten Sonraki Beden</p>

  <p class="calibre1"> </p>

  <p class="calibre1">1.Ko.15: 35 Ama biri çıkıp, "Ölüler nasıl dirilecek? Nasıl bir bedenle gelecekler?" diye sorabilir.</p>

  <p class="calibre1"> </p>

  <p class="calibre1">1.Ko.15: 36 Ne akılsızca bir soru! Ektiğin tohum ölmedikçe yaşama kavuşmaz ki!</p>

  <p class="calibre1"> </p>

  <p class="calibre1">1.Ko.15: 37 Ekerken, oluşacak bitkinin kendisini değil, yalnızca tohumunu -buğday ya da başka bir bitkinin tohumunu ekersin.</p>

  <p class="calibre1"> </p>

  <p class="calibre1">1.Ko.15: 38 Tanrı tohuma dilediği bedeni -her birine kendine özgü bedeni- verir.</p>

  <p class="calibre1"> </p>

  <p class="calibre1">1.Ko.15: 39 Her canlının eti aynı değildir. İnsan eti başka, hayvan eti başka, kuş eti, balık eti başka başkadır.</p>

  <p class="calibre1"> </p>

  <p class="calibre1">1.Ko.15: 40 Göksel bedenler vardır, dünyasal bedenler vardır. Göksel olanların görkemi başka, dünyasal olanlarınki başkadır.</p>

  <p class="calibre1"> </p>

  <p class="calibre1">1.Ko.15: 41 Güneşin görkemi başka, ayın görkemi başka, yıldızların görkemi başkadır. Görkem bakımından yıldız yıldızdan farklıdır.</p>

  <p class="calibre1"> </p>

  <p class="calibre1">1.Ko.15: 42 Ölülerin dirilişi de böyledir. Beden çürümeye mahkûm olarak gömülür, çürümez olarak diriltilir.</p>

  <p class="calibre1"> </p>

  <p class="calibre1">1.Ko.15: 43 Düşkün olarak gömülür, görkemli olarak diriltilir. Zayıf olarak gömülür, güçlü olarak diriltilir.</p>

  <p class="calibre1"> </p>

  <p class="calibre1">1.Ko.15: 44 Doğal beden olarak gömülür, ruhsal beden olarak diriltilir. Doğal beden olduğu gibi, ruhsal beden de vardır.</p>

  <p class="calibre1"> </p>

  <p class="calibre1">1.Ko.15: 45 Nitekim şöyle yazılmıştır: "İlk insan Adem yaşayan can oldu." Son</p>

  <p class="calibre1">Adem'se yaşam veren ruh oldu.</p>

  <p class="calibre1"> </p>

  <p class="calibre1">1.Ko.15: 46 Önce ruhsal olan değil, doğal olan geldi. Ruhsal olan sonra geldi.</p>

  <p class="calibre1"> </p>

  <p class="calibre1">1.Ko.15: 47 İlk insan yerden, yani topraktandır. İkinci insan göktendir.</p>

  <p class="calibre1"> </p>

  <p class="calibre1">1.Ko.15: 48 Topraktan olan insan nasılsa, topraktan olanlar da öyledir. Göksel</p>

  <p class="calibre1">insan nasılsa, göksel olanlar da öyledir.</p>

  <p class="calibre1"> </p>

  <p class="calibre1">1.Ko.15: 49 Bizler topraktan olana nasıl benzediysek, göksel olana da benzeyeceğiz.</p>

  <p class="calibre1"> </p>

  <p class="calibre1">1.Ko.15: 50 Kardeşler, şunu demek istiyorum, et ve kan Tanrı'nın Egemenliği'ni miras alamaz. Çürüyen de çürümezliği miras alamaz.</p>

  <p class="calibre1"> </p>

  <p class="calibre1">1.Ko.15: 51-52 İşte size bir sır açıklıyorum. Hepimiz ölmeyeceğiz; son borazan</p>

  <p class="calibre1">çalınınca hepimiz bir anda, göz açıp kapayana dek değiştirileceğiz. Evet, borazan</p>

  <p class="calibre1">çalınacak, ölüler çürümez olarak dirilecek, ve biz de değiştirileceğiz.</p>

  <p class="calibre1"> </p>

  <p class="calibre1">1.Ko.15: 53 Çünkü bu çürüyen beden çürümezliği, bu ölümlü beden ölümsüzlüğü giyinmelidir.</p>

  <p class="calibre1"> </p>

  <p class="calibre1">1.Ko.15: 54 Çürüyen ve ölümlü beden çürümezliği ve ölümsüzlüğü giyinince, "Ölüm yok edildi, zafer kazanıldı!" diye yazılmış olan söz yerine gelecektir.</p>

  <p class="calibre1"> </p>

  <p class="calibre1">1.Ko.15: 55 "Ey ölüm, zaferin nerede?</p>

  <p class="calibre1">Ey ölüm, dikenin nerede?"</p>

  <p class="calibre1"> </p>

  <p class="calibre1">1.Ko.15: 56 Ölümün dikeni günahtır. Günah ise gücünü Kutsal Yasa'dan alır.</p>

  <p class="calibre1"> </p>

  <p class="calibre1">1.Ko.15: 57 Rabbimiz İsa Mesih aracılığıyla bizi zafere ulaştıran Tanrı'ya şükürler olsun!</p>

  <p class="calibre1"> </p>

  <p class="calibre1">1.Ko.15: 58 Bu nedenle, sevgili kardeşlerim, Rab yolunda verdiğiniz emeğin boşa gitmeyeceğini bilerek dayanın, sarsılmayın, Rab'bin işinde her zaman gayretli</p>

  <p class="calibre1">olun.</p>

  <p class="calibre1"> </p>

  <p class="calibre1">BÖLÜM 16</p>

  <p class="calibre1"> </p>

  <p class="calibre1">Para Yardımına İlişkin Öğütler</p>

  <p class="calibre1"> </p>

  <p class="calibre1">1.Ko.16: 1 Kutsallara yapılacak para yardımına gelince: Galatya kiliselerine ne</p>

  <p class="calibre1">buyurduysam, siz de öyle yapın.</p>

  <p class="calibre1"> </p>

  <p class="calibre1">1.Ko.16: 2 Haftanın ilk günü herkes kazancına göre bir miktar para ayırıp biriktirsin. Öyle ki, yanınıza geldiğimde para toplamaya gerek kalmasın.</p>

  <p class="calibre1"> </p>

  <p class="calibre1">1.Ko.16: 3 Oraya vardığımda, bağışlarınızı götürmek üzere uygun gördüğünüz kişileri tanıtıcı mektuplarla Yeruşalim'e göndereceğim.</p>

  <p class="calibre1"> </p>

  <p class="calibre1">1.Ko.16: 4 Benim de gitmeme değerse, onları yanıma alıp gideceğim.</p>

  <p class="calibre1"> </p>

  <p class="calibre1">Pavlus'un Kişisel Dilekleri</p>

  <p class="calibre1"> </p>

  <p class="calibre1">1.Ko.16: 5 Makedonya'dan geçtikten sonra yanınıza geleceğim. Çünkü Makedonya'dan geçmek niyetindeyim.</p>

  <p class="calibre1"> </p>

  <p class="calibre1">1.Ko.16: 6 Belki bir süre yanınızda kalırım, hatta kışı da sizinle geçirebilirim. Öyleki, sonra nereye gidecek olsam, bana yardım edebilesiniz.</p>

  <p class="calibre1"> </p>

  <p class="calibre1">1.Ko.16: 7 Sizi öyle kısaca görüp geçmek istemiyorum. Rab'bin izniyle uzunca bir süre anınızda kalmayı umut ediyorum.</p>

  <p class="calibre1"> </p>

  <p class="calibre1">1.Ko.16: 8 Ama Pentikost Günü'ne dek Efes'te kalacağım.</p>

  <p class="calibre1"> </p>

  <p class="calibre1">1.Ko.16: 9 Çünkü büyük ve etkili işler yapmam için burada bana bir kapı açıldı. Ne var ki, bana karşı çıkanlar çoktur.</p>

  <p class="calibre1"> </p>

  <p class="calibre1">1.Ko.16: 10 Timoteos yanınıza gelirse, bir şeyden korkmamasına dikkat edin. Çünkü o da benim gibi Rab'bin işini yapıyor.</p>

  <p class="calibre1"> </p>

  <p class="calibre1">1.Ko.16: 11 Kimse onu hor görmesin. Yanıma gelmesi için onu esenlikle uğurlayın. Kardeşlerle birlikte onun da gelmesini bekliyorum.</p>

  <p class="calibre1"> </p>

  <p class="calibre1">1.Ko.16: 12 Kardeşimiz Apollos'a gelince, kardeşlerle birlikte size gelmesi için ona çok ricada bulundum, ama şimdilik gelmeye hiç de istekli değil. Fırsat bulunca</p>

  <p class="calibre1">gelecek.</p>

  <p class="calibre1"> </p>

  <p class="calibre1">1.Ko.16: 13 Uyanık kalın, imanda dimdik durun, mert ve güçlü olun.</p>

  <p class="calibre1"> </p>

  <p class="calibre1">1.Ko.16: 14 Her şeyi sevgiyle yapın.</p>

  <p class="calibre1"> </p>

  <p class="calibre1">1.Ko.16: 15-16 Ahaya'da ilk iman eden ve kendilerini kutsalların hizmetine adayan İstefanas'ın ev halkını bilirsiniz. Kardeşler, size yalvarırım, bu gibilere ve</p>

  <p class="calibre1">onlarla birlikte çalışıp emek verenlerin hepsine bağımlı olun.</p>

  <p class="calibre1"> </p>

  <p class="calibre1">1.Ko.16: 17 İstefanas, Fortunatus ve Ahaykos'un gelişine sevindim. Yokluğunuzu bana unutturdular.</p>

  <p class="calibre1"> </p>

  <p class="calibre1">1.Ko.16: 18 Sizin ruhunuzu da benim ruhumu da ferahlattılar. Böylelerinin değerini bilin.</p>

  <p class="calibre1"> </p>

  <p class="calibre1">Son Selamlar</p>

  <p class="calibre1"> </p>

  <p class="calibre1">1.Ko.16: 19 Asya İli'ndeki kiliseler size selam eder. Akvila ve Priska, evlerinde buluşan toplulukla birlikte Rab'de size çok selam ederler.</p>

  <p class="calibre1"> </p>

  <p class="calibre1">1.Ko.16: 20 Buradaki bütün kardeşlerin size selamı var. Birbirinizi kutsal öpüşle</p>

  <p class="calibre1">selamlayın.</p>

  <p class="calibre1"> </p>

  <p class="calibre1">1.Ko.16: 21 Ben Pavlus, bu selamı kendi elimle yazıyorum.</p>

  <p class="calibre1"> </p>

  <p class="calibre1">1.Ko.16: 22 Rab'bi sevmeyene lanet olsun. Maranata !</p>

  <p class="calibre1"> </p>

  <p class="calibre1">1.Ko.16: 23 Rab İsa'nın lütfu sizinle birlikte olsun.</p>

  <p class="calibre1"> </p>

  <p class="calibre1">1.Ko.16: 24 Hepinize Mesih İsa'da sevgiler! Amin.</p>

  <p class="calibre1"> </p>

  <p class="calibre1">DİPNOTLAR:</p>

  <p class="calibre1"> </p>

  <p class="calibre1">2:1 "Bildiriyi": Bazı Grekçe elyazmalarında, "Sırrı" diye geçer.</p>

  <p class="calibre1">6:1 "İmansızlar": Grekçe "Doğru olmayanlar".</p>

  <p class="calibre1">6:4 "Sayılanları mı yargıç atıyorsunuz?" ya da "Sayılanları yargıç atayın."</p>

  <p class="calibre1">6:9-10 "Günahkârların": Grekçe "Doğru olmayanların".</p>

  <p class="calibre1">7:36-38 ayetleri şu anlama da gelebilir: 36 Bir kimse kızına haksız</p>

  <p class="calibre1">davrandığını düşünüyorsa, kızın yaşı geçiyor ve evlenmesi gerekiyorsa, o kimse</p>

  <p class="calibre1">istediğini yapsın, günah işlemiş olmaz; nişanlılar evlensinler.</p>

  <p class="calibre1">37 Ama zorunluluk altında bulunmayan, yüreği kararlı, istediğini yapabilecek durumdaki kişi, kızını evlendirmemeye yüreğinde karar verirse, iyi eder.</p>

  <p class="calibre1">38 Kısacası, kızını evlendiren iyi eder, evlendirmeyense daha iyi eder.</p>

  <p class="calibre1">11:4 "Başına bir şey takıp": Grekçe deyim "Uzun saçla" anlamına da gelebilir.</p>

  <p class="calibre1">11:5 "Başı açık": Grekçe deyim "Başını örtmeden" ya da "Saçını toplamadan"</p>

  <p class="calibre1">anlamına da gelebilir. Benzeri bir deyim 6,7 ve 13. ayetlerde de geçer.</p>

  <p class="calibre1">12:7 "Herkesin ortak yararı için herkese Ruh'u belli eden bir yetenek veriliyor"</p>

  <p class="calibre1">ya da "Herkesin ortak yararı için Ruh herkese kendini belli ediyor".</p>

  <p class="calibre1">13:3 "Yakılmak üzere": Bazı Grekçe elyazmalarında, "Övünmek için" diye geçer.</p>

  <p class="calibre1">14:33-34 "Çünkü Tanrı karışıklık değil, esenlik Tanrısı'dır. Kutsalların bütün</p>

  <p class="calibre1">topluluklarında böyledir.</p>

  <p class="calibre1">Kadınlar toplantılarınızda sessiz kalsın" ya da "Çünkü Tanrı karışıklık değil,</p>

  <p class="calibre1">esenlik Tanrısı'dır.</p>

  <p class="calibre1">Kadınlar, kutsalların bütün topluluklarında olduğu gibi, toplantılarınızda sessiz</p>

  <p class="calibre1">kalsın".</p>

  <p class="calibre1">15:37 "Bitki": Grekçe "Beden".</p>

  <p class="calibre1">15:45 "Son Adem": İsa Mesih.</p>

  <p class="calibre1">15:47 "İkinci insan": İsa Mesih.</p>

  <p class="calibre1">15:48 "Göksel insan": İsa Mesih.</p>

  <p class="calibre1">16:22 "Maranata": "Efendimiz, gel!" anlamına gelen Aramice bir söz. İsa Mesih'in</p>

  <p class="calibre1">tekrar gelişi için edilen dualarda kullanılır._</p>

  <p class="calibre1"> </p>

  <p class="calibre1">Pavlus'tan Korintliler'e İkinci Mektup</p>

  <p class="calibre1"> </p>

  <p class="calibre1">BÖLÜM 1</p>

  <p class="calibre1"> </p>

  <p class="calibre1">2.Ko.1: 1 Tanrı'nın isteğiyle Mesih İsa'nın elçisi atanan ben Pavlus ve</p>

  <p class="calibre1">kardeşimiz Timoteos'tan Ahaya'nın her yanındaki bütün kutsallara ve</p>

  <p class="calibre1">Tanrı'nın Korint'teki kilisesine selam!</p>

  <p class="calibre1"> </p>

  <p class="calibre1">2.Ko.1: 2 Babamız Tanrı'dan ve Rab İsa Mesih'ten sizlere lütuf ve</p>

  <p class="calibre1">esenlik olsun.</p>

  <p class="calibre1"> </p>

  <p class="calibre1">Teselli Kaynağı Tanrı</p>

  <p class="calibre1"> </p>

  <p class="calibre1">2.Ko.1: 3 Her türlü tesellinin kaynağı olan Tanrı'ya, merhametli</p>

  <p class="calibre1">Baba'ya, Rabbimiz İsa Mesih'in Tanrısı ve Babası'na övgüler olsun!</p>

  <p class="calibre1"> </p>

  <p class="calibre1">2.Ko.1: 4 Kendisinden aldığımız teselliyle her türlü sıkıntıda olanları</p>

  <p class="calibre1">teselli edebilmemiz için bizi bütün sıkıntılarımızda teselli ediyor.</p>

  <p class="calibre1"> </p>

  <p class="calibre1">2.Ko.1: 5 Çünkü Mesih'in acılarını nasıl büyük ölçüde çekiyorsak, Mesih</p>

  <p class="calibre1">sayesinde büyük teselli de buluyoruz.</p>

  <p class="calibre1"> </p>

  <p class="calibre1">2.Ko.1: 6 Sıkıntı çekiyorsak, bu sizin teselliniz ve kurtuluşunuz</p>

  <p class="calibre1">içindir. Teselli buluyorsak bu, bizim çektiğimiz acıların aynısına</p>

  <p class="calibre1">dayanmanızda etkin olan bir teselli bulmanız içindir.</p>

  <p class="calibre1"> </p>

  <p class="calibre1">2.Ko.1: 7 Size ilişkin umudumuz sarsılmaz. Çünkü acılarımıza olduğu</p>

  <p class="calibre1">gibi, tesellimize de ortak olduğunuzu biliyoruz.</p>

  <p class="calibre1"> </p>

  <p class="calibre1">2.Ko.1: 8 Kardeşlerim, Asya İli'nde çektiğimiz sıkıntılardan habersiz</p>

  <p class="calibre1">kalmanızı istemiyoruz. Dayanabileceğimizden çok ağır bir yük</p>

  <p class="calibre1">altındaydık. Öyle ki, yaşamaktan bile umudumuzu kesmiştik.</p>

  <p class="calibre1"> </p>

  <p class="calibre1">2.Ko.1: 9 Ölüme mahkûm olduğumuzu içimizde hissettik. Ama bu, kendimize</p>

  <p class="calibre1">değil, ölüleri dirilten Tanrı'ya güvenmemiz için oldu.</p>

  <p class="calibre1"> </p>

  <p class="calibre1">2.Ko.1: 10-11 Tanrı bizi böylesine büyük bir ölüm tehlikesinden</p>

  <p class="calibre1">kurtardı; daha da kurtaracaktır. Umudumuzu O'na bağladık. Siz de</p>

  <p class="calibre1">dualarınızla bize yardım ettikçe, bizi yine kurtaracaktır. Öyle ki,</p>

  <p class="calibre1">birçok kişinin dualarıyla bize sağlanan lütuftan ötürü</p>

  <p class="calibre1">birçoklarının ağzından bizim için şükranlar sunulsun.</p>

  <p class="calibre1"> </p>

  <p class="calibre1">2.Ko.1: 12 Dünyaya ve özellikle size, insan bilgeliğiyle değil,</p>

  <p class="calibre1">Tanrı'nın lütfuyla, Tanrı'dan gelen kutsallık ve içtenlikle</p>

  <p class="calibre1">davrandığımıza vicdanımız tanıktır. Ve biz bununla övünüyoruz.</p>

  <p class="calibre1"> </p>

  <p class="calibre1">2.Ko.1: 13-14 Okuyup anlayabileceğinizden başka bir şey yazmıyoruz. Bizi</p>

  <p class="calibre1">bir ölçüde anladığınız gibi, tümüyle anlayacağınızı umarım.</p>

  <p class="calibre1">Rabbimiz İsa'nın gününde bizim övüncümüz siz olacağınız gibi, sizin</p>

  <p class="calibre1">övüncünüz de biz olalım.</p>

  <p class="calibre1"> </p>

  <p class="calibre1">Pavlus'un Geciken Ziyareti</p>

  <p class="calibre1"> </p>

  <p class="calibre1">2.Ko.1: 15-16 Bu güvenle, sizleri iki kez sevindirmek için önce size</p>

  <p class="calibre1">uğramak, sonra Makedonya'ya geçmek, Makedonya'dan yine size geri</p>

  <p class="calibre1">gelerek tarafınızdan Yahudiye'ye uğurlanmak niyetindeydim.</p>

  <p class="calibre1"> </p>

  <p class="calibre1">2.Ko.1: 17 Bunu isterken acaba kararsız mıydım? Ya da isteklerim</p>

  <p class="calibre1">benlikten mi doğuyor ki, önce "Evet, evet", sonra "Hayır, hayır" diyeyim?</p>

  <p class="calibre1"> </p>

  <p class="calibre1">2.Ko.1: 18 Tanrı'nın güvenilirliği hakkı için diyorum ki, size</p>

  <p class="calibre1">ilettiğimiz söz hem "evet" hem "hayır" değildir.</p>

  <p class="calibre1"> </p>

  <p class="calibre1">2.Ko.1: 19 Silvanus ve Timoteos'la birlikte size tanıttığımız Tanrı'nın</p>

  <p class="calibre1">Oğlu İsa Mesih hem "evet" hem "hayır" değildi. O'nda yalnız "evet" vardır.</p>

  <p class="calibre1"> </p>

  <p class="calibre1">2.Ko.1: 20 Çünkü Tanrı'nın bütün vaatleri Mesih'te "evet"tir. Bu nedenle</p>

  <p class="calibre1">Tanrı'nın yüceliği için Mesih aracılığıyla Tanrı'ya "Amin" deriz.</p>

  <p class="calibre1"> </p>

  <p class="calibre1">2.Ko.1: 21 Bizi sizinle birlikte Mesih'te pekiştiren ve meshetmiş olan</p>

  <p class="calibre1">Tanrı'dır.</p>

  <p class="calibre1"> </p>

  <p class="calibre1">2.Ko.1: 22 O bizi mühürledi, güvence olarak da yüreklerimize Kutsal</p>

  <p class="calibre1">Ruh'u yerleştirdi.</p>

  <p class="calibre1"> </p>

  <p class="calibre1">2.Ko.1: 23 Tanrı'yı tanık tutarım ki, Korint'e dönmeyişimin nedeni sizi</p>

  <p class="calibre1">esirgemekti.</p>

  <p class="calibre1"> </p>

  <p class="calibre1">2.Ko.1: 24 İmanınıza egemen olmak istemiyoruz, sevinmeniz için sizinle</p>

  <p class="calibre1">birlikte çalışıyoruz. Çünkü imanda dimdik duruyorsunuz.</p>

  <p class="calibre1"> </p>

  <p class="calibre1">BÖLÜM 2</p>

  <p class="calibre1"> </p>

  <p class="calibre1">2.Ko.2: 1 Size tekrar keder dolu bir ziyaret yapmamaya karar verdim.</p>

  <p class="calibre1"> </p>

  <p class="calibre1">2.Ko.2: 2 Çünkü sizi kederlendirirsem, keder verdiğim sizlerden başka</p>

  <p class="calibre1">beni kim sevindirecek?</p>

  <p class="calibre1"> </p>

  <p class="calibre1">2.Ko.2: 3 Bunu yazdım ki, geldiğimde beni sevindirmesi gerekenler beni</p>

  <p class="calibre1">kederlendirmesin. Sevincimin hepinizin sevinci olduğuna ilişkin</p>

  <p class="calibre1">hepinize güvenim var.</p>

  <p class="calibre1"> </p>

  <p class="calibre1">2.Ko.2: 4 Kederlenesiniz diye değil, size beslediğim derin sevgiyi anlayasınız diye büyük bir sıkıntı ve yürek acısıyla gözyaşları içinde size yazdım.</p>

  <p class="calibre1"> </p>

  <p class="calibre1">Suçluyu Bağışlamak</p>

  <p class="calibre1"> </p>

  <p class="calibre1">2.Ko.2: 5 Eğer biri bir başkasını kederlendirdiyse, beni değil abartmadan söyleyeyim bir dereceye kadar hepinizi kederlendirmiş olur.</p>

  <p class="calibre1"> </p>

  <p class="calibre1">2.Ko.2: 6 Böyle birine çoğunluğun verdiği bu ceza yeterlidir.</p>

  <p class="calibre1"> </p>

  <p class="calibre1">2.Ko.2: 7 Aşırı kedere boğulmasın diye o kişiyi daha fazla</p>

  <p class="calibre1">cezalandırmayıp bağışlamalı ve teselli etmelisiniz.</p>

  <p class="calibre1"> </p>

  <p class="calibre1">2.Ko.2: 8 Bunun için ona duyduğunuz sevgiyi yenilemenizi rica ederim.</p>

  <p class="calibre1"> </p>

  <p class="calibre1">2.Ko.2: 9 Sizi sınamak ve her durumda söz dinleyenler olup olmadığınızı</p>

  <p class="calibre1">anlamak için yazdım size.</p>

  <p class="calibre1"> </p>

  <p class="calibre1">2.Ko.2: 10 Kimi bağışlarsanız, ben de onu bağışlarım. Eğer bir şeyi</p>

  <p class="calibre1">bağışladımsa, bunu sizin için Mesih'in önünde bağışladım.</p>

  <p class="calibre1"> </p>

  <p class="calibre1">2.Ko.2: 11 Öyle ki, Şeytan'ın oyununa gelmeyelim. Çünkü onun düzenlerini</p>

  <p class="calibre1">bilmez değiliz.</p>

  <p class="calibre1"> </p>

  <p class="calibre1">Yeni Antlaşmanın Elçileri</p>

  <p class="calibre1"> </p>

  <p class="calibre1">2.Ko.2: 12-13 Mesih'in Müjdesi'ni yaymak amacıyla Troas'a geldiğimde</p>

  <p class="calibre1">Rab'bin işi için bana bir kapı açıldığı halde, kardeşim Titus'u</p>

  <p class="calibre1">orada bulamadığım için iç huzurum yoktu. Bu nedenle oradakilere</p>

  <p class="calibre1">veda ederek Makedonya'ya gittim.</p>

  <p class="calibre1"> </p>

  <p class="calibre1">2.Ko.2: 14 Bizi her zaman Mesih'in zafer alayında yürüten, O'nu tanımanın güzel kokusunu aracılığımızla her yerde yayan Tanrı'ya şükürler olsun!</p>

  <p class="calibre1"> </p>

  <p class="calibre1">2.Ko.2: 15 Çünkü biz hem kurtulanlar hem de mahvolanlar arasında Tanrı</p>

  <p class="calibre1">için Mesih'in güzel kokusuyuz.</p>

  <p class="calibre1"> </p>

  <p class="calibre1">2.Ko.2: 16 Mahvolanlar için ölüme götüren ölüm kokusu, kurtulanlar</p>

  <p class="calibre1">içinse yaşama götüren yaşam kokusuyuz. Böylesi bir işe kim yeterlidir?</p>

  <p class="calibre1"> </p>

  <p class="calibre1">2.Ko.2: 17 Birçokları gibi, Tanrı'nın sözünü ticaret aracı yapanlar</p>

  <p class="calibre1">değiliz. Tanrı tarafından gönderilen ve Mesih'e ait olan kişiler</p>

  <p class="calibre1">olarak Tanrı'nın önünde içtenlikle konuşuyoruz.</p>

  <p class="calibre1"> </p>

  <p class="calibre1">BÖLÜM 3</p>

  <p class="calibre1"> </p>

  <p class="calibre1">2.Ko.3: 1 Kendimizi yine tavsiye etmeye mi başlıyoruz? Yoksa bazıları</p>

  <p class="calibre1">gibi size ya da sizden tavsiye mektuplarına ihtiyacımız mı var?</p>

  <p class="calibre1"> </p>

  <p class="calibre1">2.Ko.3: 2 Bütün insanlarca bilinen ve okunan, yüreklerimize yazılmış</p>

  <p class="calibre1">mektubumuz sizsiniz.</p>

  <p class="calibre1"> </p>

  <p class="calibre1">2.Ko.3: 3 Hizmetimizin sonucu olup mürekkeple değil, yaşayan Tanrı'nın</p>

  <p class="calibre1">Ruhu'yla, taş levhalara değil, insan yüreğinin levhalarına yazılmış</p>

  <p class="calibre1">Mesih'in mektubu olduğunuz açıktır.</p>

  <p class="calibre1"> </p>

  <p class="calibre1">2.Ko.3: 4 Mesih sayesinde Tanrı'ya böyle bir güvenimiz vardır.</p>

  <p class="calibre1"> </p>

  <p class="calibre1">2.Ko.3: 5 Herhangi bir şeyi kendi başarımız olarak saymaya yeterliyiz</p>

  <p class="calibre1">demek istemiyorum; bizi yeterli kılan Tanrı'dır.</p>

  <p class="calibre1"> </p>

  <p class="calibre1">2.Ko.3: 6 O bizi yazılı yasaya değil, Ruh'a dayalı yeni bir antlaşmanın hizmetkârları olmaya yeterli kıldı. Yazılı yasa öldürür, Ruh ise yaşatır.</p>

  <p class="calibre1"> </p>

  <p class="calibre1">Yeni Antlaşmanın Yüceliği</p>

  <p class="calibre1"> </p>

  <p class="calibre1">2.Ko.3: 7-8 Ölümle sonuçlanan hizmet, yani taş üzerine harf harf kazılan</p>

  <p class="calibre1">yasa yücelik içinde geldiyse öyle ki, İsrailoğulları geçici olan</p>

  <p class="calibre1">parlaklığından ötürü Musa'nın yüzüne bakamadılar- Ruh'a dayalı</p>

  <p class="calibre1">hizmetin yücelik içinde olacağı daha kesin değil mi?</p>

  <p class="calibre1"> </p>

  <p class="calibre1">2.Ko.3: 9 İnsanı suçlu çıkaran hizmetin yüceliği varsa, aklanmayı</p>

  <p class="calibre1">sağlayan hizmetin yüceliği çok daha aşkındır.</p>

  <p class="calibre1"> </p>

  <p class="calibre1">2.Ko.3: 10 Çünkü eskiden yüceltilmiş olanın, şimdi yücelikte aşkın olana</p>

  <p class="calibre1">göre yüceliği yoktur.</p>

  <p class="calibre1"> </p>

  <p class="calibre1">2.Ko.3: 11 Geçici olan, yücelik içinde geldiyse, kalıcı olanın yüceliği</p>

  <p class="calibre1">çok daha büyüktür.</p>

  <p class="calibre1"> </p>

  <p class="calibre1">2.Ko.3: 12 Böyle bir umuda sahip olduğumuz için büyük cesaretle</p>

  <p class="calibre1">konuşabiliriz.</p>

  <p class="calibre1"> </p>

  <p class="calibre1">2.Ko.3: 13 Yüzündeki parlaklığın giderek söndüğünü İsrailoğulları</p>

  <p class="calibre1">görmesin diye yüzünü peçeyle örten Musa gibi değiliz.</p>

  <p class="calibre1"> </p>

  <p class="calibre1">2.Ko.3: 14 İsrailoğulları'nın zihinleri körelmişti. Bugün bile Eski</p>

  <p class="calibre1">Antlaşma okunurken zihinleri aynı peçeyle örtülü kalıyor. Çünkü bu</p>

  <p class="calibre1">peçe ancak Mesih aracılığıyla kalkar.</p>

  <p class="calibre1"> </p>

  <p class="calibre1">2.Ko.3: 15 Ne var ki, bugün bile Musa'nın yazıları okunduğunda</p>

  <p class="calibre1">yüreklerini bir peçe örtüyor.</p>

  <p class="calibre1"> </p>

  <p class="calibre1">2.Ko.3: 16 Oysa ne zaman biri Rab'be dönerse, o peçe kaldırılır.</p>

  <p class="calibre1"> </p>

  <p class="calibre1">2.Ko.3: 17 Rab Ruh'tur, Rab'bin Ruhu neredeyse orada özgürlük vardır.</p>

  <p class="calibre1"> </p>

  <p class="calibre1">2.Ko.3: 18 Ve biz hepimiz peçesiz yüzle Rab'bin yüceliğini görerek</p>

  <p class="calibre1">yücelik üstüne yücelikle O'na benzer olmak üzere değiştiriliyoruz.</p>

  <p class="calibre1">Bu da Ruh olan Rab sayesinde oluyor.</p>

  <p class="calibre1"> </p>

  <p class="calibre1">BÖLÜM 4</p>

  <p class="calibre1"> </p>

  <p class="calibre1">Cesaretimizi Yitirmeyiz</p>

  <p class="calibre1"> </p>

  <p class="calibre1">2.Ko.4: 1 Bu hizmeti Tanrı'nın merhametiyle üstlendiğimiz için</p>

  <p class="calibre1">cesaretimizi yitirmeyiz.</p>

  <p class="calibre1"> </p>

  <p class="calibre1">2.Ko.4: 2 Utanç verici gizli yolları reddettik. Hileye başvurmayız,</p>

  <p class="calibre1">Tanrı'nın sözünü de çarpıtmayız. Gerçeği ortaya koyarak kendimizi</p>

  <p class="calibre1">Tanrı'nın önünde her insanın vicdanına tavsiye ederiz.</p>

  <p class="calibre1"> </p>

  <p class="calibre1">2.Ko.4: 3 Yaydığımız Müjde örtülüyse de, mahvolanlar için örtülüdür.</p>

  <p class="calibre1"> </p>

  <p class="calibre1">2.Ko.4: 4 Tanrı'nın görünümü olan Mesih'in yüceliğiyle ilgili Müjde'nin ışığı imansızların üzerine doğmasın diye, bu çağın ilahı onların zihinlerini kör etmiştir.</p>

  <p class="calibre1"> </p>

  <p class="calibre1">2.Ko.4: 5 Biz kendimizi ilan etmiyoruz; ama Mesih İsa'yı Rab, kendimizi</p>

  <p class="calibre1">de İsa uğruna kullarınız ilan ediyoruz.</p>

  <p class="calibre1"> </p>

  <p class="calibre1">2.Ko.4: 2.Ko.4: 6 Çünkü, "Işık karanlıktan parlayacak" diyen Tanrı, İsa Mesih'in</p>

  <p class="calibre1">yüzünde parlayan kendi yüceliğini tanımamızdan doğan ışığı bize vermek için yüreklerimizi aydınlattı.</p>

  <p class="calibre1"> </p>

  <p class="calibre1">2.Ko.4: 7 Üstün gücün bizden değil, Tanrı'dan kaynaklandığı bilinsin</p>

  <p class="calibre1">diye bu hazineye toprak kaplar içinde sahibiz.</p>

  <p class="calibre1"> </p>

  <p class="calibre1">2.Ko.4: 8 Her yönden sıkıştırılmışız, ama ezilmiş değiliz. Şaşırmışız,</p>

  <p class="calibre1">ama çaresiz değiliz.</p>

  <p class="calibre1"> </p>

  <p class="calibre1">2.Ko.4: 9 Kovalanıyoruz, ama terk edilmiş değiliz. Yere yıkılmışız, ama</p>

  <p class="calibre1">yok olmuş değiliz.</p>

  <p class="calibre1"> </p>

  <p class="calibre1">2.Ko.4: 10 İsa'nın yaşamı bedenimizde açıkça görülsün diye İsa'nın</p>

  <p class="calibre1">ölümünü her an bedenimizde taşıyoruz.</p>

  <p class="calibre1"> </p>

  <p class="calibre1">2.Ko.4: 11 Çünkü İsa'nın yaşamı ölümlü bedenimizde açıkça görülsün diye,</p>

  <p class="calibre1">biz yaşayanlar İsa uğruna sürekli olarak ölüme teslim ediliyoruz.</p>

  <p class="calibre1"> </p>

  <p class="calibre1">2.Ko.4: 12 Böylece ölüm bizde, yaşamsa sizde etkin olmaktadır.</p>

  <p class="calibre1"> </p>

  <p class="calibre1">2.Ko.4: 13 "İman ettim, bu nedenle konuştum" diye yazılmıştır. Aynı iman</p>

  <p class="calibre1">ruhuna sahip olarak biz de iman ediyor ve bu nedenle konuşuyoruz.</p>

  <p class="calibre1"> </p>

  <p class="calibre1">2.Ko.4: 14 Çünkü Rab İsa'yı dirilten Tanrı'nın, bizi de İsa'yla diriltip</p>

  <p class="calibre1">sizinle birlikte kendi önüne çıkaracağını biliyoruz.</p>

  <p class="calibre1"> </p>

  <p class="calibre1">2.Ko.4: 15 Bütün bunlar sizin yararınızadır. Böylelikle Tanrı'nın lütfu</p>

  <p class="calibre1">çoğalıp daha çok insana ulaştıkça, Tanrı'nın yüceliği için şükran da artsın.</p>

  <p class="calibre1"> </p>

  <p class="calibre1">2.Ko.4: 16 Bu nedenle cesaretimizi yitirmeyiz. Her ne kadar dış</p>

  <p class="calibre1">varlığımız harap oluyorsa da, iç varlığımız günden güne yenileniyor.</p>

  <p class="calibre1"> </p>

  <p class="calibre1">2.Ko.4: 17 Çünkü geçici, hafif sıkıntılarımız bize, ağırlıkta hiçbir şeyle karşılaştırılamayacak kadar büyük, sonsuz bir yücelik kazandırmaktadır.</p>

  <p class="calibre1"> </p>

  <p class="calibre1">2.Ko.4: 18 Gözlerimizi görünen şeylere değil, görünmeyenlere çeviriyoruz. Çünkü görünenler geçicidir, görünmeyenlerse sonsuza dek kalıcıdır.</p>

  <p class="calibre1"> </p>

  <p class="calibre1">BÖLÜM 5</p>

  <p class="calibre1"> </p>

  <p class="calibre1">Göksel Konutumuz</p>

  <p class="calibre1"> </p>

  <p class="calibre1">2.Ko.5: 1 Biliyoruz ki, barındığımız bu dünyasal çadır yıkılırsa, göklerde Tanrı'nın bize sağladığı bir konut -elle yapılmamış, sonsuza dek kalacak bir evimiz- vardır.</p>

  <p class="calibre1"> </p>

  <p class="calibre1">2.Ko.5: 2 Şimdiyse göksel evimizi giyinmeyi özleyerek inliyoruz.</p>

  <p class="calibre1"> </p>

  <p class="calibre1">2.Ko.5: 3 Onu giyinirsek çıplak kalmayız.</p>

  <p class="calibre1"> </p>

  <p class="calibre1">2.Ko.5: 4 Dünyasal çadırda yaşayan bizler ağır bir yük altında inliyoruz. Asıl istediğimiz soyunmak değil, giyinmektir. Öyle ki, ölümlü olan, yaşam tarafından yutulsun.</p>

  <p class="calibre1"> </p>

  <p class="calibre1">2.Ko.5: 5 Bizleri tam bu amaç için hazırlamış ve güvence olarak bize</p>

  <p class="calibre1">Ruh'u vermiş olan Tanrı'dır.</p>

  <p class="calibre1"> </p>

  <p class="calibre1">2.Ko.5: 6 Bu nedenle her zaman cesaretimiz vardır. Şunu biliyoruz ki, bu</p>

  <p class="calibre1">bedende yaşadıkça Rab'den uzaktayız.</p>

  <p class="calibre1"> </p>

  <p class="calibre1">2.Ko.5: 7 Gözle görülene değil, imana dayanarak yaşarız.</p>

  <p class="calibre1"> </p>

  <p class="calibre1">2.Ko.5: 8 Cesaretimiz vardır diyorum ve bedenden uzakta, Rab'bin yanında</p>

  <p class="calibre1">olmayı yeğleriz.</p>

  <p class="calibre1"> </p>

  <p class="calibre1">2.Ko.5: 9 Bunun için, ister bedende yaşayalım ister bedenden uzak</p>

  <p class="calibre1">olalım, amacımız Rab'bi hoşnut etmektir.</p>

  <p class="calibre1"> </p>

  <p class="calibre1">2.Ko.5: 10 Çünkü bedende yaşarken gerek iyi gerek kötü, yaptıklarımızın</p>

  <p class="calibre1">karşılığını almak için hepimiz Mesih'in yargı kürsüsü önüne çıkmak</p>

  <p class="calibre1">zorundayız.</p>

  <p class="calibre1"> </p>

  <p class="calibre1">Barıştırma Görevi</p>

  <p class="calibre1"> </p>

  <p class="calibre1">2.Ko.5: 11 Rab'den korkmanın ne demek olduğunu bildiğimizden insanları</p>

  <p class="calibre1">ikna etmeye çalışıyoruz. Ne olduğumuzu Tanrı biliyor; umarım siz de</p>

  <p class="calibre1">vicdanınızda biliyorsunuz.</p>

  <p class="calibre1"> </p>

  <p class="calibre1">2.Ko.5: 12 Kendimizi yine size tavsiye etmeye çalışmıyoruz. Ama yürekle</p>

  <p class="calibre1">değil, dış görünüşle övünenleri yanıtlayabilmeniz için bizimle</p>

  <p class="calibre1">övünmenize fırsat veriyoruz.</p>

  <p class="calibre1"> </p>

  <p class="calibre1">2.Ko.5: 13 Eğer kendimizde değilsek, bu Tanrı içindir. Aklımız</p>

  <p class="calibre1">başımızdaysa, bu sizin içindir.</p>

  <p class="calibre1"> </p>

  <p class="calibre1">2.Ko.5: 14 Bizi zorlayan, Mesih'in sevgisidir. Yargımız şu: Biri herkes</p>

  <p class="calibre1">için öldü; öyleyse hepsi öldü.</p>

  <p class="calibre1"> </p>

  <p class="calibre1">2.Ko.5: 15 Evet, Mesih herkes için öldü. Öyle ki, yaşayanlar artık</p>

  <p class="calibre1">kendileri için değil, kendileri uğruna ölüp dirilen Mesih için yaşasınlar.</p>

  <p class="calibre1"> </p>

  <p class="calibre1">2.Ko.5: 16 Bu nedenle, biz artık kimseyi insan ölçülerine göre</p>

  <p class="calibre1">tanımayız. Mesih'i bu ölçülere göre tanıdıksa da, artık öyle tanımıyoruz.</p>

  <p class="calibre1"> </p>

  <p class="calibre1">2.Ko.5: 17 Bir kimse Mesih'teyse, yeni yaratıktır; eski şeyler geçmiş,</p>

  <p class="calibre1">her şey yeni olmuştur.</p>

  <p class="calibre1"> </p>

  <p class="calibre1">2.Ko.5: 18 Bunların hepsi Tanrı'dandır. Tanrı, Mesih aracılığıyla bizi</p>

  <p class="calibre1">kendisiyle barıştırdı ve bize barıştırma görevini verdi.</p>

  <p class="calibre1"> </p>

  <p class="calibre1">2.Ko.5: 19 Şöyle ki Tanrı, insanların suçlarını saymayarak dünyayı</p>

  <p class="calibre1">Mesih'te kendisiyle barıştırdı ve barıştırma sözünü bize emanet etti.</p>

  <p class="calibre1"> </p>

  <p class="calibre1">2.Ko.5: 20 Böylece, Tanrı aracılığımızla çağrıda bulunuyormuş gibi</p>

  <p class="calibre1">Mesih'in adına elçilik ediyor, O'nun adına yalvarıyoruz: Tanrı'yla barışın.</p>

  <p class="calibre1"> </p>

  <p class="calibre1">2.Ko.5: 21 Tanrı, günahı bilmeyen Mesih'i bizim için günah sunusu</p>

  <p class="calibre1">yaptı. Öyle ki, Mesih sayesinde Tanrı'nın doğruluğu olalım.</p>

  <p class="calibre1"> </p>

  <p class="calibre1"> </p>

  <p class="calibre1">BÖLÜM 6</p>

  <p class="calibre1"> </p>

  <p class="calibre1">2.Ko.6: 1 Tanrı'yla birlikte çalışan bizler, O'nun lütfunu boş yere</p>

  <p class="calibre1">kabul etmemenizi ayrıca rica ediyoruz.</p>

  <p class="calibre1"> </p>

  <p class="calibre1">2.Ko.6: 2 Çünkü Tanrı diyor ki,</p>

  <p class="calibre1">"Uygun zamanda seni duydum,</p>

  <p class="calibre1">Kurtuluş günü sana yardım ettim." Uygun zaman işte şimdidir, kurtuluş günü işte şimdidir.</p>

  <p class="calibre1"> </p>

  <p class="calibre1">Pavlus'un Çektiği Sıkıntılar</p>

  <p class="calibre1"> </p>

  <p class="calibre1">2.Ko.6: 3 Hizmetimizin kötülenmemesi için hiçbir konuda hiç kimsenin</p>

  <p class="calibre1">sürçmesine neden olmadık.</p>

  <p class="calibre1"> </p>

  <p class="calibre1">2.Ko.6: 4-8 Tersine Tanrı'nın hizmetkârları olarak olağanüstü dayanmada,</p>

  <p class="calibre1">sıkıntı, güçlük ve elemlerde, dayak, hapis, karışıklık, emek,</p>

  <p class="calibre1">uykusuzluk ve açlıkta; pak yaşayışta, bilgi, sabır, iyilik, Kutsal</p>

  <p class="calibre1">Ruh ve içten sevgide; gerçeğin ilanında ve Tanrı'nın gücünde; sağ</p>

  <p class="calibre1">ve sol ellerimizde doğruluğun silahlarıyla, yücelikte ve</p>

  <p class="calibre1">onursuzlukta, iyi ünde ve kötü ünde, kendimizi her durumda örnek</p>

  <p class="calibre1">gösteriyoruz. Aldatanlar sayılıyorsak da dürüst kişileriz.</p>

  <p class="calibre1"> </p>

  <p class="calibre1">2.Ko.6: 9 Tanınmıyor gibiyiz, ama iyi tanınıyoruz. Ölümün ağzındayız,</p>

  <p class="calibre1">ama işte yaşıyoruz. Dövülüyorsak bile öldürülmüş değiliz.</p>

  <p class="calibre1"> </p>

  <p class="calibre1">2.Ko.6: 10 Kederliyiz ama her zaman seviniyoruz. Yoksuluz ama</p>

  <p class="calibre1">birçoklarını zengin ediyoruz. Hiçbir şeyimiz yok ama her şeye sahibiz.</p>

  <p class="calibre1"> </p>

  <p class="calibre1">2.Ko.6: 11 Ey Korintliler, sizinle açıkça konuştuk, size yüreğimizi açtık.</p>

  <p class="calibre1"> </p>

  <p class="calibre1">2.Ko.6: 12 Sizden sevgimizi esirgemedik, ama siz bizden sevginizi esirgediniz.</p>

  <p class="calibre1"> </p>

  <p class="calibre1">2.Ko.6: 13 Bize aynı karşılığı verebilmek için çocuklarıma söyler gibi</p>

  <p class="calibre1">söylüyorum siz de yüreğinizi açın.</p>

  <p class="calibre1"> </p>

  <p class="calibre1">Tanrı'nın Tapınağıyız</p>

  <p class="calibre1"> </p>

  <p class="calibre1">2.Ko.6: 14 İmansızlarla aynı boyunduruğa girmeyin. Çünkü doğrulukla</p>

  <p class="calibre1">fesadın ne ortaklığı, ışıkla karanlığın ne paydaşlığı olabilir?</p>

  <p class="calibre1"> </p>

  <p class="calibre1">2.Ko.6: 15 Mesih'le Beliyal uyum içinde olabilir mi? İman edenle</p>

  <p class="calibre1">iman etmeyenin ortak yanı olabilir mi?</p>

  <p class="calibre1"> </p>

  <p class="calibre1">2.Ko.6: 16 Tanrı'nın tapınağıyla putlar uyuşabilir mi? Çünkü biz yaşayan</p>

  <p class="calibre1">Tanrı'nın tapınağıyız. Nitekim Tanrı şöyle diyor:</p>

  <p class="calibre1">"Aralarında yaşayacak,</p>

  <p class="calibre1">Aralarında yürüyeceğim.</p>

  <p class="calibre1">Onların Tanrısı olacağım,</p>

  <p class="calibre1">Onlar da benim halkım olacak."</p>

  <p class="calibre1"> </p>

  <p class="calibre1">2.Ko.6: 17 Bu nedenle, "İmansızların arasından çıkıp ayrılın" diyor Rab.</p>

  <p class="calibre1">"Murdara dokunmayın,</p>

  <p class="calibre1">Ben de sizi kabul edeceğim."</p>

  <p class="calibre1"> </p>

  <p class="calibre1">2.Ko.6: 18 Her Şeye Gücü Yeten Rab diyor ki,</p>

  <p class="calibre1">"Size Baba olacağım,</p>

  <p class="calibre1">Siz de oğullarım, kızlarım olacaksınız."</p>

  <p class="calibre1"> </p>

  <p class="calibre1">BÖLÜM 7</p>

  <p class="calibre1"> </p>

  <p class="calibre1">2.Ko.7: 1 Sevgili kardeşler, bu vaatlere sahip olduğumuza göre, bedeni ve ruhu lekeleyen her şeyden kendimizi arındıralım; Tanrı korkusuyla kutsallıkta yetkinleşelim.</p>

  <p class="calibre1"> </p>

  <p class="calibre1">Pavlus'un Sevinci</p>

  <p class="calibre1"> </p>

  <p class="calibre1">2.Ko.7: 2 Yüreklerinizde bize yer verin. Kimseye haksızlık etmedik,</p>

  <p class="calibre1">kimseyi yoldan saptırmadık, kimseyi sömürmedik.</p>

  <p class="calibre1"> </p>

  <p class="calibre1">2.Ko.7: 3 Bunu sizi yargılamak için söylemiyorum. Daha önce de söylediğim gibi, yüreğimizde öyle bir yeriniz var ki, sizinle ölürüz de yaşarız da.</p>

  <p class="calibre1"> </p>

  <p class="calibre1">2.Ko.7: 4 Size çok güveniyor, sizinle çok övünüyorum. Teselliyle</p>

  <p class="calibre1">doluyum. Bütün sıkıntılar arasında sevincim sonsuzdur.</p>

  <p class="calibre1"> </p>

  <p class="calibre1">2.Ko.7: 5 Makedonya'ya geldiğimizde de hiç rahat yüzü görmedik. Her</p>

  <p class="calibre1">bakımdan sıkıntı çekiyorduk. Dışarıda kavgalar, yüreğimizde</p>

  <p class="calibre1">korkular vardı.</p>

  <p class="calibre1"> </p>

  <p class="calibre1">2.Ko.7: 6-7 Ama yüreği ezik olanları teselli eden Tanrı, Titus'un</p>

  <p class="calibre1">yanımıza gelişiyle -yalnız gelişiyle değil, sizden aldığı</p>

  <p class="calibre1">teselliyle de- bizi teselli etti. Titus beni özlediğinizi, benim</p>

  <p class="calibre1">için üzülüp gayret ettiğinizi bize anlatınca sevincim bir kat daha</p>

  <p class="calibre1">arttı.</p>

  <p class="calibre1"> </p>

  <p class="calibre1">2.Ko.7: 8-9 Mektubumla size acı verdiysem bile pişman değilim. Aslında</p>

  <p class="calibre1">pişman olmuştum -kısa bir süre için de olsa, o mektubun size acı</p>

  <p class="calibre1">verdiğini görüyorum- ama şimdi seviniyorum; acı duymanıza değil, bu</p>

  <p class="calibre1">acınızın sizi tövbeye yöneltmesine seviniyorum. Tanrı'nın isteğine</p>

  <p class="calibre1">uygun olarak acı çektiniz. Böylece hiçbir şekilde bizden zarar görmediniz.</p>

  <p class="calibre1"> </p>

  <p class="calibre1">2.Ko.7: 10 Tanrı'nın isteğiyle çekilen acı, kişiyi kurtuluşla sonuçlanan</p>

  <p class="calibre1">ve pişmanlık doğurmayan tövbeye götürür. Dünyanın acılarıysa ölüm getirir.</p>

  <p class="calibre1"> </p>

  <p class="calibre1">2.Ko.7: 11 Bakın bu acılar, Tanrı'nın isteğiyle çektiğiniz bu acılar</p>

  <p class="calibre1">sizde ne büyük ciddiyet, paklanmak için ne büyük istek yarattı!</p>

  <p class="calibre1">Sizde ne büyük öfke, korku, özlem, gayret ve suçluyu cezalandırma</p>

  <p class="calibre1">arzusu uyandırdı! Bu konuda her bakımdan masum olduğunuzu</p>

  <p class="calibre1">kanıtladınız.</p>

  <p class="calibre1"> </p>

  <p class="calibre1">2.Ko.7: 12 Size o mektubu yazdımsa da, haksızlık edeni ya da haksızlık</p>

  <p class="calibre1">göreni düşünerek yazmadım; bize ne denli adanmış olduğunuzu Tanrı</p>

  <p class="calibre1">önünde açıkça görmenizi istiyordum.</p>

  <p class="calibre1"> </p>

  <p class="calibre1">2.Ko.7: 13 Bütün bunlarla teselli buluyoruz. Tesellimize ek olarak</p>

  <p class="calibre1">Titus'un sevinci bizi daha da çok sevindirdi. Çünkü hepiniz onun</p>

  <p class="calibre1">yüreğini ferahlattınız.</p>

  <p class="calibre1"> </p>

  <p class="calibre1">2.Ko.7: 14 Sizleri ona övdüm, beni utandırmadınız. Size söylediğimiz her</p>

  <p class="calibre1">şey nasıl doğru idiyse, sizi Titus'a övmemiz de öylece doğru çıktı.</p>

  <p class="calibre1"> </p>

  <p class="calibre1">2.Ko.7: 15 Hepinizin nasıl söz dinlediğini, kendisini nasıl saygı ve</p>

  <p class="calibre1">korkuyla kabul ettiğinizi anımsadıkça size olan sevgisi daha da artıyor.</p>

  <p class="calibre1"> </p>

  <p class="calibre1">2.Ko.7: 16 Size her bakımdan güvenebildiğim için seviniyorum.</p>

  <p class="calibre1"> </p>

  <p class="calibre1">BÖLÜM 8</p>

  <p class="calibre1"> </p>

  <p class="calibre1">Cömertlik Örneği</p>

  <p class="calibre1"> </p>

  <p class="calibre1">2.Ko.8: 1-2 Kardeşler, sizlere Tanrı'nın Makedonya'daki kiliselerine sağladığı lütuftan söz etmek istiyoruz: Büyük sıkıntılarla denendiklerinde, coşkun sevinçleri ve aşırı yoksullukları tam bir cömertliğe dönüştü.</p>

  <p class="calibre1"> </p>

  <p class="calibre1">2.Ko.8: 3 Ellerinden geldiği kadarını, hatta daha fazlasını kendi</p>

  <p class="calibre1">istekleriyle verdiklerine tanıklık ederim.</p>

  <p class="calibre1"> </p>

  <p class="calibre1">2.Ko.8: 4 Kutsallara yapılan yardıma katkıda bulunma ayrıcalığının</p>

  <p class="calibre1">kendilerine verilmesi için bize yalvarıp yakardılar.</p>

  <p class="calibre1"> </p>

  <p class="calibre1">2.Ko.8: 5 Umduğumuzdan da öte, kendilerini önce Rab'be, sonra Tanrı'nın</p>

  <p class="calibre1">isteğiyle bize adadılar.</p>

  <p class="calibre1"> </p>

  <p class="calibre1">2.Ko.8: 6 Bu nedenle, aranızda daha önce başladığı bu hayırlı işi</p>

  <p class="calibre1">tamamlaması için Titus'u isteklendirdik.</p>

  <p class="calibre1"> </p>

  <p class="calibre1">2.Ko.8: 7 İmanda, söz söylemekte, bilgide, her tür gayrette, bize</p>

  <p class="calibre1">beslediğiniz sevgide, her şeyde üstün olduğunuz gibi, bu hayırlı</p>

  <p class="calibre1">işte de üstün olmaya bakın.</p>

  <p class="calibre1"> </p>

  <p class="calibre1">2.Ko.8: 8 Bunu buyruk olarak söylemiyorum, yalnızca sevginizin</p>

  <p class="calibre1">içtenliğini ötekilerin gayretiyle karşılaştırarak sınamak istiyorum.</p>

  <p class="calibre1"> </p>

  <p class="calibre1">2.Ko.8: 9 Rabbimiz İsa Mesih'in lütfunu bilirsiniz. O'nun yoksulluğuyla</p>

  <p class="calibre1">siz zengin olasınız diye, zengin olduğu halde sizin uğrunuza yoksul oldu.</p>

  <p class="calibre1"> </p>

  <p class="calibre1">2.Ko.8: 10 Bu konuda size yararlı olanı salık veriyorum. Geçen yıl bağış</p>

  <p class="calibre1">toplamaya ilk girişen, hatta buna ilk heveslenen siz oldunuz.</p>

  <p class="calibre1"> </p>

  <p class="calibre1">2.Ko.8: 11 Şimdi bu işi tamamlayın; bunu candan arzuladığınız gibi,</p>

  <p class="calibre1">elinizden geldiğince tamamlamaya bakın.</p>

  <p class="calibre1"> </p>

  <p class="calibre1">2.Ko.8: 12 Çünkü istek varsa, insanın elinde olmayana göre değil,</p>

  <p class="calibre1">elindekine göre yardımda bulunması uygundur.</p>

  <p class="calibre1"> </p>

  <p class="calibre1">2.Ko.8: 13-14-15 Amacımız sizi sıkıntıya sokup başkalarını rahatlatmak</p>

  <p class="calibre1">değildir. Ama eşitlik olsun diye, şimdi elinizdeki fazlalık onların</p>

  <p class="calibre1">eksiğini tamamladığı gibi, başka zaman onların elindeki fazlalık</p>

  <p class="calibre1">sizin eksiğinizi tamamlasın. Öyle ki, "Çok toplayanın fazlası, az</p>

  <p class="calibre1">toplayanın da eksiği yoktu" diye yazılmış olduğu gibi, eşitlik olsun.</p>

  <p class="calibre1"> </p>

  <p class="calibre1">Titus Korint'e Gönderiliyor</p>

  <p class="calibre1"> </p>

  <p class="calibre1">2.Ko.8: 16 Titus'un yüreğinde sizin için aynı ilgiyi uyandıran Tanrı'ya</p>

  <p class="calibre1">şükürler olsun!</p>

  <p class="calibre1"> </p>

  <p class="calibre1">2.Ko.8: 17 Çünkü Titus yalnız ricamızı kabul etmekle kalmadı, size derin</p>

  <p class="calibre1">ilgi duyduğu için kendi isteğiyle yanınıza geliyor.</p>

  <p class="calibre1"> </p>

  <p class="calibre1">2.Ko.8: 18 Müjde'yi yayma çabalarından ötürü bütün kiliselerce övülen</p>

  <p class="calibre1">bir kardeşi de onunla birlikte gönderiyoruz.</p>

  <p class="calibre1"> </p>

  <p class="calibre1">2.Ko.8: 19 Üstelik bu kardeş, Rab'bi yüceltmek ve yardıma hazır</p>

  <p class="calibre1">olduğumuzu göstermek için yürüttüğümüz bu hayırlı hizmette yol</p>

  <p class="calibre1">arkadaşımız olmak üzere kiliseler tarafından seçildi.</p>

  <p class="calibre1"> </p>

  <p class="calibre1">2.Ko.8: 20 Bu büyük bağışla ilgili hizmetimizde kimsenin eleştirisine</p>

  <p class="calibre1">hedef olmamaya özen gösteriyoruz.</p>

  <p class="calibre1"> </p>

  <p class="calibre1">2.Ko.8: 21 Çünkü yalnız Rab'bin gözünde değil, insanların gözünde de</p>

  <p class="calibre1">doğru olanı yapmaya dikkat ediyoruz.</p>

  <p class="calibre1"> </p>

  <p class="calibre1">2.Ko.8: 22 Birçok konuda defalarca deneyip gayretli bulduğumuz, şimdi</p>

  <p class="calibre1">size duyduğu büyük güvenle çok daha gayretli olan kardeşimizi de bu</p>

  <p class="calibre1">iki kişiyle birlikte gönderiyoruz.</p>
</body>
</html>
