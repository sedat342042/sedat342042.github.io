<?xml version='1.0' encoding='utf-8'?>
<html xmlns="http://www.w3.org/1999/xhtml" xml:lang="tr">
  <head>
    <meta name="Generator" content="Atlantis Word Processor 1.6.5.9"/>
    <title>Bilinmeyen</title>
    <meta content="http://www.w3.org/1999/xhtml; charset=utf-8" http-equiv="Content-Type"/>
  <link href="../stylesheet.css" type="text/css" rel="stylesheet"/><style type="text/css">
@page {
    margin-bottom: 5pt;
    margin-top: 5pt
    }
@font-face {
    font-style: italic;
    font-family: "HelveticaNeue", Helvetica, sans-serif;
    font-weight: normal;
    src: url(res:///system/fonts/HelveticaNeue-Italic.ttf)
    }
@font-face {
    font-style: normal;
    font-family: "HelveticaNeue", Helvetica, sans-serif;
    font-weight: normal;
    src: url(res:///system/fonts/HelveticaNeue.ttf)
    }
@font-face {
    font-style: italic;
    font-family: "HelveticaNeue", Helvetica, sans-serif;
    font-weight: bold;
    src: url(res:///system/fonts/HelveticaNeue-BoldItalic.ttf)
    }
@font-face {
    font-style: normal;
    font-family: "HelveticaNeue", Helvetica, sans-serif;
    font-weight: bold;
    src: url(res:///system/fonts/HelveticaNeue-Bold.ttf)
    }
</style></head>
  <body class="nomargin">
<p class="p258"/>
<p class="p257">Yeni Üniversite'nin o öncüler döneminden beri insanlar, olaylar ve koşullar şaşılacak bir biçimde birbirine bağlandılar. Gerekli kaynakların, sanki bir doğumdaki en karmaşık organlardan en uç nöronlara kadar her şeyin en doğru şekilde ve kusursuz bir zamanlamayla aynı yaşam projesine mucizevi uyumu gibi bir araya geliş biçimleri beni sürekli hayrete düşürdü.</p>
<h1 class="calibre3"><a id="ncx3710" class="calibre"></a><a id="a327" class="calibre"></a>9 Okul'un Misyonu</h1>
<p class="p53">O sabah, yaklaşmakta olan günün ağır yükümlülüklerinin bilinciyle gün doğmadan uyandım. Beni bekleyen çetin görevlerin arasında Okul'un tüm eğitmenleri ile yapacağım genel toplantı ve hepsinden öte, özellikle zorlu geçeceğini bildiğim, banka müdürleri ile olan randevularım bulunuyordu. Dreamer'ın sözlerinden ilham almak için güçlü bir istek duyuyordum.</p>
<p class="p53">Güney Amerika'da, o şeffaf, dipsiz yeşil derinliklerin üzerinde hayal meyal beliren dağların, görkemli zirvelerinin huzurunda bana Okul'u kurma yetkisini verdiği son karşılaşmamızdan bu yana Dreamer'ı tekrar görmemiştim. Rasgele bir defter seçtim ve kendimi çıraklık yıllarım boyunca toparladığım notlarla dolu olan bu sayfaların içine gömdüm. Okurken, O'nun yanında bulunduğum zamanlarda, tenimde oluşan o aşikar ürpertiyi hissediyordum ki aniden, hayati olan bir şeyi unutmuş olduğumun farkına vardım ancak, engellemek için her şeyi yapabilecek olmama rağmen, kendimi çok bitkin ve tükenmiş hissettim.. .Onun özlü sözlerinden beslenmeyeli çok uzun zaman olmuştu, öyle ki, varolan dünya görüşünü ters yüz eden, saçmalıkları anlamlı kılan o zekasından süzülen ışığın doğrultusundan sapmış, dünyayı alaşağı edip bir atom boyutuna indirgeyebilecek vizyonunun engin gücüne yaklaşmaz olmuştum.</p>
<p class="calibre5">Dünya üzerinde, O'nun bu tek başına mücadelesini,<span class="t"> ölüm yalan</span><span class="t">ı</span> adını verdiği ölümün yenilmez olduğu ön yargısına karşı sürdürdüğü bu muazzam meydan okuyuşu, rüzgarla dalgalanan sancaklarda izleyebileceğim ya da borazanların çalarak bu savaşı ilan ettiği herhangi başka bir yer bulamazdım. Dreamer hayatımı aydınlatmıştı, buna rağmen belki de O'nunla karşılaşmış olmanın olağanüstü talihinin ne anlama geldiğini hiçbir zaman tam olarak kavrayamayacaktım.</p>
</body>
</html>
