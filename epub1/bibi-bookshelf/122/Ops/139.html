<?xml version='1.0' encoding='utf-8'?>
<html xmlns="http://www.w3.org/1999/xhtml" xml:lang="tr">
  <head>
    <meta name="Generator" content="Atlantis Word Processor 1.6.5.9"/>
    <title>Bilinmeyen</title>
    <meta content="http://www.w3.org/1999/xhtml; charset=utf-8" http-equiv="Content-Type"/>
  <link href="../stylesheet.css" type="text/css" rel="stylesheet"/><style type="text/css">
@page {
    margin-bottom: 5pt;
    margin-top: 5pt
    }
@font-face {
    font-style: italic;
    font-family: "HelveticaNeue", Helvetica, sans-serif;
    font-weight: normal;
    src: url(res:///system/fonts/HelveticaNeue-Italic.ttf)
    }
@font-face {
    font-style: normal;
    font-family: "HelveticaNeue", Helvetica, sans-serif;
    font-weight: normal;
    src: url(res:///system/fonts/HelveticaNeue.ttf)
    }
@font-face {
    font-style: italic;
    font-family: "HelveticaNeue", Helvetica, sans-serif;
    font-weight: bold;
    src: url(res:///system/fonts/HelveticaNeue-BoldItalic.ttf)
    }
@font-face {
    font-style: normal;
    font-family: "HelveticaNeue", Helvetica, sans-serif;
    font-weight: bold;
    src: url(res:///system/fonts/HelveticaNeue-Bold.ttf)
    }
</style></head>
  <body class="nomargin">
<p class="p7"/>
<p class="p14">Manhattan, siluetindeki karla kaplı kuleleriyle sivri uçları görünen beyaz gotik bir evren gibi haftalarca bu kristal fanusun içinde hapis kaldı. Bu görüntü karşısında kararlarımı uygulamakta zorlanıyordum. Her sabah, galip çıkacağım amansız bir savaşa uyanıyordum. Çalar saatin sesiyle birlikte, bu dondurucu kutup koşullarında dışarı çıkma fikri, değişmenin nasıl olacağını bilmeyen çürümüş, tembel bedenimle aramda destansı bir kavga başlatıyordu. Yıllarca kötü muamele görmüş ve her türlü özenden mahrum bırakılması sonucunda hevesini yitiren bedenim, çürümesini durdurmak, hiç değilse azaltmak yönündeki her girişimime itiraz ediyordu. Benim dışarı çıkma tehdidime karşılık, o da gerçek durumunu ortaya seriyordu. Bu uğraşımın, tıpkı Baron Münchhausen'in bataklıkta batmamak için kendisini umutsuzca perukasından tutup havaya kaldırması gibi anlamsız olduğunu, ancak bugün geriye dönüp baktığımda görebiliyorum. Sadece Dreamer'ın sesi ve onun sözlerini anımsıyor olmam bu niyetimi destekliyor ve beni yüreklendiriyordu.</p>
<p class="p14"><span class="t">"Yeniden bütünle</span><span class="t">ş</span><span class="t">meye do</span><span class="t">ğ</span><span class="t">ru bir milim olsun ilerleyebilmek için, dünya vizyonumuzu tersyüz etmemiz gerekir. Bu insan d</span><span class="t">ı</span><span class="t">ş</span><span class="t">ı</span><span class="t"> bir çaba gerektirecektir. Ama bundan daha büyük bir mutluluk yoktur. Varolu</span><span class="t">ş</span><span class="t">unun sonsuzlu</span><span class="t">ğ</span><span class="t">unda fethedece</span><span class="t">ğ</span><span class="t">in bu bir milim, olaylar dünyas</span><span class="t">ı</span><span class="t">ndaki okyanuslar</span><span class="t">ı</span><span class="t"> yutar."</span></p>
<p class="p14">Kendime koyduğum, adanın çevresini bir tam tur koşmak üzere yaptığım sabah programım, sonra yıkanıp giyinmem ve okula gitmeden önce Giorgia ve Luca ile kahvaltıda bir süre laflamam için bana yeterli zamanı bırakacak şekilde idi; ama yataktan çıkmamam ve çocuklarla ilgilenme işini Giuseppo- na'ya bırakmam konusunda bir şey aklımı çeliyordu.</p>
<p class="p14">Birçok kez kendime, her sabah beni koşudan caydırmaya çalışan bu sesin nereden geldiğini sordum. Derinden bir ses "Böyle bir havada, yataktan çıkmadığın için seni kim suçlayabilir ki?" diyordu. "Sen gerekenden fazlasını yapmadın mı zaten? Bir gün koşmasan ne fark eder?" Bu böyle sürüp gidiyordu. Başka durumlarda, örneğin çok geç yattıysam veya sabah erken saatteki bir uçağa yetişmem gerekiyorsa, bunlar bu çabadan kaçınmam için günün bahanesi oluyordu. Sonuç olarak her ayrıntı, kararlılığımın çatlakları arasına sızmaya ve kendim için belirlediğim sıkı programı yanda kesmem için iyi bir mazeret olmaya çalışıyordu. Kaynağı her ne olursa olsun bu iç ses beni çileden çıkarıyordu.</p>
<p class="p14">Beni baltalamak üzere sürekli pusuda bekleyen bu varlığı susturmak isterdim ancak ne var ki, o, suyun üstündeki bir buzdağının yalnızca görünen kısmıydı.</p>
</body>
</html>
