<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>kahve</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h1 class="h1baslik" id="calibre_toc_167"><br class="chapter" />
  <br class="chapter" />
  <br class="chapter" />
  Erkek Beyninin %70'i Seks</h1>

  <p class="normal"><span class="h1baslik1">B</span>ütün kızların arkadan güzel olduğunu üniversitedeki arkadaşım Kemal'den öğrenmiştim. Melike sunum yapmak için kürsüye çıkmıştı, projeksiyondan yansıtılıyordu yapacağı sunum ve genel olarak bize arkasını dönüyordu. Konu dünyadaki su kaynakları ve suyun önemiydi. Kemal sağımda oturuyordu, ben içinde erik olmayan erikli suyunu tüketiyordum, o sırada kulağıma yanaşıp o tarihi cümleyi söyledi: "Melike arkadan güzel lan."</p>

  <p class="normal">O gün fön çekmişti Melike, saçları güzel görünüyordu ama ben Melike'yi pek beğenmezdim. Kemal de beğenmezdi bence... O gün sanırım abazanlığı tavan yapmıştı. Yoksa sunumun ortasında öyle bir cümle kurması çok saçmaydı. Baktım Melike hâlâ güzel değil... Kemal hâlâ öküz.</p>

  <p class="normal">Dün eski bir kız arkadaşımla görüştüm ve onun bu yazıdan haberi olmayacak, olamaz da...</p>

  <p class="normal">"Siz erkekler neden hep seks düşünüyorsunuz?" diye sordu. O soruyu duyduğumda Kemal ve Melike aklıma geldi. Hani insan vücudunun %70'inin su olması gibi bir şey bu sanırım. Erkek beyninin %70'i seks. Kalan % 30'unu ise bir şekilde sekse çekebiliyor. Bu durumda dünyadaki su kaynaklarının pek bir önemi kalmıyor.</p>

  <p class="normal">Yürüyorduk, yolu gösterdim, her on metrede bir karşımıza çıkan lambaları... "Şimdi erkek beyni ve kadın beyni farklı" dedim. Kız bana sordu soruyu, cevapsız bırakmak gibi bir lüksüm yok çünkü benim zekâma güveniyor. [ Erkek beyni vs irade ] durum özetle buydu. Beynindeki dürtülere engel olabilenler ve olamayanlar. Seksi düşünmek kolaydı çünkü pek bir zorluğu yoktu ama bazı adamların seksi düşünecek vakti yoktu, ki onlar bile hayatlarının yarısına bunu sığdırıyordu. Bir de kız beyni var tabi; erkek beyninin çok da tersi olduğunu düşünmüyorum. Olay irade meselesi biraz da, insanın kendini yönlendirmesi...<br class="chapter" />
  <br class="chapter" />
  Aslında yazıdan çıkarılacak ders "Melike'nin arkadan güzel olması" değil. Kemal'in sunum yerine Melike'nin poposuna bakması değil. Karanlıkta bütün vücutlar Adriana Lima değil, Kemal biraz eşek.</p>

  <p class="normal">Hocam sormuştu; "Bir kadındaki en önemli şey zekâ mı güzellik mi" diye... Açık yüreklilikle "Gece 11'den sonra zekâ pek işe yaramıyor hocam" demiştim. Siz yapmayın bunu, ben sevilen bir adamdım. Nihayetinde hâlâ öyleyim ve muhtemelen Melike hâlâ arkadan güzel...</p>

  <p class="normal">&nbsp;</p>

  <p class="ortaitalik">Bu arada konumuz Melike değil.</p>
</body>
</html>
