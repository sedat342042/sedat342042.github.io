<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="Tr" xmlns:xml="http://www.w3.org/XML/1998/namespace">
<head>
  <link href="../Styles/styles.css" rel="stylesheet" type="text/css" />

  <title>5</title>
</head>

<body>
  <h2 class="P_Current__And__Times_New_Roman__And__18pt__And__Bold__And__Centre_Alignment__And__Left_Indent__And__Spacing_After__And__Spacing_Before"><span>5. BÖLÜM</span></h2>

  <p class="P_Current__And__Times_New_Roman__And__12pt__And__Centre_Alignment__And__Left_Indent__And__Spacing_After__And__Spacing_Before"><span><span class="C_Current__And__Red_Text__And__Bold__And__Italic">Tavuk Meselesi</span></span></p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before">&nbsp;</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before">Kostroma vilayetinin Stekolni ilçesinde eskiden Troitsk, şimdilerde Steklovsk adını taşıyan taşra kasabasında başörtülü, çiçek demeti işlemeli, gri basma elbiseli bir kadın, eski adı Kilise, şimdiki adı Personal olan sokaktaki küçük evinin sundurmasına çıktı ve hüngür hüngür ağlamaya başladı. Bu kadın eski kilisenin eski başpapazının dulu Drozdova’ydı; öyle bir ağlıyordu ki, çok geçmeden sokağın karşı tarafındaki küçük evin penceresinden başına tüylü bir eşarp sarmış bir köylü kadın kafasını uzatıp bağırdı:</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before">— Ne o Stepanovna, yoksa yine mi?..</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before">— Bu on yedinci! -dedi gözyaşları içinde sabık Drozdova.</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before">— Vah, vah! -diye sızlanmaya başladı köylü kadın başını sallayarak - Nedir bu başımıza gelenler? Rabbin gazabına uğradık! Sahiden öldü mü?</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before">— Gel de bak Matryona, gel bak. -diye mırıldandı papazın karısı şiddetli ve gürültülü hıçkırıklar arasında - Bak ne oldu!</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before">Komşu kadın yan yatmış gri bahçe kapısını çarptı, çıplak ayaklarını sokağın tozlu tümseklerine şap şap vurarak ilerledi, gözü yaşlı dul Drozdova’ya kümese kadar eşlik etti.</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before">1926 yılında din karşıtlığına duyduğu üzüntüden vefat eden başpapaz Savvati Drozdov’un eşinin pes etmediğini ve harika bir tavukçuluk işi kurduğunu belirtmek gerek. Ancak dul kadının işleri tam zirvesine varacakken, öyle bir vergiyle karşılaştı ki, iyi insanlar olmasa tavukçuluk işi neredeyse sona erecekti. Birileri kadına, “Yerel makamlara dul olduğuna ve tavukçuluk kooperatifi kurmak istediğine dair bir dilekçe ver” diye akıl vermişti. Kooperatif bizzat Drozdova, sadık hizmetçisi Matryona ve dulun sağır yeğeninden oluşuyordu. Vergi yükünün azalmasıyla tavuk çiftliği öyle bir başarıya ulaşmıştı ki, 1928 yılında dul kadının tozlu avlusundaki tel örgülü kümeslerinde 250 civarında tavuk gezinir olmuştu; bunların arasında Cochin<a id="ref_footnotebookmark_start_62_1"></a><span class="C_Citation"><a href="#ref_footnotebookmark_end_62_1">[1]</a></span> cinsi olanlar bile vardı. Dulun ürettiği yumurtalar her pazar Steklovsk pazarına çıkarılıyor, Tambov’da satılıyor, hatta Moskova’daki eski “Çiçkin Yağ ve Peynir Ürünleri” dükkânının cam vitrinlerinde sergileniyordu.</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before">Ve işe bakın ki, on yedinci, güzel ibikli Brahma<a id="ref_footnotebookmark_start_62_2"></a><span class="C_Citation"><a href="#ref_footnotebookmark_end_62_2">[2]</a></span> cinsi tavuk sabahtan beri avluda dolanıyor ve kusuyordu. Tavuğun “Git git gıdak” diyerek kederli gözleriyle güneşe öyle bir bakışı vardı ki, bu sanki onu son görüşü gibiydi. Kooperatif mensubu Matryoşka elinde bir maşrapa suyla tavuğun önünde çömelmiş dolanıp duruyordu.</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before">— A benim canım ibiklim... Gel, bili bili bili. Biraz su iç, -diye yalvarıyor ve elinde maşrapayla tavuğun peşinden koşturuyordu, ama tavuğun içmeye niyeti yoktu. Ağzını genişçe açtı, başını havaya kaldırdı. Sonra da kan kusmaya başladı.</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before">— Aman ya Rabbi! -diye bağırdı misafir kadın, kalçalarını döve döve.- Ne oluyor böyle? Kesik yarası gibi kan. Şuradan kalkmak nasip olmasın ki, tavuğun insan gibi kustuğunu ilk kez görüyorum.</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before">Zavallı ibikli tavuğun ölürken duyduğu son sözler bunlar oldu. Yana devrildi, çaresizce gagasını toprağa gömdü ve gözlerini devirmeye başladı. Sonra sırtüstü döndü, iki bacağını da havaya dikti ve hareketsiz kaldı. Matryoşka maşrapadaki suyu etrafa saçarak, kalın sesiyle ağlamaya başladı; kooperatifin başkanı, papazın dul karısı da ağlıyordu. O sırada misafir kadın dulun kulağına eğilerek şunları fısıldadı:</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before">— İki gözüm önüme aksın ki, senin tavuklara nazar değmiş Stepanovna. Nerede görülmüş böyle şey! Tavuklar böyle hastalanmaz! Biri onlara büyü yapmış.</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before">— Ah, düşmanlarım! -diye haykırdı dul kadın göğe doğru.- Mezara mı koymak istiyorlar beni?</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before">Kadının sözlerine gür bir horoz sesi karşılık verdi ve sonra tüyleri karışmış, cılız bir horoz tıpkı tedirgin bir sarhoşun pavyondan çıkışı gibi yana devrilerek kümesten çıktı. Gözlerini vahşice onların üzerine dikti, olduğu yerde eşindi, kanatlarını kartal gibi açtı; fakat uçmayıp, boynuna kement geçirilmiş bir at gibi avlunun içinde daireler çizerek koşmaya başladı. Üçüncü dönüşünde durup kustu, sonra tıksırmaya ve hırıldamaya başlayıp kan tükürdü; ardından arkasını döndü ve bacaklarını kazık gibi güneşe doğru dikti. Avluyu kadın çığlıkları inletiyordu. Kümeslerdense huzursuz kanat çırpışları, gıdaklamalar ve yaygara karşılık veriyordu bu seslere.</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before">— Büyü değil de ne bu? -diye sordu misafir kadın zafer kazanmış gibi bir edayla.- Peder Sergi’yi çağır, gelsin bir okusun.</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before">Akşam saat altıda, güneş körpe ayçiçeği başları arasından alevli çehresiyle batarken, kilisenin başpapazı, Peder Sergi çiftliğin avlusundaki duasını bitirmiş, boynundaki dua şalını çıkarıyordu. Tahta çitin üzerinden ve aralarından meraklı gözler pederi izliyordu. Pederin kederli karısı haçı öpüp, gözyaşlarıyla ıslattığı kanarya sarısı yırtık bir rubleyi Peder Sergi’ye uzattı. Buna karşılık peder iç geçirerek: “Tanrı’nın gazabı üzerimizde olacak,” gibi bir şeyler homurdandı. Tanrı’nın neden kızdığını pekâlâ biliyormuş da söylemiyormuş gibi bir hali vardı Peder Sergi’nin.</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before">Daha sonra sokaktaki kalabalık dağıldı, tavuklar da erkenden yatmıştı; bu yüzden kimse dul kadın Drozdova’nın komşusunun kümesinde de birdenbire üç tavukla bir horozun telef olduğunu bilmiyordu. Onlar da tıpkı dulun tavukları gibi küsmüştü, ancak ölümleri kümeste kilitliyken ve sessizce olmuştu. Horoz tünekten tepetaklak düşmüş ve o durumda can vermişti. Dulun tavuklarına gelince, onlar da duanın hemen ardından ölmüşlerdi, akşama doğru kaskatı kesilmiş ölü tavuk yığınlarıyla dolu kümesleri ölümcül bir sessizlik kaplamıştı.</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before">Ertesi sabah, kasaba sanki gök gürültüsüyle irkilmiş gibi uyandı, çünkü mesele tuhaf ve dehşet verici boyutlara ulaşmıştı. Öğleden önce Personal Sokağı’nın en ucunda vergi müfettişinin oturduğu evde yalnızca üç tavuk hayattaydı, fakat onlar da öğlen bir gibi kuyruğu dikti. Akşama doğru küçük Steklovsk kasabası dedikodularla arı kovanı gibi uğuldamaya, kaynamaya başlamıştı; kasabada korkunç bir “salgın” lafı dolanıp duruyordu. Drozdova soyadı “Tavuk Vebası mı Yoksa?” başlığı altında yerel gazete <i>Kızıl Savaşçıya</i> düşüp, oradan da Moskova’ya kadar taşınmıştı.</p>

  <p class="P_Current__And__Times_New_Roman__And__12pt__And__Centre_Alignment__And__Left_Indent__And__Spacing_After__And__Spacing_Before"><span>***</span></p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before">Profesör Persikov’un yaşamı tuhaf, can sıkıcı ve huzursuz edici bir hal aldı. Kısacası, böyle bir ortamda çalışmak kesinlikle olanaksızdı. Alfred Bronski’yle görüşmesinin ertesi günü, ahizeyi yuvasından kaldırmak suretiyle enstitü laboratuvarındaki telefonunu devreden çıkarması gerekmişti. Akşamleyin ise tramvayda Ohotnıy Ryad’dan geçerken siyah harflerle “İşçi Gazetesi” yazılı büyük bir binanın tepesinde kendisini gördü. Profesör afallamış, beti benzi atmış, eli ayağı titrer bir halde bir taksiye atlıyordu, onun peşindense koluna asılmış, mekanik, toparlak, battaniyeli biri... Profesör binanın tepesindeki beyaz ekranda ellerini yumruk yapmış kendisini mor ışıktan sakınır bir halde görünüyordu. Hemen ardından, “Profesör Persikov arabada ünlü muhabirimiz Kaptan Stepanov’a açıklama yapıyor” yazan ışıklı bir yazı beliriyordu ekranda. Sahiden de Volhonka boyunca ilerlerken, Kurtarıcı Isa Katedrali’nin önünden sarsılarak geçen bir otomobil ve içinde kapana kısılmış bir kurt gibi debelenen profesörün olduğu bir görüntü düşüyordu ekrana.</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before">— İnsan değil, şeytan bunlar, -diye dişlerinin arasından tısladı zoolog geçip giderken.</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before">Aynı akşam Preçistenka’daki evine dönen zoolog, hizmetçisi Marya Stepanovna’dan kendisi evde yokken onu arayanların telefon numaralarının yazılı olduğu 17 tane pusula aldı. Ayrıca kadın canının burnundan geldiğine dair sözlü şikâyette de bulunmuştu. Profesör pusulaları tam parçalayacakken durdu, içlerinden birindeki numaranın karşısında “Halk Sağlığı Hizmetleri Komiserliği” yazıyordu.</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before">— Bu da nesi? -diye düşündü tuhaf bilim adamı kafası karışmış halde.- Konuyla ne ilgileri olabilir ki?</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before">Aynı akşam 22:15’te zil çaldı ve profesör kıyafetleriyle gözleri kamaştıran biriyle sohbet etmek zorunda kaldı. Profesör üzerinde “Sovyetler Birliği Cumhuriyetleri Dış Ticaret Temsilcilikleri Tam Yetkili Şefi” yazılı (bir ad ve soyadı yoktu) kartviziti sayesinde onu kabul etti.</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before">— Lanet olasıca,-diye söylendi Persikov, büyüteci ve birtakım diyagramları yeşil çuhaya fırlatarak - Çağırın gelsin şu tam yetkili şef, -dedi Marya Stepanova’ya.</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before">— Nasıl yardımcı olabilirim? -diye öyle bir ses tonuyla sordu ki profesör, şef hafifçe bozuldu.</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before">Persikov gözlüğünü alnına kaldırdı, sonra tekrar indirip konuğunu baştan aşağı inceledi. Adam briyantiniyle, üzerindeki kıymetli taşlarla ve sağ gözündeki monokl ile ışıl ışıl parlıyordu. “Ne iğrenç bir surat bu böyle,” diye geçirdi içinden Persikov nedense.</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before">Konuk uzun bir giriş yaptı, puro içmek için izin istedi; bunun sonucunda da Persikov büyük bir gönülsüzlükle ona oturmasını söyledi. Ardından konuk geç saatte rahatsızlık verdiği için uzun uzun af diledi:</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before">— Fakat, gün içinde siz saygıdeğer profesörü yakala... he-he... pardon, bulmak mümkün olmuyor. (Konuk gülerken sırtlan gibi hıçkırıyordu.)</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before">— Evet, meşgulüm! -diye kısa bir yanıt verdi Persikov ve konuğu bir kez daha gerildi.</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before">Ancak adam öyle ya da böyle ünlü bilim adamını rahatsız etme hakkını kendinde bulmuştu: Söylendiği gibi, vakit nakittir. Sayın profesörün puro içmesine itirazı yoktu, değil mi? Persikov yanıt olarak:</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before">— Hım, hımm, -diye homurdandı. Adam buradan kendine izin çıkardı.</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before">— Yaşam ışınını keşfettiniz, değil mi profesör?</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before">— Saçma! Ne yaşamı?! Gazetecilerin uydurması işte! -diye parladı Persikov.</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before">— Ah, hayır, he-he-he...</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before">Konuk, Persikov’un sözlerinin gerçek bilim adamlarına özgü değişmez bir nitelik olan alçakgönüllülüğün bir göstergesi olduğunu gayet iyi anlıyordu. Artık telgraf diye bir şey vardı. Varşova, Riga gibi dünyanın çeşitli kentlerinde, ışın çoktan haber olmuştu... Herkesin dilinde Persikov’un adı vardı; dünya nefesini tutmuş, çalışmasını takip ediyordu. Fakat Sovyet Rusya’da bilim adamlarının ne durumda olduğu herkesin pekâlâ malumuydu. Entre nous, soidis...<a id="ref_footnotebookmark_start_62_3"></a><span class="C_Citation"><a href="#ref_footnotebookmark_end_62_3">[3]</a></span> Burada yabancı yoktu değil mi? Ne yazık ki ülkemizde akademik çalışmalar hak ettikleri yeri bulamadığından profesörle irtibata geçmek istemişti. Yabancı bir devlet Profesör Persikov’un laboratuvar çalışmalarına hiçbir karşılık beklemeden destek olmayı teklif ediyordu. Kutsal Kitap’ta da söz edildiği gibi, incilerini ne diye burada saçacaksın? Söz konusu devlet 1919 ve 1920’nin, hani şu, he-he, devrim zamanının profesör için ne kadar zorlu geçtiğini biliyordu. Elbette bu bir sır olarak kalacaktı. Profesör devlete çalışmalarının sonuçlarını sunacak, devlet de ona finansal destek sağlayacaktı. Örneğin profesörün kurmuş olduğu düzeneğin tasarımını görmek ilginç olabilirdi...</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before">O sırada konuk ceketinin iç cebinden bir tomar gıcır gıcır banknot çıkardı.</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before">Profesör 5000 ruble gibi küçük bir miktarı avans olarak hemen alabilirdi... Makbuza falan da gerek yoktu... Bunun lafını bile etmek tam yetkili ticaret şefinin gücenmesine neden olabilirdi.</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before">— Defol! -diye öyle korkunç bir sesle bağırdı ki Persikov, misafir odasındaki piyanonun tiz tuşları tınladı.</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before">Konuk öyle bir sıvıştı ki, bir dakika geçtiği halde hâlâ öfkeden tir tir titreyen Persikov, adamın gerçek mi, yoksa halüsinasyon mu olduğuna dair kuşkuya düştü.</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before">— Bunlar onun galoşları mı? -diye bağırdı Persikov bir dakika sonra antrede.</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before">— Beyefendi unutmuşlar, -diye yanıtladı Marya Stepanovna titreyerek.</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before">— At gitsin şunları!</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before">— Nereye atıyorum. Almaya gelecektir.</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before">— Bina idaresine teslim et. Makbuz da al. Gözüm görmesin o galoşları! Doğruca bina idaresine götür! Alsınlar şu casusun galoşlarını!..</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before">Marya Stepanovna istavroz çıkararak muhteşem galoşları aldı ve arka kapıya götürdü. Bir süre kapının arkasında bekledikten sonra galoşları kilere sakladı.</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before">— Teslim ettiniz mi? -diye gürledi Persikov.</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before">— Ettim.</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before">— Makbuzu bana ver.</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before">— Şey Vladimir İpatyeviç... Başkanın okuma yazması yokmuş!</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before">— Bana hemen bir makbuz getir! Onun yerine okuma yazması olan bir orospu çocuğu imzalasın!</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before">Marya Stepanovna başını sallamakla yetindi, dışarı çıktı ve 15 dakika sonra elinde, “Prof. Persikov’dan depoya bir çift galoş alınmıştır. Kolesov” yazılı bir makbuzla geri geldi.</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before">— Peki bu ne?</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before">— Depo fişi.</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before">Persikov fişi ayağıyla çiğnedi, makbuzu da kâğıt ağırlığının altına sakladı. Derken geniş alnını kırıştıran bir fikir geldi aklına. Telefona atılıp enstitüdeki Pankrat’ı aradı ve ona “Her şey yolunda mı?” diye sordu. Pankrat ahizeye bir şeyler geveledi, söylediklerinden anlaşıldığı kadarıyla ona göre her şey yolundaydı. Fakat Persikov’un sakinliği yalnızca bir dakika sürdü. Homurdanarak telefona sarıldı ve şunları söyledi:</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before">— Bana şeyi... neydi adı... Lubyanka’yı<a id="ref_footnotebookmark_start_62_4"></a><span class="C_Citation"><a href="#ref_footnotebookmark_end_62_4">[4]</a></span> bağlayın. Mersi... Orada konuyu kiminle görüşmem gerekiyor... Burada galoş giymiş şüpheli birileri dolaşıyor... Ben IV. Üniversite’den Profesör Persikov...</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before">Telefondaki konuşma aniden kesildi, Persikov dişlerinin arasından küfürler savurarak telefondan uzaklaştı.</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before">— Çay içer misiniz Vladimir İpatyeviç? -diye sordu Marya Stepanovna ürkekçe içeriye bakarak.</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before">— Çay falan içmeyeceğim... Hepsinin canı cehenneme! Nasıl zıvanadan çıktılarsa...</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before">Tam on dakika sonra profesör odasında yeni konuklarını ağırlıyordu. İçlerinden hoş, tombulca ve çok kibar olanı haki renk, sıradan bir askeri ceketle süvari pantolonu giymişti. Burnunun üzerinde kristal bir kelebeği andıran kıskaç gözlüğü duruyordu. Kendisi de rugan çizmeleriyle basbayağı bir meleğe benziyordu. İkinci adam kısa boylu ve epey asık suratlıydı; sivil giyinmişti ancak oturuşuna bakılırsa kıyafetler üzerine dar geliyor gibiydi. Kendini ağırdan satan üçüncü konuk profesörün çalışma odasına girmeyerek yarı karanlık sofada kaldı. Bu arada aydınlık ve öbek öbek sigara dumanıyla dolu odayı olduğu gibi görebiliyordu. Üçüncü adamın yüzünde -o da sivil giyimliydi- duman rengi bir kelebek gözlük güzelliğiyle dikkat çekiyordu.</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before">Odadaki iki konuk kartviziti inceleyerek, 5000 ruble hakkında sorular sorarak ve gelen adamın dış görünüşünü anlattırarak Persikov’u iyice hırpaladı.</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before">— Şeytan bilir, -diye homurdandı Persikov- Fakat tiksindirici bir suratı vardı. Dejenereydi.</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before">— Gözünün biri takma mıydı? -diye sordu küçük olan boğuk bir sesle.</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before">— Şeytan bilir. Hayır, camdan değildi, fakat fıldır fıldırdı gözleri.</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before">— Rubinstein mı? -diye sordu melek yüzlü olan kısa boyluya sessizce. Adam hayır anlamında başını salladı somurtarak.</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before">— Rubinstein asla makbuzsuz para vermez, -diye homurdandı- Rubinstein’ın işi değil bu. Daha büyük birilerinin parmağı var.</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before">Galoş meselesi konukların nazarında capcanlı bir ilgiyle karşılanmıştı. Melek yüzlü olan Bina Komitesi’ne telefonda yalnızca birkaç kelime etti:</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before">— Devlet Siyasi İdaresi, acil olarak Bina Komitesi Sekreteri Kolesov’u galoşlarla birlikte Profesör Persikov’un dairesine çağırıyor.</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before">Kolesov da hemen, solgun bir yüzle, elinde galoşlarla çalışma odasında belirdi.</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before">— Vasyenka! -diye seslendi melek yüzlü, sofada oturan arkadaşına.</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before">O da ağır ağır kalktı ve kendini güçlükle taşıyormuş gibi odaya süzüldü. Duman rengi gözlük camları gözlerini tamamen kapatıyordu.</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before">— Evet? -diye sordu kısaca ve uykulu uykulu.</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before">— Galoşlar.</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before">Duman gözler galoşların üzerinde gezindi, o esnada Persikov gözlük camlarının kenarından bir an uykulu değil de, aksine, fevkalade keskin gözlerin ışıl ışıl parladığını görür gibi oldu, fakat parlaklıkları bir anda sönüverdi.</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before">— Ee Vasyenka?</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before">Vasyenka denilen adam uyuşuk bir sesle yanıtladı:</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before">— Evet. Hımm. Bunlar Pelenjkovski’nin galoşları.</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before">Bina Komitesi çok geçmeden Persikov’un hediyesinden mahrum kalmıştı. Gazete kâğıdına sarılan galoşlar ortadan kayboldu. Bu durumdan son derece memnun olan melek yüzlü, asker ceketli konuk ayağa kalkarak profesörle tokalaşmaya başladı. Hatta bu arada içerisinde şunlara değindiği küçük bir konuşma bile yaptı: Bu onur profesöre aitti... Profesörün içi rahat olabilirdi, enstitüde de, evinde de artık kimse onu rahatsız edemezdi... Önlemler alınacak, düzenekleri tamamen güvende olacaktı...</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before">— Muhabirleri vuramaz mısınız acaba? -diye sordu Persikov gözlüğünün üstünden bakarak.</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before">Bu soru konukları bir hayli neşelendirmişti. Yalnız asık suratlı kısa boylu olan değil, sofadaki duman rengi gözlük camları olan bile gülümsemişti. Melek yüzlü olan, gözleri parlayarak ve neşeyle bunun imkânsız olduğunu açıkladı.</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before">— Peki ya evimdeki o şeytan kimdi?</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before">O an herkes gülümsemeyi kesti ve melek yüzlü, kaçamak bir şekilde, adamın küçük çaplı bir dolandırıcı olduğu ve umursanmaya değmeyeceği cevabını verdi. Yine de profesörden bu akşamki görüşmelerinden kimseye bahsetmemesini bilhassa rica etti ve sonra tüm konuklar ayrıldı.</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before">Persikov çalışma odasına, diyagramlara geri döndü, fakat bir türlü çalışamadı. Telefonda küçük kırmızı bir ışık yandı ve bir kadın sesi profesöre, yedi odalı bir evi olan, çekici ve ateşli bir dulla evlenmek isteyip istemediğini sordu. Profesör de ahizeye bağırdı:</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before">— Profesör Rossolimo’<a id="ref_footnotebookmark_start_62_5"></a><span class="C_Citation"><a href="#ref_footnotebookmark_end_62_5">[5]</a></span> ya gidip tedavi görmeyi öneririm size.</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before">Ardından ikinci bir telefon daha geldi.</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before">Profesör bu sefer biraz daha yumuşaktı, çünkü Kremlin’den oldukça ünlü biri arıyordu. İlgiyle, uzun uzun, profesöre çalışması hakkında sorular sordu ve laboratuvarını ziyaret etmek istediğini dile getirdi. Persikov telefondan uzaklaşarak alnını sildi ve ahizeyi yuvasından kaldırdı. O an yukarıdaki daireden korkunç trompet sesleri gümbürdedi ve Valkyrie’nin çığlıkları uçuştu; Çuha Birliği Müdürü’nün radyosunda Bolşoy Tiyatrosu’ndaki Wagner konseri veriliyordu. Persikov tavandan süzülen uğultu ve gümbürtü eşliğinde. Marya Stepanovna’ya Moskova’yı terk edeceğini, radyosunu parçalayacağından müdürle de mahkemelik olacağını söyledi; çünkü anlaşılan, birileri onu öbür tarafa göndermeye adamıştı kendilerini. Büyütecini kırdı ve çalışma odasındaki kanepeye uzandı; ünlü piyanistin Bolşoy Tiyatrosu’ndan uçup gelen hoş ezgileri eşliğinde uykuya daldı.</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before">Sürprizler ertesi gün de devam etti. Tramvaya binip enstitüye giden Persikov sundurmada modaya uygun, yeşil melon şapkalı, yabancı biriyle karşılaştı. Adam Persikov’u dikkatle inceledi, fakat herhangi bir soru sormaya yeltenmedi; Persikov da bu yüzden ona katlanabildi. Ancak enstitünün sofasında Persikov’u karşılamak üzere şaşkınlık içindeki Pankrat dışında melon şapkalı ikinci bir adam ayağa kalktı ve ona kibarca selam verdi:</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before">— Merhaba yurttaş profesör.</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before">— Ne var? -diye sordu Persikov öfkeden köpürmüş bir halde, Pankrat’ın yardımıyla paltosunu çıkartmaya çalışırken.</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before">Fakat melon şapkalı adam hemen en kibar sesiyle boş yere kaygılandığını fısıldayarak Persikov’u sakinleştirdi.</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before">Adamın, melon şapkalının orada bulunmasının sebebi profesörü tüm yapışkan ziyaretçilerden kurtarmaktı. Profesörün yalnızca çalışma odasının kapılarından değil, pencerelerinden bile endişe etmesine gerek yoktu. Sonra yabancı adam bir anlığına ceketinin yakasını ters çevirdi ve profesöre bir rozet gösterdi.</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before">— Hımın... Çok iyi iş çıkarmışsınız, -diye geveledi Persikov ve safça sordu:- Peki ama burada ne yiyeceksiniz?</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before">Melon şapkalı güldü ve nöbetini başkasının devralacağını söyledi.</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before">Bundan sonraki üç gün harika geçti. Kremlin’den profesörü üç kere ziyarete geldiler, bir kere de Persikov’un sınav yaptığı öğrenciler geldi. Hiçbiri sınavı geçemedi. Öğrencilerin yüzlerinden Persikov’dan basbayağı öcü gibi korktukları okunuyordu.</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before">— Gidin otobüslerde bilet kesin! Zoolojiyle uğraşamazsınız siz! -diye bağırdığı duyuluyordu laboratuvarından.</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before">— Sert biri midir? -diye sordu melon şapkalı adam Pankrat’a.</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before">— Hem de nasıl, -diye yanıtladı Pankrat - Olur da biri dayanabilirse, çıktığında ayakta bile zor durur zavallı. Her yanından ter boşanır. Sonra da doğru içmeye...</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before">Bunca işin arasında profesör üç günün nasıl geçtiğini anlamadı, fakat dördüncü gün sokaktan gelen tiz ve keskin bir ses yeniden gerçek hayata dönmesine neden oldu.</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before">— Vladimir İpatiç! -diye bağırıyordu Herzen Caddesi’nden, açık pencereden gelen ses.</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before">Sesin sahibi şanslıydı, zira profesör son günlerde bir hayli yorulmuştu. O sırada dinleniyor, dinginleşmiş ve gevşemiş halde koltuğunda sigarasını tüttürürken kan çanağı gözleriyle etrafına bakınıyordu. Çalışacak hali yoktu. Bu yüzden ve biraz da meraktan pencereden dışarıya baktı ve kaldırımdaki Alfred Bronski’yi gördü. Profesör başındaki sivri uçlu şapkası ve not defteriyle unvan sahibi kartvizitti adamı hemen tanıdı. Bronski pencereye doğru kibarca ve saygıyla eğildi.</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before">— Aaa sizsiniz demek, -dedi profesör; öfkelenecek gücü bulamamıştı, hem ne olacağını da merak ediyordu. Pencerenin himayesinde kendini Alfred’in karşısında emniyette hissetti. Her daim tetikte olan melon şapkalı, dışarıda hemen Bronski’nin söyleyeceklerine kulak kabartmıştı. Berikinin yüzünde güller açmış, en yılışığından bir tebessüm belirmişti.</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before">— Bir dakikacık sayın profesör, -diye konuşmaya başladı kaldırımdaki Bronski sesini zorlayarak - Bir tek soru, zoolojiyle ilgili bir soru... İzin verirseniz sorayım.</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before">— Sorun, -dedi Persikov kısaca ve alaylı bir tonla. “Bu alçak herifte bir Amerikalılık falan var kesin,” diye geçirdi içinden.</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before">— Tavuklar için ne diyeceksiniz sayın profesör? -diye bağırdı Bronski ellerini ağzına siper ederek.</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before">Persikov şaşırdı. Pencere kenarına oturdu, sonra kalktı ve bir düğmeye basıp parmağıyla pencereyi işaret ederek bağırdı:</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before">— Pankrat şunu, kaldırımdakini içeriye al!</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before">Bronski çalışma odasına geldiğinde, Persikov hoşgörüsünün sınırlarını öyle bir zorladı ki adama:</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before">— Oturun! -diye havladı.</p>

  <p class="P_Current__And__Times_New_Roman__And__12pt__And__Left_Indent__And__Spacing_After__And__Spacing_Before">Bronski hayranlıkla gülümseyerek, döner sandalyeye oturdu.</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before">— Lütfen söyleyin, -diye başladı Persikov,- şu sizin gazetelerde yazıyor musunuz?</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before">— Kesinlikle, -diye saygıyla yanıtladı Alfred.</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before">— Anlamadığım şu: Daha Rusça bile konuşamazken, nasıl yazabiliyorsunuz... Şu “bir dakikacık” ve “tavuklar için” de nedir? Herhalde “tavuklar konusunda” demek istiyordunuz?</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before">Bronski saygı ve nezaketle gülümsedi.</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before">— Valentin Petroviç düzeltiyor.</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before">— Kim bu Valentin Petroviç?</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before">— Edebiyat Bölümü Şefi.</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before">— Pekâlâ. Bu arada ben filolog değilim. Şu sizin Petroviç’i bir kenara bırakalım. Tavuklar konusunda tam olarak öğrenmek istediğiniz nedir?</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before">— Söyleyeceğiniz her şey profesör.</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before">O esnada Bronski hemen kalemine sarıldı. Persikov’un gözlerinde zafer kıvılcımları parlıyordu.</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before">— Boş yere bana gelmişsiniz, ben kanatlılar konusunda uzman değilim. I. Üniversite’den Yemelyan İvanoviç Portugalov’a gitmeniz daha iyi olurdu. Şahsen bu konu hakkındaki pek az bilgim var...</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before">Bronski sayın profesörün yaptığı espriyi anladığını gösterircesine hayranlıkla gülümsedi ve “Bilgilerim az esprisi” diye bir not düştü defterine.</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before">— Bu arada, madem merak ettiniz, müsaadenizle... Tavuklar veya gagalılar... tavuk sınıfından bir kuş türüdür. Sülüngillerdendirler... -diye konuşmaya başladı Persikov yüksek sesle, Bronski’ye değil de, karşısında binlerce insan duruyormuş gibi uzaklara bakarak.- Sülüngillerdendirler... Phasianus. Başlarında etsi, deriye benzer bir ibik ve altçenelerinin altında iki ibik bulunur. Hımm... Ancak gıdılarında bir ibik bulunanları da mevcuttur. Hımm, başka... Kanatları kısa ve ovaldir. Kuyrukları orta uzunluktadır, basamaklı bir biçimleri vardır, hatta çatı gibi olduklarını söyleyebilirim. Orta kısmında, tüyleri orak biçiminde kıvrıktır... Pankrat, maket odasından 705 numaralı enine kesit horoz maketini getir!.. Yoksa size lazım değil mi?.. Pankrat model kalsın. Tekrar ediyorum, ben konunun uzmanı değilim, Portugalov’a gidin. Ben şahsen altı yaban tavuğu türü hakkında bilgi sahibiyim... Hımm... Portugalov daha fazlasını bilir... Hindistan’da ve Malezya takımadalarında... Örneğin; Bankiva veya Kazinta horozu Himalayalar’ın eteklerinde, Hindistan’ın, Assam’ın, Burma’nın her yerinde yetiştirilir...Çatalkuyruklu horoz veya Gallus Varius denilen horoz türü ise Lombok’ta, Sumbawa’da ve Flores’de yetiştirilir. Cava Adası’nda Gallius Eneus denilen muhteşem bir horoz türü bulunur. Hindistan’ın güneydoğusunda çok güzel görünümlü bir horoz olan Sonneratii horozunu da önerebilirim. Size bir resmini göstereceğim. Seylan’a gelince, burada da Stanley tavuğuyla karşılaşıyoruz ki, bu başka hiçbir yerde yetiştirilmez.</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before">Bronski gözlerini faltaşı gibi açmış oturuyor ve çalakalem bir şeyler karalıyordu.</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before">— Anlatmamı istediğiniz başka bir şey var mı?</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before">— Tavuk hastalıkları konusunda bir şeyler öğrenmek isterdim, -diye fısıldadı Alfred.</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before">— Hımm, konunun uzmanı değilim... Portugalov’a sorun... Ancak... Bağırsak solucanları, sülükler, uyuzböceği, kuş biti, tavuk biti ya da Phthiraptera, pireler, tavuk vebası, difterinin sebep olduğu mukoza zarı iltihaplanması... Pnömonomikoz, tüberküloz, tavuk uyuzu... Dahası da olabilir... (Persikov’un gözlerinde kıvılcımlar çakıyordu.) Zehirlenmeler, örneğin güzelavratotu zehirlenmesi, tümörler, raşitizm, sarılık, romatizma, Ahorion Schonlein mantarı... çok ilginç bir hastalıktır: Hastalık sırasında mantar oluşan bölgede küfe benzer küçük lekeler ortaya çıkar...</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before">Bronski alnındaki teri renkli bir mendille sildi.</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before">— Peki sizce son günlerdeki felaketin sebebi nedir profesör?</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before">— Hangi felaketin?</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before">— Nasıl, okumadınız mı yoksa profesör? -diye şaşırdı Bronski ve çantasından <i>Izvestiya</i> gazetesinin buruşuk bir sayfasını çıkardı.</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before">— Gazete okumam ben, -diye cevap verdi Persikov ve kaşlarını çattı.</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before">— Peki ama neden, profesör? -diye sordu Alfred nazikçe.</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before">— Abuk sabuk şeyler yazıyorlar da ondan, -diye yanıtladı Persikov hiç tereddüt etmeden.</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before">— Fakat nasıl olur profesör? -diye yumuşak bir sesle fısıldadı Bronski ve sayfayı açtı.</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before">— Bu da ne? -diye sordu Persikov, hatta ayağa fırladı. Kıvılcımlar şimdi de Bronski’nin gözlerinde çakmaya başlamıştı. Mürekkepli işaretparmağıyla tüm sayfayı boydan boya kaplayan, alabildiğince büyük “Ülkede Tavuk Salgını” başlığını işaret etti.</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before">— Nasıl yani? -diye sordu Persikov gözlüğünü alnına kaldırırken...</p>
  <hr style="text-align:left; width:30%;" />

  <p class="P_Footnote"><span class="C_Citation"><a href="#ref_footnotebookmark_start_62_1" id="ref_footnotebookmark_end_62_1">[1]</a></span> Çin kökenli bir tavuk ırkı, (ç.n.)</p>

  <p class="P_Footnote"><span class="C_Citation"><a href="#ref_footnotebookmark_start_62_2" id="ref_footnotebookmark_end_62_2">[2]</a></span> Çok yumurtlamasıyla bilinen bir tavuk cinsi, (ç.n.)</p>

  <p class="P_Footnote"><span class="C_Citation"><a href="#ref_footnotebookmark_start_62_3" id="ref_footnotebookmark_end_62_3">[3]</a></span> (Fr.) Entre nous, soi-disant: Sözüm ona, aramızda, (ç.n.)</p>

  <p class="P_Footnote"><span class="C_Citation"><a href="#ref_footnotebookmark_start_62_4" id="ref_footnotebookmark_end_62_4">[4]</a></span> Eski KGB idare merkezi, (ç.n.)</p>

  <p class="P_Footnote"><span class="C_Citation"><a href="#ref_footnotebookmark_start_62_5" id="ref_footnotebookmark_end_62_5">[5]</a></span> G. İ. Rossolimo (1860-1928): Sinir sistemi üzerine yaptığı çalışmalarla ünlenen Rus ve Sovyet nöroloji uzmanı, (ç.n.)</p>
</body>
</html>
