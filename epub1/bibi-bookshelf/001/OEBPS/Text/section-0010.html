<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="Tr" xmlns:xml="http://www.w3.org/XML/1998/namespace">
<head>
  <link href="../Styles/styles.css" rel="stylesheet" type="text/css" />

  <title>7</title>
</head>

<body>
  <h2 class="P_Current__And__Times_New_Roman__And__12pt__And__Centre_Alignment__And__Left_Indent__And__Spacing_After__And__Spacing_Before"><span><span style=" font-weight: bold; font-style: normal; font-size: 1.50em;">7. BÖLÜM</span></span></h2>

  <p class="P_Current__And__Times_New_Roman__And__12pt__And__Centre_Alignment__And__Left_Indent__And__Spacing_After__And__Spacing_Before"><span><span class="C_Current__And__Red_Text__And__Bold__And__Italic">Rokk</span></span></p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before">&nbsp;</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before">Lefortovo veteriner aşıları mı iyi gelmişti, Samara karantina ekipleri mi işe yaramıştı, Kaluga ve Voronej’deki yumurta tüccarlarına yönelik alınan önlemler mi isabetli olmuştu, yoksa Moskova Olağanüstü Hal Komisyonu’nun çalışmaları mı başarılı olmuştu, tam olarak belli değildi; fakat kesin olan bir şey vardı ki, Persikov’un Alfred’le tavuklar hakkında yaptığı son görüşmeden iki hafta sonra Sovyetler Birliği’nde tek bir canlı tavuk kalmamıştı. Taşra kentlerindeki avluların orasında burasında sahiplerinin gözlerini yaşartan hüzünlü tavuk tüyleri uçuşuyor, son açgözlüler de hastaneleri boyluyor, kanlı ishal ve kusmadan ölüyorlardı. Neyse ki ölü sayısı tüm ülkede binden fazla değildi. Bunları daha büyük karışıklıklar da izlememişti. Volokolamsk’ta kendini peygamber ilan eden biri tavuk kırımına komiserlerin sebep olduğunu duyurmuştu, ancak kayda değer bir başarı elde edemedi. Volokolamsk pazarında köylü kadınların tavuklarına el koymaya çalışan birkaç polis memurunu pataklamışlar ve bölge posta-telgraf biriminin camlarını kırmışlardı. Neyse ki, Volokolamsk otoriteleri çabucak önlemler aldı ve öncelikle peygamber faaliyetine son verdi, sonra da telgraf binasının camları yenilendi.</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before">Kuzeye, Arhangelsk ve Syumkin Vıselok’a kadar ulaşan salgın başka gidecek yer kalmadığından kendi kendine duruverdi, - malum, Beyaz Deniz’de tavuk yetiştirilmez. Salgin Vladivostok’ta da durmuştu, zaten ilerisi okyanustu. Güneyin uzak bölgelerinde kaybolmuş, Ordubat, Culfa ve Karabulak’ta yakılan arazilerde etkisini yitirmişti; batıda ise Polonya ve Romanya sınırında şaşırtıcı biçimde birden kesilmişti. İklim mi, yoksa komşu ülkelerin aldığı sınır karantina önlemleri mi, bir şey etkili olmuştu; ama bir gerçek vardı, salgın daha ileriye gidememişti. Yabancı basın geçmişte benzerine rastlanmamış bu salgını iştahla tartışıyor, Sovyetler ise hiçbir gürültüye mahal vermeden gecesini gündüzüne katarak çalışıyordu. Olağanüstü Hal Komisyonu tavuk vebasıyla mücadelede “Ülke Tavukçuluğunu İhya Etme ve Geliştirme Olağanüstü Hal Komisyonu” adını aldı ve yeni gelen olağanüstü üç kişiyle mevcudu on altı yoldaşa çıktı. Onursal başkanlığına Persikov ve Portugalov’un getirildiği “Dobrokur” kuruldu. Gazetelerde onların fotoğraflarının altına “Yurtdışından yoğun tavuk siparişi” ve “Bay Hughes yumurta şirketini kapatmak istiyor” diye başlıklar atıldı. Gazeteci Koleçkin’in “Bizim yumurtalarımıza ilişmeyin Bay Hughes, siz kendinizinkilere bakın!” sözleriyle biten zehir gibi yazısı tüm Moskova’da büyük yankı uyandırdı.</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before">Profesör Persikov son üç haftada tamamen perişan olmuş ve çalışmaktan bitap düşmüştü. Tavuk meselesi onu iyice tüketmiş ve üzerindeki yükü iki kat artırmıştı. Gecelerce tavuk komisyonu toplantılarında çalışmak, bazen de Alfred Bronski ve mekanik şişman adamla uzun sohbetler yapmak zorunda kalıyordu. Veba mikrobu araştırmalarında Profesör Portugalov, doçentler İvanov ve Borngart ile birlikte tavukları teşrih etmesi ve veba basili arayışı içinde mikroskop altına alması ve hatta bu üç gecede acele olarak “Vebalı Bir Tavuğun Karaciğerinde Görülen Değişiklikler” adlı bir broşür yazması gerekmişti.</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before">Persikov tavuklar üzerinde pek de hevesli çalışmıyordu. Belli ki kafası başka bir şeyle, tavuk felaketinin kendisini uzaklaştırdığı -şu esas ve önemli olan- şeyle meşguldü, yani kızıl ışınla... Sağlığına dikkat etmeyen, uyku ve yemek düzenini bozan, Preçistenka’ya hiç dönmeden enstitüdeki odasındaki muşamba kanepede uyuyan Persikov gecelerini düzeneğin ve mikroskobun başında geçiriyordu.</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before">Temmuzun sonuna doğru koşturmaca biraz duruldu. İsmi değiştirilen komisyonun işleri normal mecrasına girdi ve Persikov kesintiye uğrayan çalışmasına geri döndü. Mikroskoplara yeni preparatlar yerleştirildi. Balık ve kurbağa yumurtaları düzenekte, ışının etkisiyle olağanüstü bir hızla gelişiyorlardı. Özel sipariş edilen yeni camlar Königsberg’den uçakla getirtildi ve temmuzun son günlerinde İvanov’un gözetimi altında teknisyenler, ışının tabanda bir sigara paketi boyuna ve ağız kısmında bir metre genişliğine varabildiği iki yeni büyük düzenek kurdular.</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before">Persikov hoşnutlukla ellerini ovuşturdu ve gizemli, zor bazı deneylere hazırlanmaya başladı. İlk olarak, telefonda Halk Eğitim Komiseri ile anlaştı, ahizeden kendisine yönelik bir hayli nazik ve epey destekleyen laflar döküldü. Sonra Hayvancılık Yüksek Komisyon Başkanı yoldaş Ptaha-Porosyuk’a telefon etti. Ptaha, Persikov’la çok yakından ilgilendi. Konu Profesör Persikov için yurtdışından yapılacak büyük bir siparişti. Ptaha telefonda derhal Berlin ve New York’a telgraf çekeceğini söyledi. Sonra da Persikov’u Kremlin’den aradılar ve ciddi, kibar sesli biri işlerinin nasıl gittiğini, bir otomobile ihtiyacı olup olmadığını sordu.</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before">— Hayır, teşekkür ederim. Tramvayı tercih ederim, -diye yanıtladı Persikov.</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before">— Peki, ama neden? -diye sordu o gizemli ses ve hoşgörüyle güldü.</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before">İnsanlar Persikov’la genellikle saygıyla karışık bir korkuyla ya da karşılarında küçük ama önemli bir çocuk varmış gibi sevecen bir gülümsemeyle konuşurdu.</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before">— Tramvay daha hızlı, -diye yanıtladı Persikov.</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before">— Peki, nasıl isterseniz, -diye karşılık verdi telefondaki kalın ses.</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before">Bir hafta daha geçti, bu arada Persikov iyiden iyiye yatışan tavuk meselelerinden uzaklaştı, tamamen ışını incelemeye yoğunlaştı. Başı uykusuz geçirdiği geceler ve yorgunluktan kurtulmuş, berraklaşmış ve hafiflemiş gibiydi. Gözlerindeki kırmızı halkalar yok olmak bilmiyordu ve Persikov neredeyse her geceyi enstitüde geçiriyordu... Bir keresinde zooloji barınağından Preçistenka’daki Tsekubu’nun<a id="ref_footnotebookmark_start_60_1"></a><span class="C_Citation"><a href="#ref_footnotebookmark_end_60_1">[1]</a></span> büyük salonunda ışın ve yumurta hücreleri üzerindeki etkisine dair bir konuşma yapmak için ayrıldı. Tuhaf zooloji profesörünün büyük zaferiydi bu. Sütunlu salondaki alkış sesleriyle tavandaki sıvalar dökülüyor, cızırdayan floresan lambaların ışıkları komisyon üyelerinin siyah smokinlerini ve kadınların beyaz elbiselerini aydınlatıyordu. Sahnede, kürsünün yanında cam bir masadaki tabağın içinde bir kedi büyüklüğünde, güçlükle nefes alan, kül rengi, ıslak bir kurbağa duruyordu. Sahneye küçük pusulalar atıyorlardı. Bunların yedi tanesi Persikov’un yırtıp attığı aşk mektuplarıydı. Daha sonra Tsekubu başkanı, Persikov’u selamlamak üzere güçlükle sahneye ulaşabilmişti. Persikov öfkeyle selam verdi, elleri terden ıslanmıştı ve siyah kravatı da çenesinin altında değil, sol kulağının arkasında duruyordu. Önündeki puslu kalabalıkta yüzlerce sararmış yüz ve beyaz gömlekli erkekler görünüyordu. Birden bir silahın sarı kılıfı gözüne çarptı ve beyaz sütunların ardında bir yerlerde kayboldu. Persikov silahı belli belirsiz gördü ve unuttu. Fakat konuşmasından sonra, giderken, merdivenlerdeki koyu kırmızı halıdan indiği sırada aniden kendisini kötü hissetmeye başladı. Antredeki parlak avizeyi bir an bir karaltı aldı ve Persikov’un gözleri karardı, midesi bulandı. Yanık kokusu duyar gibi oldu ve sıcak bastı, sanki boynundan aşağı yapış yapış, sıcak kan akıyordu... Titreyen eliyle tırabzana tutundu.</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before">— İyi değil misiniz Vladimir İpatyeviç? -diye soran endişeli sesler dört bir yanını sardı.</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before">— Hayır, yok bir şeyim, -dedi Persikov toparlanarak,-sadece biraz fazla yordum kendimi... Evet... Bana bir bardak su verin lütfen.</p>

  <p class="P_Current__And__Times_New_Roman__And__12pt__And__Centre_Alignment__And__Left_Indent__And__Spacing_After__And__Spacing_Before"><span>***</span></p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before">Güneşli mi güneşli bir ağustos günüydü. Bu durum profesörü rahatsız ediyordu, bu yüzden panjurlar kapalıydı. Katlanır ayaklı bir reflektörden, aletler ve mikroskop camlarıyla dolu cam masanın üzerine keskin bir ışık demeti vuruyordu. Persikov döner sandalyesine yaslanmış, bitkin bir halde sigara içiyor ve duman şeritleri arasından yorgunluktan ölgün, fakat memnun gözlerle laboratuvarın içindeki boğucu ve kokuşmuş havayı hafiften ısıtan kızıl ışın demetinin bulunduğu düzeneğin aralanmış kapısına bakıyordu.</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before">Kapı çalındı.</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before">— Ne? -diye sordu Persikov.</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before">Kapı hafifçe gıcırdadı ve içeriye Pankrat girdi. Esas duruşta ve Tanrı’nın önündeymiş gibi korkudan bembeyaz kesilmiş halde:</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before">— Konuğunuz var profesör, Rokk geldi, -dedi.</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before">Bilim adamının yüzünde gülümsemeye benzer bir şeyler göründü.</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before">— İlginç. Fakat meşgulüm, -dedi gözlerini kısarak.</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before">— Kremlin’den resmi bir belge getirdiklerini söylüyorlar.</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before">— Rokk, belge getirmiş öyle mi?<a id="ref_footnotebookmark_start_60_2"></a><span class="C_Citation"><a href="#ref_footnotebookmark_end_60_2">[2]</a></span> Pek rastlanılır bir şey değil, -dedi Persikov ve ekledi:- Peki, gönder gelsin!</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before">— Baş üstüne! -dedi Pankrat ve kapının ardında gözden kayboldu.</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before">Bir dakika sonra kapı tekrar gıcırdadı ve eşikte biri belirdi.</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before">Persikov döner sandalyesini gıcırdattı, omzunun ve gözlüğünün üzerinden bakarak gözlerini gelen adama dikti. Persikov dış dünyaya oldukça yabancıydı, adam onu ilgilendirmiyordu, ancak içeriye giren adamın önemli ve belli başlı bir özelliği Persikov’un bile dikkatini çekmişti. Adam son det ece eski moda giyimliydi. Bu adam 1919 yılında, başkentin sokaklarıyla tam anlamıyla uyum içinde olurdu; zorlaşan 1924 yılı başlarında da olabilirdi, ama 1928 yılı için oldukça tuhaftı. Kıyıda köşede kalmış proleterlerin -mesela fırıncıların- bile ceketle dolaştığı, askeri paltoların Moskova’da nadiren görüldüğü ve 1924 yılının sonuna doğru da iyice ortadan kalktığı bir zamanda, bu adamın üzerinde deri, kruvaze bir palto ile yeşil bir pantolon vardı; ayağında dolakları ve kunduraları, belinde de sarı bir kılıfın içinde kocaman, eski yapım Mauser tabanca bulunuyordu. Adamın yüzü Persikov’da herkeste uyandırabileceği türden, son derece nahoş bir izlenim uyandırdı. Küçük gözleri etrafına şaşkın fakat kendinden emin bakıyordu; düztaban ayaklarıyla, kısa bacaklarında ise aşırı bir serbestlik vardı. Yüzü morartırcasına tıraş edilmişti. Persikov hemen kaşlarını çattı. Sandalyesini acımasızca gıcırdattı ve adama bu kez gözlüğünün üzerinden değil, gözlüğünü takarak bakıp kısık sesle:</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before">— Belge mi getirdiniz? Nerede? -diye sordu.</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before">Adamın gördükleri karşısında afalladığı belliydi. Pek şaşıracak birine benzemese de şaşırıp kalmıştı. Gözlerinden anlaşıldığı üzere onu en çok etkileyen şey, tavana kadar uzanan kitaplarla dolu on iki raflı kitaplıktı. Sonra elbette, cehennemdeki gibi, içinde kızıl ışının yayıldığı ve lenslerin üzerinde yoğunlaştığı düzenekler. Loş odada reflektörden yansıyan keskin ışının aydınlattığı, döner sandalyesinde oturan Persikov’un kendisi de oldukça tuhaf ve haşmetliydi. Adam özgüven çerçevesi arasından bariz biçimde saygı kıvılcımları çakan bakışlarını Persikov’a dikti ve hiçbir belge vermeden şöyle dedi:</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before">— Bendeniz Aleksandr Semyonoviç Rokk!</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before">— Ee bayım? Ne vardı?</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before">— Kızıl Işın Sovhoz’un<a id="ref_footnotebookmark_start_60_3"></a><span class="C_Citation"><a href="#ref_footnotebookmark_end_60_3">[3]</a></span> başkanı tayin edildim, -diye açıkladı adam.</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before">— Ee?</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before">— Ziyaretimin sebebi de gizli bir konu yoldaş.</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before">— Öğrenmesi ilginç olabilir. Kısa kesin mümkünse.</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before">Adam paltosunun düğmelerini açtı, içinden harika, kalın bir kâğıda yazılıp mühürlenmiş bir talimatname çıkarttı. Bunu Persikov’a uzattı. Ardından teklifsizce döner tabureye oturdu.</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before">— Masayı sarsmayın, -dedi Persikov nefretle.</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before">Adam korkuyla masaya göz gezdirdi: Masanın uzak ucunda, nemli bir karanlıktaki açıklıkta bir şeyin ölgün, zümrüt gibi gözleri parıldıyordu. Tüyler ürpertici bir manzaraydı. Persikov belgeyi okuduğu gibi yerinden fırlayarak telefona sarıldı. Birkaç saniye sonra telaşla, son derece sinirlenmiş halde bir şeyler söylüyordu:</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before">— Affedersiniz... anlayamıyorum... Nasıl olur? Benim rızam olmadan, bana danışılmadan... Şeytan bilir ne halt edeceğini!!</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before">O sırada yabancı oldukça gücenmiş halde başka tarafa döndü taburesinde.</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before">— Bağışlayın, ama ben başkan... -diye söze başladı.</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before">Fakat Persikov kanca gibi kıvırdığı parmağını adama sallayıp konuşmasına devam etti:</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before">— Affedersiniz, anlayamıyorum... Ben, nihai olarak, kesinlikle protesto ediyorum. Yumurtalar üzerinde deney yapılmasına onay vermiyorum. Henüz ben bile denemedim onlarda...</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before">Ahizede biri bir şeyler geveliyor, bir tıkırtı duyuluyordu ve uzaktan bile telefondaki sesin küçük bir çocukla konuşur gibi hoşgörülü olduğu anlaşılıyordu. Konuşma kıpkırmızı kesilen Persikov’un telefonu gürültüyle kapatıp karşısındaki duvara şöyle bağırmasıyla son buldu:</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before">— Benden bu kadar!</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before">Persikov masaya döndü, belgeyi eline aldı, gözlüğünün üzerinden yukarıdan aşağıya, sonra da gözlüğüyle aşağıdan yukarıya doğru okudu ve birden bağırdı:</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before">— Pankrat!</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before">Pankrat opera iskelesinden yükselmişçesine kapıda belirdi. Persikov ona şöyle bir bakıp bas bas bağırdı:</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before">— Defol Pankrat!</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before">Pankrat, yüzünde zerre şaşkınlık ifadesi olmaksızın ortadan kayboldu.</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before">Sonra Persikov adama döndü:</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before">— Kusura bakmayın bayım, -dedi.- Suç bende, bana ne bunlardan! Beni ilgilendirmez.</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before">Adam profesörün sözlerine gücenmekten çok şaşırmıştı.</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before">— Bağışlayın, -dedi,- ama siz yoldaş...</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before">— Hay ben hepinizin... yoldaş da yoldaş... -diye homurdandı Persikov ve sustu.</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before">Rokk’un yüzünden “Fakat” demek istediği okunuyordu.</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before">— Affeder...</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before">— Peki bayım, buyurun, -diye sözünü kesti Persikov. -İşte ark lambası. Okülerini çevirerek ışını elde ediyorsunuz. -Persikov düzeneğin fotoğraf makinesine benzeyen kapağını tıkırdattı - Objektifleri oynatarak ışık huzmesini bir araya toplayabiliyorsunuz, işte bu 1 numaralı objektif... bu da 2 numaralı ayna... -Persikov ışını etkisiz hale getirip düzeneğin asbestli zemini üzerinde tekrar yaktı - Bu zemin üzerine ne isterseniz koyabilir ve deneylerinizi yapabilirsiniz. Son derece basit değil mi?</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before">Persikov kinaye yapmak, küçümsemek istemişti, fakat adam ışıl ışıl gözlerle düzeneği dikkatle inceliyor ve hiçbir şey fark etmiyordu.</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before">— Yalnız sizi uyarayım, -diye devam etti Persikov,- ellerinizi ışına değdirmeyin, çünkü gözlemlerime göre epitelde büyümeye neden oluyor... Maalesef henüz kötü olup olmadıklarını saptayamıyorum.</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before">O esnada yabancı deri kasketini çıkarıp çevik bir hareketle ellerini arkasına sakladı ve profesörün ellerine baktı. Elleri boydan boya iyot yanıklarıyla doluydu, sağ el bileğiyse sargılıydı.</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before">— Peki ya siz profesör?..</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before">— Kuznetski’deki Schwabe’den lastik eldiven alabilirsiniz, -diye öfkeyle cevapladı profesör- Bunu da ben düşünecek değilim.</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before">Tam bu anda Persikov mikroskopla inceler gibi adama baktı.</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before">— Nereden çıktınız siz? Aslında... Neden siz?..</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before">Rokk sonunda gerçekten gücenmişti.</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before">— Özür dile...</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before">— Neler olup bittiğini bilmem gerekir değil mi?! Neden bu ışının peşine düştünüz?</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before">— Çünkü çok önemli bir mesele var...</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before">— Aha... Çok mu önemli? Öyleyse... Pankrat!</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before">Pankrat göründü.</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before">— Bekle Pankrat, bir düşüneyim.</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before">Pankrat itaat ederek kayboldu.</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before">— Benim... -dedi Persikov,- anlayamadığım bir şey var: Bu acelecilik, bu gizem neden?</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before">— Kafamı allak bullak ettiniz profesör, -diye yanıtladı Rokk,- biliyorsunuz, ülkedeki bütün tavuklar öldü.</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before">— Ne olmuş yani? -diye bağırdı Persikov- Onları bir anda diriltmek mi istiyorsunuz yoksa? Hem neden henüz incelenmemiş bir ışın yardımıyla?</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before">— Yoldaş profesör, gerçekten kafamı karıştırıyorsunuz. Şöyle söyleyeyim; tavukçuluk işini yeniden yoluna koymamız gerekiyor, çünkü yurtdışında hakkımızda her türlü alçakça şeyi yazıyorlar. Yaa.</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before">— Bırakın yazsınlar...</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before">— Fakat biliyorsunuz işte, -diye esrarengiz bir cevap verdi Rokk ve başını salladı.</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before">— Yumurtalardan tavuk çıkartma fikrinin kimin aklına geldiğini merak ettim.</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before">— Benim, -dedi Rokk.</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before">— Hımm... Peki ya neden, öğrenebilir miyim acaba? Işının özelliklerini nereden biliyorsunuz?</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before">— Konferansınıza katılmıştım profesör.</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before">— Yumurtalarla bir şey yapmadım henüz! Daha hazırlanıyorum!</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before">— Eminim işe yarayacaktır, -dedi Rokk birden inandırıcı ve içten bir şekilde,- ışınınız öyle olağanüstü ki, bırakın civcivi, fil bile çıkartır.</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before">— Bakın şimdi, -dedi Persıkov - Zoolog değilsiniz değil mi? Öyle mi? Ne kötü... Sizden çok cesur bir deneyci olabilirdi... Evet... Yaptığınız sadece... başarısız sonuç alma riskine girmek ve... benim de vaktimi çalmak...</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before">— Düzenekleri iade edeceğiz. Ne diyorsunuz?</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before">— Ne zaman?</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before">— Yumurtalardan ilk partiyi çıkarttığımda.</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before">— Ne kadar da emin konuşabiliyorsunuz! Pekâlâ bayım. Pankrat!</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before">— Yanımda birilerini getirdim, -dedi Rokk,- ve bir de muhafız...</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before">Akşama doğru Persikov’un laboratuvarı ıssızlaşmıştı. Masaların üstü bomboştu. Rokk’un yanındakiler üç büyük düzeneği götürüp, profesöre deney yapmaya başladığı küçük düzeneği bıraktılar.</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before">Temmuz<a id="ref_footnotebookmark_start_60_4"></a><span class="C_Citation"><a href="#ref_footnotebookmark_end_60_4">[4]</a></span> güneşi batıyordu, koridorlara yayılan bir kasvet enstitüyü kaplamıştı. Laboratuvarda tekdüze ayak sesleri duyuluyordu. Bu Persikov’du. Işıkları açmamış, pencereden kapıya büyük odayı arşınlıyordu. Bir tuhaflık vardı: O akşam enstitüde kalan herkesi ve tüm hayvanları hüzünlü bir hal almıştı. Kurbağalar nedendir bilinmez, kederli bir konser veriyor, uğursuzca, uyarır gibi vıraklıyorlardı. Pankrat koridorlarda kafesinden kaçan bir suyılanını kovalamak zorunda kalmıştı. Kaçabilsin de, nereye kaçarsa kaçsın gibi bir hali vardı yılanın yakaladığında.</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before">Akşam karanlığı iyice çöktüğünde Persikov’un laboratuvarının zili çaldı. Pankrat eşikte belirdi ve tuhaf bir manzarayla karşılaştı. Bilim adamı bir başına odanın ortasında dikilmiş, masalara bakınıyordu. Pankrat öksürdü ve kıpırdamadan durdu.</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before">— İşte, Pankrat, -dedi Persikov üzeri boşaltılmış masayı göstererek.</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before">Pankrat dehşete düştü. Akşam karanlığında, profesörün gözleri ağlamış gibi görünüyordu. Bu da hiç görülmemiş, çok korkunç bir şeydi.</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before">— Öyle efendim, -diye yanıtladı Pankrat ağlamaklı bir sesle ve “Şimdi bana bağırıp çağırsan daha iyiydi!” diye geçirdi içinden.</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before">— İşte, -diye tekrarladı Persikov; dudakları tıpkı elinden en sevdiği oyuncağı sebepsiz yere alınan bir çocuğunkiler gibi titriyordu - Biliyorsun, sevgili Pankrat, -diye devam etti Persikov pencereye doğru dönerek,- on beş yıl önce beni terk eden karım, bir operet topluluğuna katılmıştı, şimdi de ölmüş... İşte böyle, Pankrat’çığım... Bir mektup göndermişler bana...</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before">Kurbağalar acı acı bağırıyor ve karanlık profesörün üzerini örtüyordu. Ve işte... Gece... Moskova... Bir yerlerde, binlerinin pencerelerinde beyaz ışıklar yanıyordu... Pankrat ne yapacağını şaşırmış, kederlenmiş, korkudan esas duruşta bekliyordu.</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before">— Git Pankrat, -dedi profesör güçlükle ve eliyle gitmesini işaret etti - Git, yat benim can dostum, Pankrat.</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before">Ve gece oldu. Pankrat laboratuvardan nedense parmak uçlarına basarak çıktı, koşarak kendi odasına geçti, köşedeki çul çaputu eşeledi, altlarından önceden açılmış bir şişe sert Rus votkası çıkardı ve bir dikişte bir bardak dolusu içti. Ardından ekmek tuz atıştırdı ve gözlerine biraz neşe geldi.</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before">Akşam geç vakitlerde, gece yarısına daha da yaklaşmışken, Pankrat cimrice aydınlatılmış antredeki peykede yalınayak oturmuş, basma gömleğinin altından göğsünü kaşıyarak nöbetteki, uykusuz melon şapkalı adamla konuşuyordu.</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before">— Öldürse daha iyiydi yemin ederim.</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before">— Ağlıyor muydu yoksa? -diye sordu melon şapkalı adam merakla.</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before">— Yeminle... -diye onayladı Pankrat.</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before">— Büyük bilim adamı, -dedi şapkalı.- Kurbağalar karısının yerini tutmuyor belli ki.</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before">— Tutmaz, -diye doğruladı Pankrat, sonra biraz düşünüp ekledi:- Benim hanımı da buraya getirtmeyi düşünüyorum. Öyle köyde durup da ne yapacak... Yalnız bu yılanlara, kurbağalara hayatta katlanamaz...</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before">— Çok iğrenç şeyler, -diye onayladı şapkalı adam.</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before">Profesörün laboratuvarından hiç ses gelmiyordu. Işık da yoktu. Kapının altından en ufak bir ışık bile sızmıyordu.</p>
  <hr style="text-align:left; width:30%;" />

  <p class="P_Footnote"><span class="C_Citation"><a href="#ref_footnotebookmark_start_60_1" id="ref_footnotebookmark_end_60_1">[1]</a></span> Bilim Adamlarının Yaşam Şartlarını İyileştirme Komisyonu’nun Rusça kısaltması, (ç.n.)</p>

  <p class="P_Footnote"><span class="C_Citation"><a href="#ref_footnotebookmark_start_60_2" id="ref_footnotebookmark_end_60_2">[2]</a></span> Rokk’un isminin türetildiği “rok” sözcüğü Rusçada “kader” anlamına gelir, (ç.n.)</p>

  <p class="P_Footnote"><span class="C_Citation"><a href="#ref_footnotebookmark_start_60_3" id="ref_footnotebookmark_end_60_3">[3]</a></span> Devlet Çiftliği’nin kısaltması, (ç.n.)</p>

  <p class="P_Footnote"><span class="C_Citation"><a href="#ref_footnotebookmark_start_60_4" id="ref_footnotebookmark_end_60_4">[4]</a></span> Yazar birkaç sayfa önce güneşli bir ağustos günü olduğunu söylemişti. Şimdi ise temmuz güneşinden söz ediyor. Özgün metinde de böyle olduğu için müdahale edilmedi, (e.n.)</p>
</body>
</html>
