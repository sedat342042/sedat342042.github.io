<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="Tr" xmlns:xml="http://www.w3.org/XML/1998/namespace">
<head>
  <link href="../Styles/styles.css" rel="stylesheet" type="text/css" />

  <title>8</title>
</head>

<body>
  <h2 class="P_Current__And__Times_New_Roman__And__18pt__And__Bold__And__Centre_Alignment__And__Left_Indent__And__Spacing_After__And__Spacing_Before"><span>8. BÖLÜM</span></h2>

  <p class="P_Current__And__Times_New_Roman__And__12pt__And__Centre_Alignment__And__Left_Indent__And__Spacing_After__And__Spacing_Before"><span><span class="C_Current__And__Red_Text__And__Bold__And__Italic">Sovhoz’daki Olay</span></span></p>

  <p class="P_Normal__And__Left_Indent__And__Spacing_After__And__Spacing_Before">&nbsp;</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before">Smolensk Bölgesi’nde ağustosun ortalarından daha iyi bir vakit yoktur herhalde. 1928 yazı, bilindiği gibi, vakitlice yağan bahar yağmurları, sımsıcak güneşiyle, harika haşatlı, mükemmel bir yıldı. Şeremetev’lerin eski malikânesindeki elmalar olgunlaşmıştı... ormanlar yeşermişti, dörtgen tarlalar sapsarı uzayıp gidiyordu... Açık havada olmak insana daha bir iyi geliyordu. Aleksandr Semyonoviç de şehirdeki gibi sevimsiz görünmüyordu. Üzerinde o sinir bozucu paltosu da yoktu. Yüzü bronzlaşmıştı; düğmeli basma gömleğinden upuzun, gür, siyah kıllarla kaplı göğsü görünüyordu, altında da keten bir pantolon vardı. Gözleri daha bir dinginleşmiş, uysallaşmıştı.</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before">Aleksandr Semyonoviç bir yıldızın altına çivilenmiş tabelasında “Kızıl Işın Sovhoz’u” yazılı sıra sütunlu bir sundurmadan koşarak çıktı ve doğruca koruma altında üç siyah düzenek getiren kamyonetin yanına gitti. Aleksandr Semyonoviç bütün gün yardımcılarıyla birlikte Şeremetev’lerin eski kış bahçesindeki serada düzenekleri kurmakla uğraştı. Akşama doğru her şey hazırdı. Cam tavanların altında beyaz, buzlu camlı bir ark lambası yanıyordu, tuğlaların üzerine düzenekler kurulmuştu. Düzeneklerle birlikte gelen bir teknisyen de parlak vidaları gıcırdatıp sıktıktan sonra kara kutuların içinde, asbest zemin üzerinde esrarengiz kızıl ışını yakmıştı.</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before">Aleksandr Semyonoviç koşuşturuyor, bizzat merdivene çıkıyor, kabloları kontrol ediyordu.</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before">Ertesi gün, aynı kamyonet istasyondan geldi ve içinden dümdüz kontrplaktan üç büyük kutu indirildi. Kutuların her yerine yapıştırılmış siyah etiketlerde beyaz harflerle “Vorsicht: Eier!!”, “Dikkat: Yumurta!” yazıyordu.</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before">— Neden bu kadar az göndermişler? -diye şaşırdı Aleksandr Semyonoviç, ancak hemen işe koyulup yumurta sandıklarını açmaya başladı. Boşaltma işi yine aynı serada yapılırken, bu işte emeği geçenler şöyleydi: Aleksandr Semyonoviç, aşırı şişman karısı Manya; şimdilerde Sovhoz’un bekçilik işlerine bakan, Şeremetev’lerin tek gözlü eski bahçıvanı; Sovhoz’da çalışmak zorunda bırakılmış muhafız ve temizlikçi kız Dunya. Burası Moskova değildi, her şeyin daha basit, daha samimi ve dostça bir hali vardı. Aleksandr Semyonoviç, seranın üst camlarından süzülen akşam güneşinin ışıklarıyla aydınlanan, sağlam, değerli bir hediye gibi görünen sandıklara şevkle bakarak yapılacakları buyuruyordu. Tüfeği kapının yanında huzurla kestiren muhafız, kerpetenle sandıklardaki çivileri ve metal kaplamaları çıkarmakla uğraşıyordu. Çatırtılar duyuluyor, etrafa toz yayılıyordu. Aleksandr Semyonoviç sandaletlerini şaplatarak sandıkların etrafında koşuşturuyordu.</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before">— Daha yavaş olun lütfen, -dedi muhafıza - Daha dikkatli... Görmüyor musunuz, yumurta bunlar.</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before">— Bir şey olmaz, -dedi taşra askeri hırıltılı bir sesle, bir yandan da çivileri sökerek,- şimdi bitiyor...</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before">Trr-r-r-t... diye bir ses duyuldu ve toz saçıldı.</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before">Yumurtalar fevkalade paketlenmişti: Ahşap tavanın altında parafinli kâğıt tabakası, üstüne kurutma kâğıdı, onun üstüne kalın bir tabaka halinde odun yongası, onun da üstüne talaş koyulmuştu ve aralarında yumurtaların beyaz tepecikleri parlıyordu.</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before">— Yurtdışı paketlemesi, -dedi Aleksandr Semyonoviç hayranlıkla, talaşlar arasında ellerini dolaştırarak.- Bizde böyle yapmazlar. Manya dikkat et, kıracaksın.</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before">— Aleksandr Semyonoviç, delirdin sen, delirdin! -diye yanıtladı karısı - Altın mı bu, ne sanıyorsun? Hiç yumurta görmedim mi sanki!.. Ay! Nasıl da büyükler!</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before">— Yurtdışından işte, -dedi Aleksandr Semyonoviç yumurtaları çıkartıp ahşap masaya koyarken - Bizim köylülerin yumurtaları gibi olacak değiller ya... Bunların hepsi Brahma tavuğu yumurtası herhalde, şeytanın işine bak! Alman yumurtaları...</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before">— Belli oluyor, -diye onayladı muhafız, yumurtalara hayran hayran bakarak.</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before">— Yalnız, neden kirliler anlamadım, -dedi Aleksandr Semyonoviç düşünceli düşünceli - Manya, sen gözünü yumurtalardan ayırma. Sandıkları boşaltmaya devam etsinler, ben telefon etmeye gidiyorum.</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before">Aleksandr Semyonoviç telefon etmek için avludan geçerek yazıhanesine yöneldi.</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before">O akşam Zooloji Enstitüsü’nün laboratuvarındaki telefon çaldı. Profesör Persikov saçlarını karıştırıp telefona yaklaştı.</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before">— Evet? -diye açtı telefonu.</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before">— Taşradan sizinle görüşmek istiyorlar, -diye sessiz, cızırtılı bir kadın sesi duyuldu ahizeden.</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before">— Evet. Dinliyorum, -dedi Persikov ahizenin siyah ağzına doğru yüzünü buruşturarak.</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before">Hafif bir çıtırtıdan sonra uzaklardan bir erkek sesi kulağına telaşla:</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before">— Yumurtaları yıkayalım mı profesör? -diye sordu.</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before">— Ne? Ne oluyor? Neden bahsediyorsunuz? -dedi Persikov sinirle.- Nereden arıyorsunuz?</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before">— Smolensk Bölgesi Nikolskoye’den, -dedi ahizedeki ses.</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before">— Hiçbir şey anlamadım. Nikolskoye falan bilmem ben. Siz kimsiniz?</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before">— Rokk, -dedi ahizedeki ses sertçe.</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before">— Hangi Rokk? Ha, evet... Siz... Ne soruyordunuz?</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before">— Yıkayalım mı yumurtaları?.. Yurtdışından bir parti tavuk yumurtası gönderdiler de...</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before">— Eee?</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before">— Pislik içindeler..</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before">— Bir şeyleri karıştırıyorsunuz herhalde. Nasıl “pislik” içinde olabilirler ki? E elbette, biraz... gübre yapışıp kurumuştur... ya da başka bir şeydir...</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before">— Öyleyse yıkamayalım mı?</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before">— Elbette, gerek yok. Ne o, düzenekleri yumurtayla mı doldurmak istiyorsunuz şimdiden?</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before">— Dolduracağım, evet, -cevabı geldi ahizeden.</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before">— Hımm, -dedi Persikov.</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before">— Hoşça kalın. -Ahizede bir çatırtı duyuldu ve ses kesildi.</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before">— Hoşça kalın, -diye tekrarladı Persikov nefretle, Doçent İvanov’a dönerek - Bu herife ne buyurursunuz Pyotr Stepanoviç?</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before">İvanov güldü.</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before">— O muydu? Yumurtalarla ne yapacağını tahmin edebiliyorum.</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before">— Ah-ah... -dedi Persikov sinirli sinirli.- Bir düşünsenize Pyotr Stepanoviç. E tamam... Işının amfibilerin plazmasında gösterdiği etkiyi yumurtaların döteroplazmasında da göstermesi gayet mümkün. Yumurtalardan civciv çıkması da gayet mümkün... Ama nasıl tavuklar olacağını ne siz söyleyebilirsiniz ne de ben... Belki melun tavuklar hiçbir işe yaramaz... Belki iki gün içinde geberip giderler. Belki asla yiyemeyeceğimiz cinsten olurlar! İki ayakları üstünde durabileceklerine bile garanti veremem. Belki de kemikleri kırılgan olur.</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before">Persikov heyecanlanmıştı, elini sallıyordu ve parmağını kıvırmıştı.</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before">— Kesinlikle haklısınız, -diye onayladı İvanov.</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before">— Pyotr Stepanoviç, tavukların yeni nesiller vereceğini garanti edebilir misiniz? Belki bu türden çıkan tavuklar kısır olur. Köpek kadar büyürler, sonra da Mesih gelinceye kadar yumurtlamalarını bekle dur.</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before">— Asla garanti edilemez, -diye hemfikir oldu İvanov.</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before">— Nasıl bir küstahlık bu, -diye kendi kendini yiyordu Persikov,- nasıl bir cüretkârlık böyle! Bakın, görün nasıl bir alçağı yönlendirmekle görevlendirildiğimi! -Persikov, Rokk’un getirdiği belgeyi (deney masasının üzerinde duruyordu) işaret etti- Bu soruların cevabına yönelik henüz ben bir şey söyleyemezken, bu zırcahili nasıl yönlendireyim!</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before">— Reddetme olanağınız yok muydu? -diye sordu İvanov.</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before">Persikov kıpkırmızı kesilmişti, belgeyi alıp İvanov’a gösterdi. O da okuyup alaylı bir şekilde gülümsedi.</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before">— Anlıyorum... -dedi İvanov anlamlı anlamlı.</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before">— Üstelik... verdiğim sipariş için iki aydır bekliyorum; ne gelen var ne giden... Bu herife hemencecik yumurtaları gönderivermişler, her türlü desteği sağlamışlar...</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before">— Hiçbir şey elde edemeyecek Vladimir İpatyeviç. Yalnızca işini bitirecek, sonra da düzenekleri bize geri getirecek.</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before">— Evet, yeter ki bir an önce halletsin... deneylerimi geciktiriyorlar.</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before">— Evet, işte bu çok kötü... Benim her şeyim hazır.</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before">— Koruyucu elbiseler elinize ulaştı mı?</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before">— Evet, bu sabah.</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before">Persikov biraz olsun sakinleşip canlanmıştı.</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before">— Hımm... Bence, şöyle yapalım. Ameliyathanenin kapılarını iyice kapatalım, ama pencereleri açarız...</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before">— Elbette, -diye onayladı İvanov.</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before">— Üç tane koruyucu başlık var değil mi?</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before">— Evet, üç tane.</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before">— Peki, o zaman... Biri size, biri bana... Öyleyse öğrencilerden birini de çağırabiliriz, üçüncü başlığı da ona veririz.</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before">— Grinmut’u çağırabiliriz.</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before">— Şu semenderler üzerine çalışan mı? Hımm... Olabilir... Ancak, kusura bakmayın, bahar döneminde çenesiz balıkların yüzme keselerinin yapılarının nasıl olduğunu anlatamamıştı, -diye kinle ekledi Persikov.</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before">— Yo, fena değildir... İyi bir öğrenci, -diye destek çıktı İvanov.</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before">— Gecelerce çalışmamız gerekecek, -diye devam etti Persikov,- ancak şöyle bir şey var Pyotr Stepanoviç, gazı kontrol edin, bu Dobrohim’cilerin<a id="ref_footnotebookmark_start_59_1"></a><span class="C_Citation"><a href="#ref_footnotebookmark_end_59_1">[1]</a></span> ne yapacağını şeytan bilir. Başımıza bir bela açmasınlar.</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before">— Yok, yok, -diye ellerini salladı İvanov - Dün denedim bile. Haklarını vermek gerek Vladimir İpatyeviç, gaz harika.</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before">— Ne üzerinde denediniz?</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before">— Sıradan kurbağalarda. Azıcık veriyorsunuz, anında ölüveriyorlar. Sahi bir şey daha var Vladimir İpatyeviç. Size elektrikli bir revolver göndermeleri için GPU’ya bir yazı yazın.</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before">— İyi de, nasıl kullanıldığını bilmiyorum...</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before">— Onu bana bırakın, Klyazma’dayken eğlencesine ateş ediyorduk o tabancayla. GPU’dan biriyle kalıyorduk oradayken. Harika bir şey... ve gerçekten muhteşem... Hiç ses çıkarmadan patlıyor, yüz metreye varmadan yere seriyor. Kargalara ateş ediyorduk biz. Bence gaza bile gerek yok.</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before">— Hımın, zekice bir fikir... Çok zekice.</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before">Persikov köşeye gitti, ahizeyi kaldırıp bağırdı:</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before">— Şu şeyi bağlayın bana, neydi adı... Lubyanka’yi--</p>

  <p class="P_Current__And__Times_New_Roman__And__12pt__And__Centre_Alignment__And__Left_Indent__And__Spacing_After__And__Spacing_Before"><span>***</span></p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before">Havalar epey ısınmıştı. Tarlaların üzerinde saydam, yakıcı sıcağın dalgalanmaları açık seçik görülüyordu. Geceleriyse şahane, aldatıcı ve yeşildi. Ay ışığı Şeremetev’lerin eski malikânesine anlatılamaz bir güzellik katıyordu. Sovhoz sarayı şekerdenmiş gibi ışıldıyor, parkta birtakım gölgeler titriyor, göletlerse bir yarısında sütun halindeki ay ışığı, diğer yarısında dipsiz bir karanlıkla iki renkli görünüyordu. <i>Izvestiya</i> gazetesi çok küçük puntolarla basılmış satranç sayfası haricinde rahatlıkla okunabilirdi ay ışığında. Ama böyle gecelerde kimsenin <i>İzvestiya</i> okumayacağı aşikâr... Temizlikçi Dunya Sovhoz’un arkasındaki koruluktaydı ve her nedense, Sovhoz’a ait külüstür kamyonun kızıl bıyıklı şoförü de oradaydı. Orada ne yaptıkları belli değildi. Bir karaağacın cılız gölgesinde, şoförün yere serilmiş paltosunun üzerine kıvrılmışlardı. Mutfakta küçük bir lamba yanıyor, içeride iki bahçıvan akşam yemeklerini yiyordu. Bayan Rokk ise beyaz sabahlığıyla sütunlu verandada oturmuş, güzeller güzeli aya bakarak hayaller kuruyordu.</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before">Akşam saat onda Sovhoz’un aşağısındaki Kontsovka köyünde sesler kesilmişken, bu pastoral manzarayı büyüleyici, yumuşak flüt sesleri dolduruyordu. Bu seslerin Şeremetev’lerin eski sarayının kolonları ve koruluğun üzerinde nasıl bir etki yarattığı kelimelerle anlatılamaz. “Maça Kızı”nın<a id="ref_footnotebookmark_start_59_2"></a><span class="C_Citation"><a href="#ref_footnotebookmark_end_59_2">[2]</a></span> narin sesi, düette tutkulu Polina’nın sesine karışıyor ve göz yaşartırcasına büyüleyici, alabildiğine hoş, geçmişten bir hayalet gibi aya doğru yükseliyordu.</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before">— Sönüyorlar... Sönüyorlar... -diye ah ederek geliyordu flüt sesi.</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before">Korulukta çıt çıkmıyordu, Dunya yanağını şoförün sert, kızıl, erkeksi yanağına yaslamış, tıpkı bir orman perisi gibi hiç kımıldamadan müziği dinliyordu.</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before">— İyi öttürüyor itoğlu it, -dedi şoför kolunu Dunya’nın beline dolayarak.</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before">Flütü Sovhoz’un başkanı Aleksandr Semyonoviç Rokk çalıyordu ve hakkını teslim etmek gerek, olağanüstü çalıyordu. Aslında flüt çalmak Aleksandr Semyonoviç’in mesleğiydi bir zamanlar. 1917 yılına kadar her akşam Yekaterinoslav şehrindeki “Sihirli Düşler” sinemasının konforlu fuayesini tatlı notalarla inleterek orkestra şefi Petuhov’un ünlü topluluğunda çalışmıştı. Ancak birçoklarının iş hayatını yerle bir eden şu yüce 1917 yılı, Aleksandr Semyonoviç’i de yeni yollara götürmüştü. “Sihirli Düşler”i ve fuayenin tozlu, yıldızlı perdesini bırakıp, eline flütü yerine ölüm saçan bir Mauser alarak savaşın ve devrimin açık denizlerine atılmıştı. Defalarca kâh Kırım’a, kâh Moskova’ya, kâh Türkistan’a, hatta Vladivostok’a savrularak uzunca bir süre dalgalarla boğuşmuştu. Aleksandr Semyonoviç’in kendisini gösterebilmesi için tam da böyle bir devrim gerekiyormuş. Bu adamın çok büyük bir kişi olduğu ve elbette ki “Sihirli Düşler”in fuayesinde harcanmaması gerektiği anlaşılmıştı. Ayrıntılara çok takılmadan, 1927’nin sonuyla 1928 yılının başlarında Aleksandr Semyonoviç’in Türkistan’da bulunduğunu, orada ilk olarak büyük bir gazetenin redaktörlüğünü yaptığını, sonra Yüksek Ekonomi Komisyonu bölge mensubu olduğunu ve Türkistan bölgesi sulama işlerine ilişkin dikkat çekici çalışmalarıyla nam saldığını da belirtelim. 1928 yılında Rokk, Moskova’ya gelerek kesinlikle hak ettiği izni aldı. Taşralı, eski moda giyimli bir adam olarak kurum kimlik kartını cebinde gururla taşıdığı aynı yüksek komisyon, niteliklerini takdir etmiş ve kendisini rahat, şerefli bir göreve tayin etmişti. Heyhat! Aleksandr Semyonoviç’in harıl harıl çalışan beyninin durmaması devlet adına talihsizlikti: Rokk Moskova’da Persikov’un icadıyla karşılaşmıştı ve Tverskaya’daki “Kızıl Paris”in odalarından birinde adamın aklına, Persikov’un ışını yardımıyla bir ay içinde ülkedeki tavukları yeniden hayata döndürmek gibi bir fikir gelmişti. Hayvancılık Komisyonu’nda Rokk’u dinlemiş, düşüncesini onaylamışlardı ve Rokk da elinde bir belgeyle tuhaf zooloğun yanına gelmişti.</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before">Cam gibi suların, koruların ve parkın üzerinde süregelen konser, birdenbire vaktinden önce sona eriverdi. O saatte çoktan uyumuş olması gereken Kontsovka köyünün köpekleri aniden katlanılmaz biçimde havlamaya başlamıştı ve bu sesler gitgide işkenceyi andıran genel bir ulumaya dönüşmüştü. Uluma sesleri artarak tarlaları aşınca birden göletlerdeki milyonlarca kurbağa da avazları çıktığınca vıraklamaya başlamıştı. Bütün bunlar o kadar dehşet vericiydi ki, bir anlığına da olsa bu esrarengiz, büyülü gece bunların gölgesinde kalır gibi oldu.</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before">Aleksandr Semyonoviç flütünü bırakıp verandaya çıktı.</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before">— Manya, duyuyor musun?! Lanet köpekler... Ne diye azıp kudurdular böyle?</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before">— Nereden bileyim? -diye yanıtladı Manya aya bakarak.</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before">— Haydi Maneçka, gidip yumurtacıklara bakalım, -dedi Aleksandr Semyonoviç.</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before">— Aleksandr Semyonoviç, inan olsun, şu yumurtalarla, tavuklarınla iyice kafayı bozdun sen. Biraz dinlensen ya!</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before">— Olmaz, Maneçka, kalk gidiyoruz.</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before">Serada parlak bir lamba yanıyordu. Dunya kıpkırmızı bir surat ve ışıldayan gözlerle içeri girdi. Aleksandr Semyonoviç nazikçe kontrol penceresini açtı ve herkes düzeneğin içine bakmaya başladı. Beyaz asbest yüzeyde düzgün bir sıra halinde, yer yer alacalı, parlak kırmızı yumurtalar duruyordu ve düzeneklerde hiç ses yoktu. Tepedeki 15000 mum gücündeki lamba hafifçe cızırdıyordu.</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before">— Yaşasın, çıkartacağım civcivleri! -dedi Aleksandr Semyonoviç coşkuyla, kâh yan taraftaki kontrol gözlerinden kâh yukarıdaki geniş havalandırma deliklerinden bakarak.-Görün işte... Ne oldu? Çıkaramaz mıymışım?</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before">— Biliyor musunuz Aleksandr Semyonoviç, -dedi Dunya gülümseyerek.- Kontsovka’dakiler sizin dinsiz olduğunuzu söylüyor. Sizin yumurtalara şeytan işi diyorlar. Makineden yumurta çıkartmak günahmış... Sizi öldürmek istiyorlardı.</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before">Aleksandr Semyonoviç silkindi ve karısına döndü. Benzi sararmıştı.</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before">— Buna ne diyeceksiniz? Köylü milleti işte! Bunlarla ne yapabilirsiniz ki?.. Maneçka bir toplantı yapmamız gerekecek. Yarın kasabadan işçileri çağıracağım. Onlarla bizzat ben konuşacağım. Herkesin bir işin ucundan tutması gerekecek. Burası ücra bir yer sonuçta...</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before">— Cehalet, -dedi kaputuna sarınmış, seranın kapısının yanında duran muhafız.</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before">Bir sonraki gün tuhaf ve açıklanamaz olaylar başladı. Sabahleyin koruda güneşin ilk ışıklarını, genellikle aralıksız ve güçlü cıvıltılarıyla karşılayan kuşlar yerine bu kez tam bir sessizlik karşıladı. Bu durum kesinlikle herkesin dikkatini çekmişti. Fırtına öncesi sessizliği gibiydi. Ancak fırtına falan kopmadı. Sovhoz’daki konuşmalar Aleksandr Semyonoviç için tuhaf ve müphem bir hal almıştı, özellikle de Kontsovka’da fitneciliğiyle ünlü, Keçi Gerdanı lakaplı bilgiç bir amcanın söyledikleri kulağına geldiğinde... Güya bütün kuşlar sürü halinde toplanmış, gün ağarırken Şeremetev’lerin oradan defolup kuzeye gitmişler; düpedüz saçmalık...</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before">Aleksandr Semyonoviç’in morali çok bozuldu ve bütün gün Graçovka kasabasıyla telefon görüşmesi yapmaya uğraştı. Sonunda kendisine birkaç gün içerisinde uluslararası ilişkiler ve kümes hayvanları konularında iki konuşmacı göndereceklerine dair söz verdiler. Akşam da sürprizsiz geçmedi. Sabah koruluğun susması, ağaçların sessizliği nasıl şüphe uyandırıcı, sevimsiz göründüyse, öğlen Sovhoz’un bahçesindeki serçeler bir yerlere kaybolduysa, akşam da Şeremetevka’daki göleti bir sessizlik bürüdü. Bu gerçekten şaşılacak şeydi, zira Şeremetev’lerin kurbağalarının ünlü vıraklamalarını kırk verst ötedekiler bile pekâlâ bilirdi. Şimdiyse hepsi ölmüştü sanki. Göletten çıt çıkmıyor, sazlar sessiz sedasız duruyordu. İtiraf etmek gerekirse, Aleksandr Semyonoviç de kati bir endişeye kapıldı. Herkes bu hadiseleri konuşur olmuştu ve bu konuşmalar en sevimsiz biçimde, Aleksandr Semyonoviç’in arkasından yapılıyordu.</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before">— Gerçekten tuhaf, -dedi öğle yemeğinde Aleksandr Semyonoviç karısına - Bu kuşlar neden gitti, anlayamıyorum.</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before">— Ne bileyim? -dedi Manya.- Şu senin ışından olmasın?</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before">— Ah Manya, düpedüz aptalsın sen, -dedi Aleksandr Semyonoviç elindeki kaşığı bırakıp - Sen de köylüler gibisin. Işının ne ilgisi var bununla?</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before">— Bilmem. Rahat bırak beni.</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before">Akşam üçüncü bir sürpriz daha gerçekleşti, Kontsovka’daki köpekler yine ulumaya başladı, hem de ne uluma! Ay ışığının vurduğu tarlaların üzerinde kesintisiz bir inilti; kindar, kederli bir feryat vardı.</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before">Aleksandr Semyonoviç’e bir sürpriz daha kısmet oldu, ama bu hoş bir sürprizdi ve seradaydı. Düzeneklerdeki kırmızı yumurtalardan aralıksız bir tıkırtı gelmeye başlamıştı. “Tık, tık, tık...” diye tıkırdıyordu yumurtalardan kâh biri, kâh diğeri, kâh üçüncüsü.</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before">Yumurtalardaki tıkırtı Aleksandr Semyonoviç için zafer anlamına geliyordu. O an göletteki ve koruluktaki tüm o tuhaf hadiseleri unutuverdi. Herkes serada toplandı: Manya, Dunya, bekçi ve tüfeğini kapının yanında bırakan muhafız.</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before">— Ne oldu? Buna ne diyeceksiniz? -diye sordu Aleksandr Semyonoviç zafer kazanmışçasına. Herkes merakla birinci düzeneğin küçük kapısına kulak kabarttı.</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before">— Gagalarını vuruyorlar, civciv bunlar, -diye devam etti Aleksandr Semyonoviç sevinçle- Civciv çıkartamazdım hani? Konuşsaniza... Hayır, canlarım benim, -dedi ve duygu seliyle muhafızın omzuna patlattı bir tane - Hem de öyle civcivler çıkartacağım ki, dudağınızı ısıracaksınız. Şimdi şu ikisini izlemem gerek, -diye ekledi sert bir sesle- Yumurtadan çıkmaya başlar başlamaz bana haber verin.</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before">Bekçi, Dunya ve muhafız hep bir ağızdan:</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before">— Anlaşıldı, -diye yanıtladılar.</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before">“Tık, tık, tık...” diye kıpırdanmaya başladı birinci düzenekteki yumurtalar sırayla. Gerçekten de, gözlerinin önünde incecik parlak kabuğun içinde yeni bir yaşama dair manzara o kadar ilginçti ki, herkes esrarengiz biçimde yanıp sönen ışığın altındaki koyu kırmızı yumurtaların gelişimini izleyerek, ters çevirdikleri sandıklarda uzunca bir süre oturdu. Ancak oldukça geç vakitte, Sovhoz’a ve onu çevreleyen kırlara yeşile çalan bir gece indiğinde yatmaya gittiler. Esrarengiz, hatta korkunç denilebilecek bir geceydi; herhalde Kontsovka’daki köpeklerin gecenin sessizliğini bozup, ikide bir sebepsiz yere kopardıkları kederli ve iniltili ulumalarından dolayı böyleydi. Melun itlerin neden kudurduğu hâlâ muammaydı.</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before">Ertesi sabah Aleksandr Semyonoviç’i bir tatsızlık bekliyordu. Muhafız son derece mahcup, ellerini göğsünde birleştirmiş, uyumadığına, ancak hiçbir şey fark etmediğine dair yeminler ediyor, ant içiyordu.</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before">— Anlaşılır şey değil, -diyordu adam inandırmaya çalışarak- Benim suçum yok yoldaş Rokk.</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before">— Teşekkürler, size yürekten minnettarım, -diyerek muhafızı payladı Aleksandr Semyonoviç.- Peki neden yoldaş? Neden diktik sizi buraya? Göz kulak olmanız için. Öyleyse söyleyin bana, nereye kayboldu bunlar? Yumurtadan çıkmışlar. Demek ki kaçtılar. Yani kapıyı açık bıraktınız, kendiniz de dışarı çıktınız... Civcivlerimi bulun bana!</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before">— Nereye bakacağım ki? Ne yani, işimi bilmiyor muyum ben? -asker sonunda gücenmişti.- Boşuna üstüme geliyorsunuz Yoldaş Rokk!</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before">— Ne cehennemdeler o zaman?</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before">— Ben nereden bileyim, -diye köpürdü asker sonunda-Ne yapayım, bir de onların başını mı bekleyecektim? Düzenekleri kimse aşırmasın diye diktiler beni buraya. Ben görevimi yaptım. İşte size düzenekler. Yasalara göre civcivlerinizi yakalama yükümlülüğüm yok. Hem kim bilir nasıl civcivler çıkmıştır yumurtalarınızdan... Belki de bisikletle kovalasan yetişemezsin!</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before">Aleksandr Semyonoviç bir an durakladı, bir şeyler daha homurdandı ve hayrete düştü. Olanlar gerçekten de tuhaftı. Hepsinden önce doldurdukları birinci düzenekte, ışının tam da altında duran iki yumurta kırılmıştı. Bir tanesi de bir kenara yuvarlanmıştı hatta. Kabuğu, asbestli yüzeyde, ışının altında yatıyordu.</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before">— Şeytan bilir neredeler, -diye mırıldandı Aleksandr Semyonoviç,- pencereler kilitli, çatıdan uçup gidecek değiller ya!</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before">Kafasını kaldırdı ve birkaç büyük deliğin olduğu cam çatıya baktı.</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before">— Ne diyorsunuz siz Aleksandr Semyonoviç? -dedi Dunya son derece şaşırarak- Civcivler uçacak değil ya. Buralarda bir yerlerdedirler. Gel bili, bili, bili... -diye bağırmaya ve seranın tozlu çiçek saksılarıyla, tahta parçaları ve kırık dökük eşyaların olduğu köşelerine bakınmaya başladı Dunya. Fakat tek bir civcivden ses yoktu.</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before">Sovhoz’un tüm çalışanları iki saat kadar avluda kaçak civcivleri arayarak koştursa da, hiç kimse hiçbir şey bulamadı. Bütün gün son derece hareketli geçti. Düzenek nöbeti, kendisine her on beş dakikada bir düzeneklerin pencerelerinden bakıp herhangi bir değişiklik fark ederse hemen Aleksandr Semyonoviç’i çağırma talimatı verilen bekçi ile güçlendirilmişti. Muhafız suratını asmış, bacaklarının arasında tuttuğu tüfeğiyle kapının yanında oturuyordu. Aleksandr Semyonoviç tüm bu koşuşturmaca arasında öğle yemeğini ancak saat ikide yiyebilmişti. Yemekten sonra eskiden Şeremetev’lerin olan sedirin üzerinde, serin, gölgelik bir yerde bir saat kestirdi. Sonra kvas içti ve her şeyin yolunda olup olmadığını kontrol etmek için seraya gitti. İhtiyar bekçi yüzüstü bir hasıra uzanmış, birinci düzeneğin kontrol penceresinden bakıyordu. Muhafız ise gözünü dört açmış, kapıdan uzaklaşmıyordu.</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before">Fakat yeni haberler de vardı: Hepsinden sonra doldurulan üçüncü düzenekten bir şapırtı ve tıkırtılar gelmeye başladı, içeride bir şey hıçkırıyordu sanki.</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before">— Hah, olgunlaşıyorlar, -dedi Aleksandr Semyonoviç-Olgunlaşıyorlar işte, görüyorum şimdi. Gördün mü? -diye bekçiye yöneldi.</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before">— Evet, müthiş bir şey, -diye yanıtladı adam son derece belirsiz bir ses tonuyla başını sallayarak.</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before">Aleksandr Semyonoviç bir müddet düzeneğin yanına çömeldi, yumurtadan çıkan olmamıştı. Çömeldiği yerden kalktı, gerindi ve fazla uzaklaşmayacağını, yalnızca yıkanmak için gölete gideceğini söyledi ve bir gelişme olursa derhal kendisini çağırmalarını tembihledi. Sonra saraydaki üzerinde buruşuk çarşaflar olan, daracık, yaylı iki yatağın bulunduğu yatak odasına koştu. Odanın zemininde çıkacak civcivler için bir yığın yeşil elma, tepeleme darı vardı. Havluyu ve bir boşluk bulduğunda pürüzsüz suyun üzerinde dinlenirken çalma düşüncesiyle flütünü de yanına aldı. Hızla saraydan çıktı, Sovhoz’un avlusundan geçerek söğüt ağaçlarının olduğu yoldan gölete yöneldi. Rokk havluyu arada bir sallayarak, koltuğunun altında flütüyle hızla yürüyordu. Gökyüzünden, söğütlerin arasından vuran yakıcı sıcak Rokk’un bedeninin suya arzusunu artırıyordu. Geçerken sağ tarafındaki dulavratotu çalılarına tükürdü. O anda karmaşık, yayvan yaprakların diplerinde sanki birisi bir kütük sürüklüyormuş gibi bir hışırtı duyuldu. Bir an kalbinde nahoş bir çarpıntı hisseden Aleksandr Semyonoviç, dönüp şaşkınlıkla çalılığa baktı. Göletten de iki gündür hiç ses çıkmıyordu zaten. Hışırtı kesildi, dulavratotlarının üzerinden göletin davetkâr, pürüzsüz yüzeyi ve soyunma kabininin gri çatısı ilişti gözüne. Önünde birkaç yusufçuk uçuştu. Tam ahşap köprülere yönelmek istediği sırada, birden yeşilliğin içindeki hışırtı tekrarladı ve buna bir lokomotiften yağ, buhar çıkıyormuş gibi kısa bir tıslama eşlik etti. Aleksandr Semyonoviç kulak kesildi ve sık, yabani otlardan oluşan duvara dikkatle bakmaya başladı.</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before">— Aleksandr Semyonoviç, -diye seslenen karısının sesi duyuldu o anda, kadının beyaz hırkası görünüp kayboldu; fakat sonra böğürtlen çalılıkları arasında tekrar belirdi-Bekle, ben de yıkanmaya geliyorum.</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before">Karısı aceleyle gölete doğru gidiyordu, ancak dikkatini iyice dulavratotlarına veren Aleksandr Semyonoviç ona cevap vermedi. Gözleri önünde büyüyerek, sık çalılıkların arasından griye çalan, zeytuni bir kütük yükselmeye başladı. Aleksandr Semyonoviç’in gördüğü kadarıyla tomruk ıslak, sarımtırak lekelerle kaplıydı. Tomruk uzamaya başladı, kıvrılarak öyle bir uzadı ki, eğri büğrü, kısa söğüt ağacını aştı. Sonra tomruğun üst kısmı büküldü, hafifçe eğildi ve Aleksandr Semyonoviç’in üzerinde boyu Moskova’daki elektrik direklerini anımsatan bir şey göründü. Fakat elektrik direğinin üç katı kalınlığındaki bu şey, pullu deseniyle çok daha güzeldi. Henüz hiçbir şey anlamayan, ama donakalmış Aleksandr Semyonoviç korkunç direğin tepesine baktığında kalbi birkaç saniyeliğine durdu. Bir ağustos gününde aniden ayaza yakalanmış gibi geldi Aleksandr Semyonoviç’e. Gözleri de öyle bir karardı ki, güneşe yazlık pantolonunun ardından bakıyormuş gibiydi.</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before">Tomruğun üst tarafında bir baş göründü. Bu yassı, uca doğru sivrilen bir baştı ve zeytuni fonu sarı yuvarlak lekelerle süslüydü. Başın tepesinde gözkapakları olmayan, açık, buz gibi çekik gözler vardı ve görülmemiş bir öfkeyle parlıyorlardı. Başıyla havayı gagalamasına bir hareket yaptı ve gözlerini Aleksandr Semyonoviç’ten bir an bile ayırmadan koca gövdesiyle dulavratotlarının içine daldı. O an, yapış yapış tere batmış halde, korkudan aklını kaçıracak gibi olan Aleksandr Semyonoviç’in ağzından dört sözcük dökülmüştü. Yaprakların arasındaki o gözler o kadar güzeldi ki...</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before">— Bu da ne yahu...</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before">Sonra fakirler geldi aklına. Evet, evet... Hindistan... Hasır bir sepet ve bir sahne... Yılan oynatıcılığı...</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before">Baş tekrar doğruldu ve gövdesi görünürleşti. Aleksandr Semyonoviç flütünü dudaklarına götürdü, hırıltılı bir ses çıkarttı ve her saniye nefesi kesilerek Yevgeni Onegin operasından bir vals çalmaya başladı. Yeşilliğin içindeki gözler aniden amansız bir öfkeyle tutuşmaya başladı bu opera karşısında.</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before">— Ne yapıyorsun, çıldırdın mı sen, bu sıcakta flüt mü çalınır? -diyen Manya’nın neşeli sesi duyuldu ve sağ tarafında bir yerlerde Aleksandr Semyonoviç’in gözüne bir beyazlık çarptı.</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before">Sonra bütün Sovhoz’a yayılan canhıraş bir çığlık ortalığı inletti; vals topal bir bacak gibi aksamaya başladı. Yeşilliğin içindeki baş öne doğru atıldı, gözlerini Aleksandr Semyonoviç’ten ayırıp, onu günahlarıyla baş başa bıraktı. Yaklaşık on metre uzunluğunda ve insan kalınlığındaki bir yılan, dulavratotları arasından yay gibi fırladı. Yoldan toz bulutları yükseldi ve vals sona erdi. Yılan Sovhoz başkanının önünden geçip doğruca beyaz hırkalının göründüğü yere atıldı. Rokk her şeyi olduğu gibi görüyordu: Beti benzi atan Manya’nın uzun saçları diken diken olmuş, neredeyse otuz santim dikilmişti. Rokk’un gözlerinin önünde, bir anda kocaman açtığı ağzından çatala benzeyen bir şey çıkaran yılan, toza batmış Manya’yı omuzlarından dişleriyle yakaladı ve onu yerden bir metre yukarıya kaldırdı. Manya tekrar ölümcül, keskin bir çığlık attı. Yılan on metrelik bir vida gibi kıvrıldı, kuyruğuyla küçük bir hortum yarattı ve Manya’yı çiğnemeye başladı. Manya’nın sesi çıkmıyordu artık, Rokk’un tek duyduğu kemiklerinin çatırdayişiydi. Yerden epey yüksekte çiğnenen Manya’nın başı, hafifçe yılanın yanağına yaslanmıştı. Kadının ağzından kan boşalıyor, kırılan kolu havada sallanıyor, tırnaklarının dibinden oluk oluk kan fışkırıyordu. Ardından yılan çenesini uzattı, ağzını genişçe açtı ve parmağın eldivene girmesi gibi bir hamlede Manya’nın başını ağzına aldı. Yılanın her tarafa yayılan sıcak mı sıcak nefesi Rokk’un yüzüne de vuruyordu. Kuyruğuyla da onu neredeyse yoldan güneşin kızdırdığı kumlara savuracaktı. Rokk’un saçları işte tam bu anda ağardı. Siyah saçlarının önce sol, sonra da sağ tarafı gümüşe boyanmıştı. Ölümcül bir mide bulantısıyla sonunda kendini patikanın dışına atabildi ve hiçbir şeyi, hiç kimseyi görmeden, her yanı inleten vahşi bir çığlık atarak koşmaya başladı...</p>
  <hr style="text-align:left; width:30%;" />

  <p class="P_Footnote"><span class="C_Citation"><a href="#ref_footnotebookmark_start_59_1" id="ref_footnotebookmark_end_59_1">[1]</a></span> Gaz üreticisi bir firmayı kastediyor, (ç.n.)</p>

  <p class="P_Footnote"><span class="C_Citation"><a href="#ref_footnotebookmark_start_59_2" id="ref_footnotebookmark_end_59_2">[2]</a></span> Çaykovski’nin, Puşkin’in aynı adlı eserinden bestelediği “Maça Kızı operası, (ç.n.)</p>
</body>
</html>
