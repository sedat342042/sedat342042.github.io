<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="Tr" xmlns:xml="http://www.w3.org/XML/1998/namespace">
<head>
  <link href="../Styles/styles.css" rel="stylesheet" type="text/css" />

  <title>10</title>
</head>

<body>
  <h2 class="P_Current__And__Times_New_Roman__And__12pt__And__Centre_Alignment__And__Left_Indent__And__Spacing_After__And__Spacing_Before"><span><span style=" font-weight: bold; font-style: normal; font-size: 1.50em;">10. BÖLÜM</span></span></h2>

  <p class="P_Current__And__Times_New_Roman__And__12pt__And__Centre_Alignment__And__Left_Indent__And__Spacing_After__And__Spacing_Before"><span><span class="C_Current__And__Red_Text__And__Bold__And__Italic">Felaket</span></span></p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before">&nbsp;</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before">Geceleyin <i>İzvestıya</i> gazetesi yazı işleri ofisinde lambalar ışıl ışıl yanıyor, şişman yazı işleri müdürü kurşuni masasında “Sovyetler Birliği Cumhuriyetleri” konulu telgraflarla gazete sayfasının ikinci kolonunu düzenliyordu. Gözüne bir dizgi teknesi takıldı, kelebek gözlüğünün ardından daha dikkatle baktı ve kahkaha atmaya başladı, düzeltmenleri ve sayfa sekreterini çağırıp herkese gösterdi yazıyı. Nemli dar kâğıt şeridine şöyle yazılmıştı:</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before">“Graçovka, Smolensk Bölgesi. Kasabada at büyüklüğünde tavuklar ortaya çıktı, at gibi çifte de atıyorlar. Kuyruk yerine burjuva hanımefendileri gibi tüyleri var.”</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before">Düzeltmenler kahkahalara boğuldu.</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before">— Benim zamanımda, -dedi yazı işleri müdürü gevrek gevrek gülerek,- Vanya Sıtin’in yanında <i>Ruskoye Slovo'da</i> çalıştığım dönemde fil görecek kadar içerlerdi. Sahiden. Şimdi de devekuşu görecek kadar içiyorlar herhalde.</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before">Düzeltmenler bir kahkaha daha patlattı.</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before">— Galiba bu kez devekuşu görmüşler, -dedi bir düzeltmen-Ne dersiniz İvan Vonifatyeviç, koyalım mı?</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before">— Ne diyorsun, çıldırdın mı? -diye yanıtladı yazı işleri müdürü.- Sekreterin gözünden nasıl kaçmış ona şaşırıyorum, bir sarhoş telgrafı düpedüz.</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before">— Birkaç kadeh devirmişler galiba, -diye onayladı düzeltmenler ve biri masanın üzerinden devekuşu telgrafını kaldırdı.</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before">Bu nedenle <i>Izvestiya</i> ertesi gün her zamanki gibi bir yığın ilginç haberle çıktı, ancak Graçovka’daki devekuşlarına ilişkin hiçbir şeyden söz edilmiyordu. <i>İzvestiya</i>'mn dikkatli okuyucusu Doçent Ivanov çalışma odasında gazete sayfasını çevirdi.</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before">— İlginç bir şey yok, -diye mırıldandı esneyerek ve beyaz önlüğünü giymeye başladı. Az sonra çalışma odalarındaki gaz ocakları yandı ve kurbağalar vıraklamaya başladı. Profesör Persikov’un odasında da bir keşmekeş vardı. Korku içindeki Pankrat dikilmiş, hazır ol vaziyetindeydi.</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before">— Anladım... Baş üstüne, -dedi.</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before">— Derhal hayvancılık birimine, şu müdür Ptaha’ya gidecek ve yüzüne karşı onun bir domuz olduğunu söyleyeceksin. -dedi Persikov- Profesör Persikov böyle dedi de. Kutuyu da ona ver, -diyerek mühürlü bir kutuyu ona uzattı.</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before">“Oh, ne âlâ...” diye geçirdi içinden benzi atmış Pankrat ve kutuyla birlikte çekti gitti.</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before">Persikov küplere binmişti.</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before">— Şeytan bilir neler oluyordur, -diye söylendi, çalışma odasında bir oraya bir buraya dolanırken eldivenli ellerini ovuşturarak - Benimle ve zoolojiyle feci bir şekilde alay etmek bu. Lanet olası tavuk yumurtalarını yığınla getiriyorlar, bense iki aydır alamıyorum bana lazım olanları. Amerika bu kadar uzak değil ya! Bitmek tükenmek bilmeyen bir keşmekeş, rezalet bu! -Parmaklarıyla saymaya başladı:- Hadi diyelim on gün olsun en fazla... tamam on beş gün, hatta yirmi gün olsun. Oradan da iki gün Londra’ya... Londra’dan Berlin’e de bir gün... Berlin’den buraya altı saat... Tarif edilemez bir rezalet bu!</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before">Öfkeyle telefona sarıldı ve bir yeri aramaya koyuldu.</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before">Birtakım gizemli ve tehlikeli deneyler için profesörün laboratuvarında her şey hazırdı. Kapı kenarlarını kapatmak için şerit halinde kesilmiş kâğıtlar, şnorkelli koruyucu başlıklar ve cıva gibi parlak, üzerinde “Dobrohim” ve “Dokunmayınız” yazılı etiketlerle kurukafa ve kemik resmi bulunan birkaç tüp hazırda bekliyordu.</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before">Profesörün sakinleşmesi ve ufak tefek işlere girişmesi için en az üç saate ihtiyacı vardı. Öyle de yaptı. Akşam on bire kadar enstitüde çalıştı, bu yüzden krem rengi duvarların ardında neler döndüğünden habersizdi. Ne Moskova’da dolaşan canavarlarla ilgili saçma dedikodulardan, ne de akşam gazetesinde çıkan garip telgraftan haberi vardı, zira Doçent İvanov Sanat Tiyatrosu’na, “Fyodor İoannoviç”i izlemeye gitmişti ve görünüşe göre, profesöre haberleri yetiştirecek başka kimse yoktu.</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before">Persikov gece yarısına doğru Preçistenka’ya geldi ve yatağında Londra’dan gelen <i>Zooloji Haberleri</i> dergisindeki İngilizce bir makaleyi okuduktan sonra uyudu. Onunla birlikte, gecenin geç saatlerine dek hareketli olan Moskova da uyuyordu. Yalnızca avlusunda <i>Izvestiya</i>'nın tüm binayı sallayan baskı makinelerinin ürkünç gümbürtülerinin duyulduğu, Tver Caddesi’ndeki gri renkli koca bina uyumuyordu. Yazı işleri müdürünün odasında inanılmaz bir keşmekeş ve kargaşa vardı. O da, büsbütün kudurmuş, kıpkırmızı gözlerle ne yapacağını bilemeyerek oradan oraya koşuşturuyor ve herkese ağzına geleni saydırıyordu. Dizgici şarap kokan nefesiyle arkasında dolanıyor ve şunları diyordu:</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before">— Ne olacak İvan Vonifatyeviç, ziyanı yok, boş verin, yarın sabah yıldırım baskıyla bir ilave çıkartılsın. Makinelerdeki baskıyı çekecek değiliz ya...</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before">Düzeltmenler evlerine gitmeyip sürü halinde dolanıyor, bütün gece on beş dakikada bir gelen ve gittikçe daha dehşet verici ve acayip bir hal alan telgraflara topluca şaşırıyorlardı. Alfred Bronski’nin sivri şapkası matbaayı dolduran göz kamaştırıcı pembe ışığın altında dikkat çekiyordu. Mekanik şişko da gıcırdayarak ve topallayarak ortalıkta dolanıp duruyordu. Girişte kapılar çarpılıp duruyor, bütün gece muhabirler gelip gidiyordu. Matbaadaki 12 telefon da susmak bilmeden çalıyor, santral neredeyse otomatik olarak ahizedeki esrarengiz aramalara “meşgul” cevabını veriyor ve sinyal sesleri santraldaki uykusuz hanımların önünde şarkılar söylüyordu...</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before">Düzeltmenler mekanik şişkonun etrafına toplanmışlardı, açık deniz kaptanı onlara şöyle diyordu:</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before">— Gaz uçaklarını göndermek gerek.</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before">— Başka türlüsü olamaz, -diye yanıtladı düzeltmenler-Olacağı buydu.</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before">Ardından havada korkunç küfürler uçuştu ve aralarından ince, keskin bir ses bağırdı:</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before">— Bu Persikov’u kurşuna dizmeli.</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before">— Persikov’un ne suçu var, -dedi içlerinden biri - Kurşuna dizilmesi gereken biri varsa, o da Sovhoz’daki orospu çocuğu.</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before">— Bir muhafız dikmek gerekirdi, -diye bağırdı birisi.</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before">— Evet, belki de yumurtalarla falan ilgisi yoktur.</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before">Bütün bina, baskı makineleri yüzünden sarsılıp gümbürdüyor ve gri, biçimsiz bina bir elektrik yangınıyla alev alev tutuşmuş gibi görünüyordu.</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before">Yeni doğan gün de bu gidişatı durduramamış, aksine elektrikler kesilmiş olmasına rağmen daha da güçlendirmişti. Motosikletler, otomobiller birbiri ardına asfalt zeminli avluya giriyordu. Bütün Moskova uyanmış, bütün şehir kuşları andıran beyaz gazete sayfalarıyla kaplanmıştı. Gazete sayfaları etrafa saçılıyor, herkesin elinde hışırdıyordu. <i>Izvestiya</i>'mn o ayki tirajı günlük bir buçuk milyondu, ama o gün gazeteci çocukların ellerindeki gazeteler, saat on bire varmadan bitiyordu.</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before">Profesör Persikov Preçistenka’dan ayrılıp otobüsle enstitüye geldi. Kendisini bekleyen haberler vardı. Antrede yurtdışından gelmiş, metal şeritlerle özenle kaplı, renkli Almanca yazılı etiketler iliştirilmiş ve etiketlerin üstüne de tebeşirle Rusça “Dikkat, Yumurta!” yazılmış üç adet ahşap sandık duruyordu.</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before">Profesörün içini mutluluk kapladı.</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before">— Nihayet! -diye bağırdı.- Pankrat hemen sandıkları aç! Dikkat et kırılmasınlar. Çalışma odama getir onları!</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before">Pankrat derhal emri yerine getirdi. On beş dakika sonra talaşların ve kâğıt kırpıntılarının saçıldığı çalışma odası, profesörün sesiyle inliyordu.</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before">— Nedir bu, alay mı ediyor bunlar benimle! -diye bağırıyordu profesör yumruklarını sallayıp ellerindeki yumurtaları çevirerek.- Ptaha değil, sığırın teki bu! Benimle böyle alay etmelerine izin vermeyeceğim! Nedir bunlar Pankrat?</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before">— Yumurta efendim, -diye yanıtladı Pankrat üzüntüyle.</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before">— Tavuk yumurtası, anlıyor musun, tavuk! Cehennemin dibine gitsin hepsi! Hiçbir işime yaramaz bunlar! Bunları Sovhoz’daki o alçak herife göndersinler! -Persikov köşeye gidip telefona sarıldı, ancak hiçbir yeri arayamadı.</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before">— Vladimir İpatiç! Vladimir İpatiç! -diye çınlamaya başlamıştı İvanov’un sesi koridorda.</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before">Persikov telefonu bıraktı, Pankrat ise doçente yol vermek için kenara çekildi. İvanov her zamanki nazik tavrının aksine, başındaki parlak gri şapkasını çıkarmadan, elinde bir gazete sayfasıyla koşarak çalışma odasına girdi.</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before">— Vladimir İpatiç, neler oldu bilseniz, -diye bağırıp tam ortasını parlak, renkli bir resmin süslediği “özel ek” yazan gazete sayfasını Persikov’un yüzüne doğru salladı.</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before">— Asıl siz şu yaptıklarına bakın, -diye bağırdı Persikov onu dinlemeden.- Beni tavuk yumurtalarıyla şaşırtmaya çalışıyorlar sanki. Bu Ptaha su katılmamış bir geri zekâlı. Baksanıza!</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before">İvanov büsbütün şaşırıp kaldı. Korkuyla önce açılmış sandıklara, sonra gazete sayfasına baktı, gözleri neredeyse yuvalarından fırlayacaktı.</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before">— Demek bu yüzden, -diye mırıldandı nefes nefese.-Şimdi anlıyorum... Hayır, Vladimir İpatiç, şuna bir bakın. -Sayfayı çevirdi ve titreyen parmaklarıyla Persikov’a renkli bir fotoğraf gösterdi. Fotoğrafta tuhaf, kirli yeşil bir fonda, sarı benekli yeşil bir yılan devasa bir yangın hortumu gibi kıvrılıyordu. Fotoğraf tepeden, yılanın üzerine dikkatle sokulan, hafif bir hava aracıyla çekilmişti - Vladimir İpatiç, sizce nedir bu?</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before">Persikov gözlüğünü alnına kaldırdı, sonra tekrar indirdi, resme dikkatle bakıp son derece şaşkın bir halde:</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before">— Kahretsin... Bu... Bu bir anakonda, su boası... -dedi.</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before">Ivanov şapkasını yere bıraktı, bir sandalyeye çöktü ve her kelimesinde yumruğunu masaya vurarak:</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before">— Vladimir İpatiç, bu anakonda Smolensk Bölgesi’nden. -dedi.- Devasa bir şey. Anlıyor musunuz, bu alçak tavuk yerine yılan çıkartmış. Anlayın işte, kurbağalar gibi inanılmaz derecede çoğalıyorlar!</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before">— Nasıl olur? -dedi Persikov, yüzü sararmaya başlamıştı.- Şaka mı yapıyorsunuz Pyotr Stepanoviç... Nereden çıktı bu?</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before">İvanov’un bir an nutku tutuldu, sonra dilinin bağı çözüldü ve sarı talaşların arasında beyaz yumurta başlarının parladığı açık bir sandığı parmağıyla dürterek:</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before">— İşte buradan, -dedi.</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before">— Ne?! -diye bağırdı olanları anlamaya başlayan Persikov.</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before">İvanov kendinden emin bir tavırla yumruklarını sallayarak bağırdı:</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before">— Sakin olun. Sizin yılan ve devekuşu yumurta siparişini Sovhoz’a, tavuk yumurtalarını da size göndermişler yanlışlıkla.</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before">— Aman Tanrım... Aman Tanrım... -diye tekrarladı Persikov yeşile dönen bir yüzle ve döner tabureye oturdu.</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before">Kapıda duran Pankrat iyice sersemlemişti; benzi atmış, dili tutulmuştu. İvanov yerinden fırlayarak gazete sayfasını kaptı ve uzun tırnağıyla bir satırın altını çizerek profesörün kulağına doğru bağırdı:</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before">— Artık neşeli bir hikâyeleri olacak!.. Bundan sonra neler olacağını kestiremiyorum bile. Vladimir İpatiç, şuraya bakın! -Buruş buruş olmuş sayfada ilk denk gelen yeri bağıra bağıra okumaya başladı:- “Yılanlar arkalarında sayılamayacak kadar çok yumurta bırakarak Mojaysk yönüne doğru sürü halinde ilerliyorlar. Duhovski kasabasında yumurtalara rastlandı. Timsah ve devekuşları görüldü. Özel kuvvetler ve askeri birlikler kasaba dolaylarındaki ormanı yakarak sürüngenlerin ilerlemesini durdurdu ve Vyazma’da paniğin önüne geçti.”</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before">Renkten renge giren, morarıp bozaran Persikov, gözlerinde çılgınca bir ifadeyle tabureden kalktı ve güçlükle soluyarak bağırmaya başladı:</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before">— Anakonda.... Anakonda... Su boası! Aman Tanrım! -Ne İvanov ne de Pankrat daha önce bilim adamını bu halde görmüştü.</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before">Profesör bir hamleyle kravatını çıkarttı, gömleğinin düğmelerini kopardı, korkunç bir inme iniyormuş gibi mosmor oldu; sallanarak, donuk, cam gibi gözlerle öylece çıkıp bir yerlere gitti. Çığlıkları enstitünün taş kemerlerinin altında yankılandı:</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before">— Anakonda... Anakonda...</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before">— Profesörü yakala! -diye tiz bir sesle bağırdı İvanov dehşetten olduğu yerde zangır zangır titreyen Pankrat’a.- Su ver... kriz geçiriyor.</p>
</body>
</html>
