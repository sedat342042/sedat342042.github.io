<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <meta content="Atlantis Word Processor 1.6.5.10" name="Generator" />
  <link href="../Styles/style.css" rel="stylesheet" type="text/css" />

  <title>XIV</title>
</head>

<body>
  <h2 class="h21">XIV</h2>

  <p class="p4">Tommy, "Anlıyorsun değil mi, Albert?" diye sordu.</p>

  <p class="p4">İki adam mutfaktaydılar. Albert, Tuppenee'm odasından getirdiği tepsideki çay takımlarını yıkıyordu. Uşak, "Evet, efendim," dedi. "Anlıyorum."</p>

  <p class="p4">"Bence sana durumu haber verecekler. Anibal verecek haberi." Albert başını salladı. "Anibal iyi bir köpektir. Tabii o da başka."</p>

  <p class="p4">Tommy, "Tabii," dedi. "Onun hayattaki görevi bu değil ki. Anibal hırsızları sevinçle karşılayan ve olmayacak insanlara kuyruk sallayan köpeklerden olmadı hiçbir zaman Anibal çok şey biliyor... Sen şimdi durumu iyice anladın değil mi?"</p>

  <p class="p4">"Evet, efendim. Yalnız bir şeyi kestiremiyorum. Ya hanımefendi bir şey isterse? Onun dediğini mi yapayım, yoksa sizin söylediklerinizi mi?"</p>

  <p class="p4">Tommy gülümsedi. "Artık biraz kurnazlık edersin. Tuppenee'a bugün yataktan hiç çıkmamasını söyledim. Onu sana bırakıyorum."</p>

  <p class="p4">Kapı çalınmaya başlamıştı. Albert hızla mutfaktan çıktı. Biraz sonra yanında tüvit elbiseli, genççe görünüşlü bir adamla döndü. Uşak, Tommy'ye endişeyle bir göz attı. Ama yabancı mutfağa girerek dostça bir gülümsemeyle yaşlı adama yaklaştı.</p>

  <p class="p4">"Bay Beresford? Bana bahçıvan aradığınızı söylediler. Buraya yakınlarda taşınmışsınız sanırım. Bahçe yolundan ilerlerken otların bir hayli uzamış olduğunu farkettim. Birkaç yıl önce burada başka bir köşkün bahçesinde çalışırdım. Bay Solomon'un yanında. Belki ondan söz edildiğini işittiniz."</p>

  <p class="p4">"Bay Solomon'dan mı? Evet, evet, işittim." "Adım Crispin... Angus Crispin. Belki sizinle bahçede şöyle bir dolaşıp, yapılacak işleri kararlaştırmamız iyi olur."</p>

  <p class="p4">Tommy ona çiçek tarhlarını ve sebze bahçesini gösterirken. Bay Crispin, "Bahçeye bakmanın zamanı gerçekten gelmiş," dedi.</p>

  <p class="p4">"Burada ıspanak yetiştirirlermiş. Şu bahçe yolunun kenarında. Daha geride de camekânlar varmış. Kavun da yetiştirirlermiş sanırım."</p>

  <p class="p4">"Bahçe hakkında çok şey biliyorsunuz... "</p>

  <p class="p4">"Köşkün eski günlerde nasıl olduğuna ilişkin bir sürü hikâye dinledik. Yaşlı kadınlar çiçek tarhlarından sözediyorlar... Sonra, uzun yıllar önce Alexander Parkinson da arkadaşlarına yüksük otlarını anlatır dururmuş."</p>

  <p class="p4">"İlginç bir çocukmuş... "</p>

  <p class="p4">"Evet... Alexander'in kendince bazı fikirleri varmış. Cinayet vakalarına da meraklıymış. Hatta Stevenson'un kitaplarından birinin içine de bir mesaj bırakmış. Kara Ok'un içine." "Güzel bir kitaptır. Beş yıl kadar önce okumuştum. Biliyor musunuz burada çalıştığım sırada... " Bay Crispin duraksadı.</p>

  <p class="p4">Tommy, "Yani Bay Solomon'un yanında çalıştığınız sıralarda mı?" diye sordu.</p>

  <p class="p4">"Evet, evet. O zaman bazı şeyler duydum. Sonra ihtiyar Isaac da bana bazı hikâyeler anlattı. Yanılmıyorsam, Isaac'ın bir hayli bilgisi vardı."</p>

  <p class="p4">"Evet, gerçekten öyleydi. Bazen bize de anlatırdı."</p>

  <p class="p4">"İhtiyar Isaac eski günlerin dedikodusunu yapmaktan hoşlanırdı. Bildiğiniz gibi, burada hâlâ akrabaları var. Onlar da Isa-ac'ın hikâyelerini dinlemiş olmalılar. Tabii sizin kulağınıza da bazı şeyler geldi sanırım."</p>

  <p class="p4">Tommy, "Şimdiye kadar duyduklarımızı iyice ayıklarsan, geriye isimlerden oluşmuş bir liste kalıyor," dedi. "Eski günlerle ilgili bazı adlar. Tabii bunların benim için hiçbir anlamı yok... Olamaz da."</p>

  <p class="p4">"Duyduklarınızın hepsi de söylenti mi sizce."</p>

  <p class="p4">"Çoğu öyle. Karım hemen her hikâyeyi dinledi ve bir liste hazırladı. Bir yararı olur mu, bilmiyorum. Ben de bir liste var. Daha dün elime geçti."</p>

  <p class="p4">"Ya? Ne listesi bu?"</p>

  <p class="p4">Tommy, "Sayım listesi," diye cevap verdi. "Anlayacağınız, yıllar önce burada bir sayım yapılmış. Bende kesin tarihi var. Size veririm. O gün köşkte bulunan herkes yazılmış. Çünkü konuklar geceyi köşkte geçirmişler. Büyük bir ziyafet verilmiş. Ev iyice kalabalıkmış,"</p>

  <p class="p4">"Demek belirli bir tarihte köşkte kimlerin bulunduğunu kesinlikle biliyorsunuz. Hem de ilgi çekici bir tarihte... "</p>

  <p class="p4">Tommy, "Evet," dedi.</p>

  <p class="p4">"Bu önemli olabilir. Belki işimize yarar." Bay Crispin bir an durdu. "Buraya yeni taşındınız değil mi?"</p>

  <p class="p4">Tommy, "Evet," diye başını salladı. "Ama belki de buradan çıkarız."</p>

  <p class="p4">"Neden? Burası hoşunuza gitmiyor mu? Köşk pek güzel. Bu bahçe de çok iyi bir duruma sokulabilir. Ağaçların çevresini biraz açmak ve temizlemek gerekir. Bazı bodur ağaçlar son zamanlarda çiçek açmamış sanırım. Belki bir daha açmaz. Onları söküp atmalı. Evet, buradan çıkmak isteyişinizi aklım almadı doğrusu."</p>

  <p class="p4">Tommy, "Geçmişle ilgili anılar hoşuma gitmiyor," dedi.</p>

  <p class="p4">Bay Cripsin elini salladı. "Geçmiş... Böyle şeylere aldırma-malı. Geçmiş gömülmüştür, deyip geçmeli."</p>

  <p class="p4">Tommy, "Gerçekten bizim bahçede çalışacak mısınız?" diye sordu.</p>

  <p class="p4">"Evet. Zaman zaman. Bu benim çok hoşuma gidecek. Bahçıvanlığın benim... evet benim özel merakım olduğunu söyleyebilirsiniz."</p>

  <p class="p4">"Dün Bayan Mullins adında biri bu işe talip oldu... "</p>

  <p class="p4">"Mullins? Mullins, O bahçıvan mıymış?"</p>

  <p class="p4">"Evet, galiba öyle. Köyde yaşlı bir hanım var. Adı neydi? Hah, Bayan Griffin... Bayan Mullins'e bizim bahçeye bakacak birini aradığımızı söylemiş."</p>

  <p class="p4">"Onu işe aldınız mı? Yoksa almadınız mı?"</p>

  <p class="p4">Tommy, "Henüz kesin kararımızı vermedik," dedi. "Anlayacağınız, bizim Manchester Teriyesi bekçilik görevlerini çok ciddiye alıyor."</p>

  <p class="p4">"Evet, bu cins köpekler bu bakımdan fazla hevesli olurlar. Herhalde sizin köpek de baş görevinin hanımınızı korumak olduğunu düşünüyor. Karınızın yalnız başına bir yere gitmesine razı olmuyor. Hep onun peşinde... "</p>

  <p class="p4">Tommy başını salladı. "Öyle gerçekten. Karıma elini sürmeye kalkışacakları da paramparça etmeye hazır."</p>

  <p class="p4">"Aferin ona. Bu köpekler sahiplerine çok düşkün olurlar. Son derece sadıktırlar. Dişleri çok keskin, kendileri de inatçı olurlar. Sanırım benim de dikkatli davranmam gerekecek." "Şu ara bir tehlike yok Anibal evde."</p>

  <p class="p4">Crispin düşünceli bir tavırla mırıldandı. Bayan Mullins... Tabii ben onu bu adla tanımıyorum... Bayan Mullins şöyle... elli altmış yaşlarında bir kadın mı?</p>

  <p class="p4">"Evet... Öyle... Tüvit pantolonlar giyiyor. Erkek gibi... "</p>

  <p class="p4">"Tamam. Onun bu köyde yakınları olmalı. Herhalde ihtiyar Isaac size Bayan Mullins hakkında bilgi verebilirdi. Duyduğuma göre kadın yıllar sonra tekrar bu köy© dönmüş. Bir ara burada değilmiş. Köye geleli fazla olmamış sanırım. Evet, her şey birbirine bağlı, Bay Beresford."</p>

  <p class="p4">Tommy ellerini açtı. "Herhalde bu köyle ilgili bazı şeyler biliyorsunuz. Benim bilmediğim bazı şeyler... "</p>

  <p class="p4">"Pek sanmıyorum... Fakat ihtiyar Isaac size gerçekten pek çok şey anlatabilirdi. Bilmediği yoktu onun. Dediğiniz gibi, eski hikâyeleri tekrarlıyordu. Ama belleği yerindeydi. İhtiyarlar bazı olayları tekrar tekrar anlatmaktan hoşlanırlar. Yaşlılar için. açılmış olan kulüplerde de durum aynıdır. Orada da bir sürü konudan söz açarlar. Anlattıklarından bazıları gerçeklere dayanır. Evet, herhalde Isaac çok şey biliyordu."</p>

  <p class="p4">Tommy, "Isaac'ın öldürülmüş olmasına üzülüyorum," dedi, "Bu işi yapandan öç almak niyetindeyim. Cok iyi bir ihtiyarcıktı. Bize karşı her zaman nazikti. Karımla bana yardım etmek için de elinden geleni yapıyordu. Haydi, gelin. Dolaşmaya devam edelim..."</p>

  <p class="p4">&nbsp;</p>
</body>
</html>
