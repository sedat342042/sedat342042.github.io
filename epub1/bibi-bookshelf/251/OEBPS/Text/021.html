<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <meta content="Atlantis Word Processor 1.6.5.10" name="Generator" />
  <link href="../Styles/style.css" rel="stylesheet" type="text/css" />

  <title>IV</title>
</head>

<body>
  <h2 class="h21">IV</h2>

  <p class="p4">"Bugün öğleden sonra ne yapacaksın, Tuppence? O isimler ve tarihler listesini hazırlamama yardım etmeyi sürdürecek misin?"</p>

  <p class="p4">Tuppence, "Sanmıyorum..." dedi. "Öyle her şeyi dikkatle kâğıda geçirmek insanı yoruyor. Ayrıca bazı şeyleri de yanlış yazıyorum. Öyle değil mi?"</p>

  <p class="p4">"E" senden beklenir bu. Listeyi hazırlarken birkaç hata yaptın gerçekten."</p>

  <p class="p4">"Keşke her şeyi böyle tam ve doğru olarak hatırlamasaydım Tommy. Bu bakımdan benden üstünsün. Bazen buna sinirleniyorum."</p>

  <p class="p4">"Peki bugün ne yapacaksın?"</p>

  <p class="p4">"Belki yatıp uyurum.. Hayır, hayır. Dinlenmeye niyetim yok... Belki Mathilde'in kamını oyarım."</p>

  <p class="p4">"Nen var senin. Tuppence? Görüyorum kan dökmeye niyetlisin." Tuppence gülümsedi. "Gelip bana yardım eder misin?"</p>

  <p class="p4">"Seni nasıl reddedebilirim? Herhalde liste yapmaktan daha da eğlenceli olur. İhtiyar Isaac bahçede mi?"</p>

  <p class="p4">"Bilmem... Galiba bugün izinli. Yoksa yarın mı? Neyse, Isaac biz© gerekli değil. Ondan öğreneceğimi öğrendim ben."</p>

  <p class="p4">Tommy düşünceli bir tavırla mırıldandı. "Çok şey biliyor Isaac. Bunu geçen gün farkettim. Bana eski günlerde köyde olanları anlatıyordu."</p>

  <p class="p4">"Sekseninde var sanırım."</p>

  <p class="p4">"Evet, biliyorum. Ama bilgisi de insanı şaşırtıyor... "</p>

  <p class="p4">"Olabilir, olabilir... Haydi, gel. Gidip Mathilde'in karnını yaralım."</p>

  <p class="p4">"Eğer Isaac buralardaysa ona söyle, atı sırtüstü yatırsın. O zaman karnını daha kolaylıkla açabiliriz."</p>

  <p class="p4">"Seni duyan da bundan önceki hayatında operatör olduğunu sanır."</p>

  <p class="p4">"Bu durum da ameliyata benziyor biraz. Mathilde'in karnından hayatı için tehlike oluşturabilecek bazı yabancı maddeleri çıkaracağız."</p>

  <p class="p4">"Ondan sonra atı boyatalım. Deborah buraya geldiği zaman ikizleri Mathilde'e binerler." "Canım, torunlarımızın bir sürü oyuncağı var."</p>

  <p class="p4">Tuppence, "Bu önemli değil," diye cevap verdi. "Çocukların mutlaka pahalı oyuncaklardan hoşlanmaları şart değildir. Bazen bir sicim parçası veya bezden bir bebekle oynarlar. Ya da göz yerine iki potin düğmesi dikilmiş bir halı parçasıyla. Bunun bir ayı olduğunu düşünür onlar. Çocukların oyuncaklar hakında kendilerine özgü bazı fikirleri vardır."</p>

  <p class="p4">Tommy, "Haydi gel," dedi. "Ameliyathaneye gidelim." Mathilde'i çevirerek ameliyata uygun bir duruma sokmak hiç de kolay bir iş değildi. Bir hayli ağırdı at. Bundan başka Mathilde çivi içindeydi. Sonunda Tuppence elinden akan kanlan sildi. Tommy ise kazağı çivilerden birine takılarak yırtıldığı içirt söylenip duruyordu.</p>

  <p class="p4">Tommy, "Tanrının cezası tahta at!" diye bağırdı. Tuppence ekledi. "Bunu yıllar önce yakmaları gerekirmiş." Aynı anda ihtiyar Isaac yanlarında beliriverdi. Hayretle, "Allah Allah!" diye bağırdı. "Ne yapıyorsunuz? Bu eski küheylanla ne alıp veremediğiniz var? Size yardım edeyim mi? Ati ne yapacaksınız? Onu serden çıkarmak mı istiyorsunuz?" Tuppence, "Atı sırtüstü yatırmak istiyoruz," diye açıkladı. "İçini boşaltacağız."</p>

  <p class="p4">"Yani içindekileri mi çıkaracaksınız? Kafanıza bu fikri kim soktu?"</p>

  <p class="p4">"Hiç kimse... Mathilde'in içini boşaltacağız." "Atın karnında ne bulacağınızı sanıyorsunuz?" Tommy, "Herhalde süprüntüden başka bir şey bulamayacağız," diye cevap verdi. "Ama serin biraz boşaltılması iyi olur. Belki buraya başka şeyler koyarız... Kroket takımı filan."</p>

  <p class="p4">"Vaktiyle burada bir kroket alanı varmış. Uzun yıllar önce. Ama küçük bir yermiş... " Tommy, "Hangi yıllarda?" diye sordu.</p>

  <p class="p4">"Ne? Ha, kroket alanı mı? Benim zamanımdan önce tabii. Ama herkes insana vaktiyle neler olduğunu anlatmaya kalkışır. Şu olay, bu olay. Saklanılan bazı şeyler. Bunların neden gizlendiği. Bir sürü hikâye. Tabii çoğu yalan. Ama içlerinde doğru olanları da var belki." Durup başını salladı. "Evet, köşkte kroket alanı varmış. Maçlar yapılırmış orada. Yanılmıyorsam, bunlarla ilgili birkaç resim de gördüm. Şu köydeki fotoğrafçıda." "Fotoğrafçıda mı?"</p>

  <p class="p4">"Evet, evet. Durrance'ı biliyorsunuz değil mi?"</p>

  <p class="p4">Tuppemy şaşkın şaşkın, "Durrance?" dedi. "A, evet, film filan satıyor sanırım."</p>

  <p class="p4">"Evet, evet. Ama tabii asıl Durrance o değil. Şimdiki, ihtiyar Durrance'ın torunu. Ya da torununun oğlu. Daha çok kart satıyor. Kartpostallar. Noel ve doğum günü kartları. Vaktiyle fotoğraf da çekerdi. Dükkân resim dolu. Geçenlerde biri geldi ona. Büyükannesinin annesinin fotoğrafını arıyordu. Resim kendisinde varmış ama yanmış mı, kaybolmuş mu ne! Durrance'a resmin negatifi olup olmadığını soruyordu. Ama bulamadı sanırım. Durrance'a albümler dolusu resim var."</p>

  <p class="p4">Tuppence düşünceli bir tavırla mırıldandı. "Albümler... " Isaac, "Size yardım edebilir miyim?" dedi.</p>

  <p class="p4">"Yardım et de şu Mathilde'i çevirelim... "</p>

  <p class="p4">Tuppence elini atın karnındaki boşluğa sokarak, "Bazı şeyleri saklamak için pek uygun bir yer," dedi. "Öyle değil mi?" Eski bir top çıkardı. Bir zamanlar sarılı kırmızılı olduğu anlaşılan top patlayıp yassılmıştı. "Bu çocukların işi sanırım. Onlar hep bir şeyler saklamaya kalkışırlar."</p>

  <p class="p4">Isaac başını salladı. "Evet. Bir delik ya da çukur görmesinler. Ama duyduğuma göre vaktiyle genç bir bey de buraya mektuplar bırakmış. Sanki bu posta kutusuymuş gibi." "Mektup... Kime yazıyormuş o mektupları?"</p>

  <p class="p4">"Genç bir hanıma sanırım." Isaac her zamanki gibi ekledi. "Ama bu benim zamanımdan önceydi."</p>

  <p class="p4">Bahçıvan uzaklaşırken Tuppence onun arkasından bakarak, "Her şey Isaac'ın zamanından daha önce olmuş," diye söylendi.</p>

  <p class="p4">Tommy kazağının üzerine giymiş olduğu ceketini çıkardı.</p>

  <p class="p4">"İnanılacak gibi değil..." Tuppence soluk soluğa kolunu atın karnından çıkardı. Eli kirlenip çizilmişti. "Atın içine bir sürü şey tıkmışlar. Hiç kimse de bu oyuğu temizlemeye kalkışmamış."</p>

  <p class="p4">"Neden temizlesinler?"</p>

  <p class="p4">Tuppence, "Doğru ya." dedi. "Ama biz temizlemeyi istiyoruz. Öyle değil mi?"</p>

  <p class="p4">"Evet, çünkü aklımıza daha parlak bir fikir gelmiyor. Ama açıkçası, ben bir şey bulabileceğimizi de sanmıyorum. Ahh!"</p>

  <p class="p4">Tuppence bağırdı. "Ne oldu?"</p>

  <p class="p4">"Elimi bir şey çizdi, "Tommy, kolunu hafifçe çekti. Yön değiştirerek tekrar uzandı ve bir yün atkı buldu. Güvelerin bu atkı sayesinde karınlarını doyurabildikleri anlaşılıyordu. "İğrenç!"</p>

  <p class="p4">Tuppence kocasını hafifçe yana iterek Mathilde'in üzerine eğildi. İki elini birden uzattı bu kez.</p>

  <p class="p4">"Nedir bu?" Bula bula bir çocuğun oyuncak otomobilinin tekerleğini bulmuştu. "Galiba boş yere uğraşıyoruz."</p>

  <p class="p4">Tommy, "Bundan eminim," dedi.</p>

  <p class="p4">Tuppence, "Ama madem başladık," diyerek başını salladı. "Bu işi doğru dürüst yapmalıyız. Ay! Kolumdan yukarı üç örümcek çıkıyor. Herhalde daha sonra da solucanlarla karşılaşacağım. Onlardan tiksinirim işte!"</p>

  <p class="p4">"Mathilde'in karnında solucan olmaz. Solucanlar toprakta yaşamayı severler. Mathilde'i bir pansiyon olarak seçeceklerin sanmıyorum."</p>

  <p class="p4">Tuppence, "Neyse," dedi. "Mathilde'in karnı boşalıyor ya, biz ona bakalım. A, bu da nedir? Allah Allah. Bir iğne kutusu. Ne acayip... İçinde hâlâ iğneler var, ama tabii hepsi de paslanmış."</p>

  <p class="p4">Tommy, "Herhalde kızın biri dikiş derslerinden hiç hoşlanmıyordu," dedi.</p>

  <p class="p4">"Evet, iyi bildin."</p>

  <p class="p4">Tommy, "Elime bir şey geldi," diye haber verdi. "Kitaba benziyor."</p>

  <p class="p4">"Ya?.. Be'ki içimize yarar. Ne tarafta?"</p>

  <p class="p4">Tommy bir doktor edasıyla, "Apandist," dedi. Ya da karaciğer. Mathilde'in sağ tarafında." Ekledi. "Ben buna bir ameliyat gözüyle bakıyorum."</p>

  <p class="p4">"Pekala, bay operatör. O neyse çek, çıkar bakalım."</p>

  <p class="p4">Tommy'nin bulduğu çok eski bir kitaptı. Kapağı kopmuş, sayfaları leeklenip yırtılmıştı. "Çocuklar için Fransızca ders kitabı."</p>

  <p class="p4">Tuppence, "Anlaşıldı," dedi. "Demin senin söylediğin gibi. Küçüğün biri Fransızca öğrenmek istemiyormuş, koşup kitabı Mathilde'in karnına saklamış. Aferin Mathilde'e!" "Mathilde ayakta dururken karnındaki bu oyuğa bir şey saklamak bir hayli güç olmalı." Tuppence, "Çocuklar için değil," diye cevap verdi. "Küçük bir kızın boyu bu işe uygundur. Yere diz çöküp atın altına süzülür. A, burada kaygan bir şey var. Hayvan derisi gibi bir şey." Tommy, "Aman ne iğrenç!" dedi. "Tavşan ölüsü olmasın?" "Tüylü değil... Ay! Yine o çivi! Bu nesne neyse onun çürümemiş olması şaşılacak şey." Bulduğunu dikkatle çıkardı. "A, bir çantaymış, evet. Vaktiyle pek güzelmiş sanırım. İyi bir deriden yapılmış."</p>

  <p class="p4">Tommy, "İçine bakalım," diye mırıldandı. "Bir şey var mı?"</p>

  <p class="p4">Tuppence başını salladı. "Evet, var." Umutla ekledi. "Belki bir deste banknot."</p>

  <p class="p4">"Bir işe yarayacağın! sanmam. Kâğıt çürüyüp parçalanır. Öyle değil mi?"</p>

  <p class="p4">Tuppence, "Bilmem," dedi. "Bazen inanılmayacak şeyler dayanıyor. Banknotları da bir zamanlar çok sağlam kâğıtlara basarlardı. İnce ama dayanıklı kâğıtlara... Tabii çantanın altın dolu olmasını tercih ederdim. Allah Allah, bu da nedir?" Çantanın içini karıştırıp duruyordu.</p>

  <p class="p4">Tommy, "Gel Kay-Kay'dan çıkalım biraz." dedi. "Hava alalım."</p>

  <p class="p4">Serden çıktılar. Aydınlıkta ele geçirdikleri hazinenin ne olduğunu daha iyi görüyorlardı. İyi cins deriden yapılmış büyük ve kaim bir cüzdandı bu. Eskilikten sertleşmiş ama bozulmamıştı.</p>

  <p class="p4">Tuppence, "Mathilde'in kamında olduğu için rutubetten etkilenmemiş," dedi. "Ah, Tommy, bu ne biliyor musun?</p>

  <p class="p4">"Hayır, Ne? Banknot olmadığı belli. Altın da değil."</p>

  <p class="p4">Tuppence başını salladı. "Para değil... Bir deste mektup. Bilmiyorum bunları okuyabilecek miyiz? Kâğıtlar sararmış, mürekkep solmuş."</p>

  <p class="p4">Tommy kırışık sarı sayfaları dikkatle birbirlerinden ayırmaya çalıştı. Yazı iriydi. Ve mektupların çok eskiden mavi siyah mürekkeple yazılmış olduğu anlaşılıyordu. Tommy ağır ağır okudu. "Randevu yeri değişti. Ken Bahçeleri. Peter Pan yakınında. 25 çarşamba. Öğleden sonra 3.30. Joanna."</p>

  <p class="p4">Tuppence, "Sonunda elimize bir ipucu geçti!" diye bağırdı.</p>

  <p class="p4">Yani Londra'ya gidecek birine belirli bir günde Kensington Bahçelerinde bulunması mı bildiriliyormuş? Orada göreceği kimse birtakım kâğıtlar ya da planlar mı getirecekmiş? Acaba bunları Mathilde'in içinden kim alıyordu? Mektupları buraya kim sakladı?" Tuppence, "Tabii bu bir çocuğun işi olamaz," dedi. "Bunu yapan evden biriydi herhalde. Onun için de rahatça buralarda dolaşabiliyordu. Belki de denizaltı planlarını çalan adamdan bir şeyler aldı ve onları Londra'ya götürdü."</p>

  <p class="p4">Tuppence mektupları boynundaki eşarba sardı. Tommy'yle birlikte eve döndüler. Kadın, "Herhalde orada başka kâğıtlar daha var," dedi. "Ama hepsi de çürümüştür mutlaka. Dokunmanla dağılırlar. A, bu da nesi?"</p>

  <p class="p4">Holdeki masanın üstünde büyükçe bir paket duruyordu.</p>

  <p class="p4">Albert yemek odasından çıktı. "Bunu biri bıraktı, hanımefendi. Bu sabah."</p>

  <p class="p4">"Acaba içinde ne var?" Tuppence paketi aldı. Tommy'le birlikte oturma odasına geçtiler. Kadın sicimi çözerek, kahverengi paket kâğıdını açtı. "Galiba albüm bu! A, içinde bir pusula da var. Bayan Griffin yollamış... "</p>

  <p class="p4">"Sevgili Bayan Beresford.</p>

  <p class="p4">Geçen gün bana o Doğum Günü Defterini getirmekle büyük incelik gösterdiniz. Ona bakarken eski arkadaşlarımı hatırlayarak büyük bir zevk duydum. İnsan eskiyi o kadar çabuk unutuyor ki... Kısa bir süre önce tavanarasında bu albümü buldum. İçinde pek güzel resimler var. Parkinson'ların da bir iki fotoğrafına rastlayacaksınız sanırım. Evinizin tarihçesiyle ve köşkte daha önce oturmuş olanlarla ilgilendiğinizi biliyorum. Onun için bu albümdeki resimleri görmek isteyeceğinizi düşündüm... "</p>

  <p class="p4">Tuppence, "Bir albüm!" diye bağırdı. "Bakmak eğlenceli olur belki. Gel bakalım, Tommy!" Kanepeye yan yana oturdular. Tam eski günlere yakışacak bir şeydi albüm. Fotoğrafların altındaki yazılar iyice uçuklaşmıştı. Yine de Tuppence zaman zaman bahçenin bazı yerlerini tanıdı.</p>

  <p class="p4">"Bak işte maymun ağacı! Evet, bak bak, arkasında da Sevgili duruyor. Çok eski bir resim olmalı bu. Küçücük bir oğlan çocuk Sevgili'ye tutunmuş. Evet... İşte mor salkım ve püsküllü pampa otları... Galiba bir çay partisi veriyorlarmış. Altlarında isimler de yazılı. Mabel... Bilmem kim... " Tuppence birdenbire bağırdı. "Tommy, bak bak! Mary!"</p>

  <p class="p4">"Evet, Mary Jordan. Fotoğrafın altındaki isim kolaylıkla okunuyor."</p>

  <p class="p4">"Güzelmiş... Cok güzelmiş sanırım. Resim eskiyip sararmış. Ama... Ah, Mary Jordan'ın fotoğrafını görmek o kadar hoşuma gitti ki."</p>

  <p class="p4">"Acaba bu resmi kim çekti?"</p>

  <p class="p4">"Belki de Isaac'ın sözünü ettiği o fotoğrafçı. Şu köydeki adam. Belki onda daha eski fotoğraflar da vardır. İleride bir gün gidip adamla konuşayım."</p>

  <p class="p4">Tommy albümü bir tarafa koymuş, öğle postasından çıkmış olan bir mektubu açıyordu. Tuppence, "İlginç bir şey var mı?" diye sordu. "Şurada üç zarf duruyor... İkisi fatura sanırım. Ama şu değişik. Sana ilgi çekecek bir şey olup olmadığını sordum."</p>

  <p class="p4">Tommy, "Olabilir," dedi. "Yarın yine Londra'ya gitmem gerekiyor."</p>

  <p class="p4">"Yine komite toplantılarına mı katılacaksın?"</p>

  <p class="p4">Tommy, "Pek de değil," diye cevap verdi. "Birini göreceğim."</p>

  <p class="p4">Tuppence, "Lafı geveleyip duruyorsun," diye yakındı. "Şunu doğru dürüst anlatsana." "Albay Pikeaway adlı biriyle konuşacağım."</p>

  <p class="p4">Tuppence, "Bu ismi hiç duymadım galiba," dedi. "Daha önce bana ondan söz ettin miydi?" "Belki etmişimdir. Adam sanki hep sigara dumanı içinde yaşıyor. Sende öksürük pastili var mı, Tuppence?"</p>

  <p class="p4">"Öksürük pastili mi? Bilmem. Evet, evet, var sanırım. Geçen kıştan kalma bir kutu olacak. Ama sen öksürmüyorsun ki, Tommy. Daha doğrusu ben farketmedim."</p>

  <p class="p4">"Hayır, öksürmüyorum. Ama Pikeaway'in odasına girer girmez öksürmeye başlayacağım. Hatırımda kaldığına göre, önce boğulur gibi iki kez soluk alabiliyorsun. Ondan sonra da bir el boğazsını sıkmaya başlıyor. Nefesin kesiliyor. Bir umutla sıkıca kapatılmış olan pencerelere bakıyorsun. Ne çare ki, Pikeaway senin bu haline aldırmıyor bile."</p>

  <p class="p4">"Seni neden görmek istiyor acaba?"</p>

  <p class="p4">Tommy, "Bilmem," dedi. "Mektubunda Bay Robinson'dan söz ediyor."</p>

  <p class="p4">"Şu sarı adamdan mı? İri yarı suratlı, gözü işlere meraklı Bay Robinson'dan?" Tommy, "Evet, ta kendisi," dedi.</p>

  <p class="p4">Tuppence gülümsedi. "Belki biz de çok gizli işlere karıştık."</p>

  <p class="p4">"Ben buna pek ihtimal vermiyorum. Sonuçta olay yıllar yıllar önce olmuş,., isaac'ın zamanından önce."</p>

  <p class="p4">Tuppence, "Günahların eski gölgeleri vardır," dedi. "Aklımdan geçirdiğim atasözü bu muydu bilmem? Kulağıma yanlış gibi geldi. 'Yeni günahların eski gölgeleri vardır... ' Yoksa 'Eski günahların gölgeleri uzundur' mu olacak?"</p>

  <p class="p4">Tommy, "Ben senin yerinde olsam bunları unuturdum," dedi. "Söylediklerinin hiçbirinden de bir anlam çıkmıyor."</p>

  <p class="p4">"Bari gidip bugün o fotoğrafçıyı göreyim. Sen de gelir misin?" Tommy başını salladı. "Hayır. Kıyıya inip denize gireceğim."</p>

  <p class="p4">"Denize mi gireceksin? Su buz gibidir şimdi."</p>

  <p class="p4">"Zararı yok. Eenim de soğuk, insanı canlandıran bir şeye ihtiyacım var. Ağzıma dolan örümcek ağlarını, kulaklarıma ve boynuma sarılıp ayaklarımın arasına kadar süzülen o eski püskü, pis şeyleri ancak bu şekilde temizleyebileceğimi sanıyorum." "Bu iş gerçekten oldukça pis. Eh, ben de gidip Bay Durrance'ı görürüm. Tommy, bir mektup daha vardı. Ona bakmadın."</p>

  <p class="p4">"A, görmemişim. Bak bunda bir haber olabilir."</p>

  <p class="p4">"Kim yollamış?"</p>

  <p class="p4">Tommy kurumla, "Araştırmacım," diye cevap verdi. "Sana ondan söz ettim ya. Kadın çok usta."</p>

  <p class="p4">"Usta ve güzel?"</p>

  <p class="p4">Tommy, "Güzelse bile hiç farkedilmiyor," dedi.</p>

  <p class="p4">Tuppence, "Buna sevindim," diye mırıldandı. "Biliyorsun Tommy... Artık yaşlandın. Bu yüzden tehlikeli birtakım isteklere kapılabilir, güzel bir yardımcı bulmaya kalkışırsın." Tommy, "Sadık bir kocan var," dedi. "Değerini bilmiyorsun."</p>

  <p class="p4">"Arkadaşlarım bana kocaların ne yapacaklarının hiçbir zaman bilinemeyeceğini söylüyorlar."</p>

  <p class="p4">Tommy dudak büktü. "Kötü arkadaşlar edinmişsin."</p>

  <p class="p4">Tommy kapının zilini çaldı. Kısa bir süre sonra eşikte Tommy'nin masallardaki cadılara benzettiği bir kadın belirdi. Düşmanca bir tavırla kendisini süzen kadının sipsivri çıkık çenesi neredeyse gaga burnunun ucuna değecekti.</p>

  <p class="p4">"Albay Pikeaway'i görebilir miyim?" Cadı, "Ne bileyim?" dedi. "Siz kimsiniz?"</p>

  <p class="p4">"Adım, Beresford."</p>

  <p class="p4">"Ha, anlaşıldı. Evet. Galiba sizden söz ettiydi."</p>

  <p class="p4">"Arabayı kapının önünde bırakabilir miyim?"</p>

  <p class="p4">"Evet, bir süre orada durabilir. Burada fazla trafik polisi dolaşmaz. Ama arabayı kitlemeniz doğru olur. Böyle şeyler hiç belli olmaz çünkü."</p>

  <p class="p4">Tommy bu emirleri yerine getirdikten sonra yaşlı kadının peşi sıra içeri girdi. Kadın, "Bir merdiven çıkacağız," dedi. "Fazla değil."</p>

  <p class="p4">Merdivenlere müthiş bir sigara kokusu yayılmıştı. Cadıya benzeyen kadın bir kapıya vurdu. Sonra da içeri başını uzatarak, "Görmek istediğiniz bey bu sanırım," dedi. "Kendisini beklediğinizi söyledi."</p>

  <p class="p4">Kadın yana çekildi ve Tommy eskiden beri hatırladığı o sigara dumanından oluşmuş buluta daldı. Hemen boğulacakmış gibi nefes almaya ve yutkunmaya başladı. Albay Pikeaway'e gözü ilişince, onu sokakta görseydim tanıyamazdım, diye düşündü. Odanın köşesindeki eski koltukta çok yaşlı bir adam oturuyordu. Tommy içeri girerken o da düşünceli bir tavırla başını kaldırmıştı.</p>

  <p class="p4">Pikeaway, "Kapıyı kapa, Bayan Copes." dedi. "İçeriye soğuk havanın girmesini istemeyiz. Öyle değil mi?"</p>

  <p class="p4">Tommy, aslında buraya bol bol hava girmeli, dedi kendi kendine. Ama bunu söylemem doğru olmaz. Onun için sigara dumanlarını içime çekecek ve ağır ağır öleceğim sanırım. Albay Pikeaway düşünceli bir tavırla, "Thomas Beresford," diye mırıldandı. "Seni görmeyeli ne kadar oldu?"</p>

  <p class="p4">Tommy bunu hesaplamamıştı.</p>

  <p class="p4">Pikeaway başını salladı. "Buraya o adamla gelmiştin. Neydi ismi onun? Neyse, önemli değil. Bir ad da diğeri kadar işe yarar. 'Güle başka ad takılsaydı çiçek yine de güzel kokardı.' Bunu Juliet söylüyor değil mi? Shakespeare de bazen kahramanlarına amma da saçma sapan şeyler söyletirmiş! Ama tabii elinde değilmiş. Çünkü Shakespeare şairmiş.</p>

  <p class="p4">Açıkçası ben Rameno ve Juliet'i pek sevmem. Aşk uğruna intihar... Ama böyle şeyler olmuyor değil. Şimdi bile. Otur, çocuğum. Otur."</p>

  <p class="p4">Kendisine böyle "çocuğum" denmesi Tommy'yi biraz şaşırtmıştı. Ama yapılan teklifi kabul etmeye karar verdi. Odada oturulacak gibi olan koltuğun üzeri de kitap doluydu. Tommy onları yere indirmeye başladı.</p>

  <p class="p4">"O kitapları yere itiver. Bir şey bulmaya çalışıyordum. Eh... Seni gördüğüme gerçekten memnun oldum. Tabii eskisinden biraz daha olgun duruyorsun. Ama sağlığının yerinde olduğu belli. Hiç kalp krizi geçirdin mi?"</p>

  <p class="p4">Tommy, "Hayır." dedi.</p>

  <p class="p4">"Ah, işte bu çok iyi! Cok kimsenin ya kalbi var ya da tansiyonu. Böyle birtakım illetleri işte. Fazla çalışmaktan. Hastalıklarının nedeni bu! Etrafta koşuşuyor, herkese işlerinin başarından aşkın olduğunu söylüyorlar. Çok önemli insanlar olduklarından dem vuruyorlar. Onlar olmazsa dünya batacak sanki. Sen de böyle mi düşünüyorsun? Herhalde, herhalde."</p>

  <p class="p4">Tommy, "Hayır," diye cevap verdi. "Kendimi hiç de önemli bulmuyorum. Tek isteğim, şöyle rahat edip dinlenmek."</p>

  <p class="p4">Pikeaway, "İşte bu harika bir düşünce," dedi. "Ama işin kötüsü, bazı kimseler insana rahat vermiyorlar. Bir sürü adam var böyle. Şimdi oturduğunuz köşke neden gittiniz? Köşkün adını hep unutuyorum. Neydi?"</p>

  <p class="p4">Tommy adresini tekrarladı.</p>

  <p class="p4">"Ah, tamam, tamam. Demek zarfın üstüne doğru adresi yazmışım."</p>

  <p class="p4">"Evet, Mektup elime geçti."</p>

  <p class="p4">"Anladığıma göre, gidip Robinson'u görmüşsün. O hâlâ çalışıyor. Her zamanki gibi şişman, her zamanki gibi san. Ve her zamanki kadar da zengin. Hatta belki daha da zengin. O konuyu iyi biliyor. Para konusunu demek istiyorum. Ona neden gittin, çocuğum?"</p>

  <p class="p4">"Yeni bir köşk almıştık. Bir arkadaşım, karımla orada karşılaştığımız ve eski günlerle ilgili olan bir esrarı Bay Robin-son'un aydınlatabileceğin söyledi."</p>

  <p class="p4">"Şimdi hatırladım... Karınla hiç tanışmadım, ama çok zeki bir kadınmış, öyle değil mi? O Nazi casusu sorununda da olağanüstü başarı göstermiş."</p>

  <p class="p4">Tommy, "Evet," dedi.</p>

  <p class="p4">"Demek şimdi de yine aynı alanda çalışıyorsun? Bazı olayları inceliyorsun, Anlaşılan bazı şeylerden şüphelendin."</p>

  <p class="p4">Tommy, "Hayır, hayır," diye cevap verdi. "Yanlış bu. Eskiden oturduğumuz yerden memnun değildik. Güzel bahçeli bir köşkümüz olsun istiyorduk."</p>

  <p class="p4">Pikeaway durup dururken, Fransızca, "1! taut sul cultiver son jawSir.i" dedi. Sonra da açıkladı. "Fransızcamı hatırlamaya çalışıyorum. E, madem Ortak Pazar var... Ha, aklıma gelmişken, orada da garip şeyler oluyor. Yani perde gerisinde. Yüzeyde gördüklerinden çek farklı. Demek Hollowquay'e yerleştin karınla. Şu Kırlangıç Yuvası'na."</p>

  <p class="p4">Tommy şaşırdı. "Aldığımız evin şimdiki adı, Defneli Köşk."</p>

  <p class="p4">Pikeaway, "Saçma bir ad," diye fikrini açıkladı. "Ama bir zamanlar pek beğenilirdi. Ben çocukken komşuların evlerinin önünde hep o geniş yollardan vardı. Tonla çakıl döktürürlerdi oralara.. Yolun iki tarafında da mutlaka defneler olurdu. Yeşil parlak yapraklı defneler. Ve beneklileri. Bütün bunların eve pek hoş bir görünüm kazandırdığını sanırlardı... Herhalde sizin köşke o adı da daha önce orada oturan bir aile verdi." "Evet, öyle sanıyorum... Evin adı bir ara da Katmandu'ymuş. Ya da buna benzer bir şey. Çünkü köşkü alanlar Hollowquay'e oradan gelmişler."</p>

  <p class="p4">"Evet, evet... Kırlangıç Yuvası bir hayli eski bir köşktür. Ama bazen insan da eskilere dönmek zorunda kalır. Zaten bugün ben de sana bundan söz edecektim. Geriye dönmekten."</p>

  <p class="p4">"Evi biliyor musunuz, efendim?"</p>

  <p class="p4">"Hangi evi? Kırlangıç Yuvası'nı mı diğer Defneli Köşk'ü mü? Hayır, oraya hiç gitmedim. Ev bazı olaylarda rol oynadı. Geçmişin bir dönemiyle ilgili... Ve bir süre boyunca yaşamış olan kimselerle de. O dönemde bu ülke çek endişeli günler geçirdi."</p>

  <p class="p4">"Herhalde siz Mary Jordan adında birini tanıyordunuz? Ya da size biri onun hakkında bilgi verdi. Tabii kızın asıl adının bu olması şart değil"</p>

  <p class="p4">"Mary Jordart'ın nasıl bir kız olduğunu görmek ister misin? Şömineye git. Onun rafında bazı fotoğraflar olacak. Soldaki resim."</p>

  <p class="p4">Tommy ayağa kalkarak şömineye yaklaş!.!. Pikeaway'in sözünü ettiği büyükçe bir fotoğraftı. Geniş kenarlı bir şapka giymiş ve bir demet güle doğru eğilmiş genç bir kızın resmiydi.</p>

  <p class="p4">Albay Pikeaway, "Resim şimdi insena gülünç geliyor değilmi?" diye sordu. "Çok güzeldi, ama şanslı değildi. Pek genç öldü. Acı bir olaydı."</p>

  <p class="p4">Tommy, "Onun hakkında fazla birşey bilmiyorum," dedi. Pikeaway başını salladı. "E, tabii.</p>

  <p class="p4">Son zamanlarda kimse bilmiyor."</p>

  <p class="p4">Tommy ihtiyar adcıma baktı. "Köydekilerin bazıları kızın Alman casusu olduğunu sanıyorlarmış. Ama Bay Robinson bana bunun doğru olmadığını söyledi."</p>

  <p class="p4">"Doğru değil tabii. Kız bizdendi. Üstelik iyi bir ajandı da. Ne var ki, biri durumu sezdi." Tommy, "O sırada köşkte Parkinson adında bir aile oturuyormuş." dedi.</p>

  <p class="p4">"Belki,. Belki... Bütün ayrıntıları hatırlamam imkânsız şimdi. Zaten artık kimse hatırlamıyor. Ayrıca ben o olaya karışmamıştım. Son zamanlarda bu konu yeniden canlandı. Çünkü her zaman birtakım dertler çıkıyor ortaya. Her yerde. Bütün dünyada. l!k kez de olmuyor bu. Hayır. Yüzyıl geri git, yine bazı sorunlar olduğunu göreceksin. Dert, dert, hep dert."</p>

  <p class="p4">"Yani şimdi de belirli bir sorun olduğunu mu söylemek istiyorsunuz?"</p>

  <p class="p4">"Evet, tabii. Sana söyledim ya. Her zaman bir sorunla karşılaşıyorsun."</p>

  <p class="p4">"Nasıl bir sorun?"</p>

  <p class="p4">Pikeaway, "Bunu kesinlikle bilmiyoruz," dedi. "Bana, benim gibi bir ihtiyara bile gelip, ondan geçmişteki bazı kişiler hakkında bilgi istiyorlar. Onlar hakkında neler hatırladığını soruyorlar. Tabii fazla bir şey hatırlamıyorum. Ama bir iki kişi hakkında bilgim var. Bazen geriye dönmek gerekir. O sıralarda neler olduğunu öğrenmek şart. Kimlerin ne sırları varmış? Hangi bilgilerini kendilerine saklayarak başkalarına açıklamamışlar? Neleri gizlemişler? Aslında neler olmuş? Onlar nelerin olduğunu iddia etmişler?.. Karınla sen vaktiyle gerçekten mükemmel bir şekilde çalıştınız. Şimdi de bu işe devam etmek istiyor musunuz?"</p>

  <p class="p4">Tommy, "Bilmiyorum," dedi. "Sizce bizim yapabileceğim bir şey var mı? Ben yaşlandım artık."</p>

  <p class="p4">"Bana yaşıtlarından çok daha sağlam ve sağlıklıymışsın geldi. Hatta gençlerin bazılarından daha iyisin. Karına gelince... Hep gizli şeylerin kokusunu alırdı. Öyle değil mi? İyi yetiştirilmiş bir av köpeğinden farksızdı karın."</p>

  <p class="p4">Tommy dayanamayarak güldü. "Sorun nedir? Hiç kuşkusuz ben elimden geleni yapmaya hazırım. Madem siz de başarılı olacağımı düşünüyorsunuz... Yalnız bu konuda hiçbir şey bilmiyorum. Kimse de bana bilgi vermiyor."</p>

  <p class="p4">Pikeaway, "Vereceklerini de sanmıyorum," diyerek başını salladı. "Onların, benim sana bazı açıklamalarda bulunmamı isteyeceklerini de pek sanmıyorum. Herhalde Robinson da sana fazla bir şey söylemedi. O iriyarı adam dilini tutmasını bilir. Ama ben sana olayı şöyle bir özetleyecek, yalnızca ana hatlarını çizeceğim. Dünyanın nasıl bir yer olduğunu biliyorsun. Şiddet, dolandırıcılık, maddecilik... Bazı gençlerin asiliği, şiddetten hoşlanmaları, sadizm. Hitler Gençliği günlerindeki kadar kötü hemen hemen. Daha bir sürü şey var. Bu ülkenin, hatta dünyanın derdini öğrenmeye kalkıştığın zaman bunun hiç de kolay bir iş olmadığını anlıyorsun. Ortak Pazar iyi bir girişim. Bizim böyle bir kuruluşa ihtiyacımız var. Ama bunun gerçek bir Ortak Pazar olması gerek. Birleşik bir Avrupa olmalı. Uygar düşünceleri, inanç ve ilkeleri olan gelişmiş ülkeler birleşmelidir. Şimdi... Önce bir sorun çıktığı zaman bunun kaynağının nerede olduğunu öğrenmek zorundasın. İşte o sarı balina gibi adam bu konuda tecrübeli."</p>

  <p class="p4">"Bay Robinson'u mu?"</p>

  <p class="p4">"Evet, o. Bildiğin gibi, ona soyluluk unvanını vermek istediler, ama Robinson buna yanaşmadı. Onun neyin temsilcisi olduğunu biliyorsun tabii."</p>

  <p class="p4">Tommy düşündü. "Sanırım parayı temsil ettiğini söylemek istiyorsunuz."</p>

  <p class="p4">"Evet. Ama söylemek istediğim maddecilik değil. Robinson parayla ilgili her şeyi biliyor. Para nereden geliyor, nereye gidiyor? Neden gidiyor? Perdenin arkasındakiler kimler? Bankalorin, büyük endüstri işlerinin gerisindekiler? Robinson bazı işlerden kimlerin sorumlu olduğunu da bilmek zorunda. Uyuşturucu macitie sayesinde yapılan servetler... Beyaz zehir satıcıları. Bütün dünyaya yayılan ve satılan uyuşturucu maddeler... Paraya tapanlar. Mali dünya! Zaten her şey dönüp dolaşıp mali işlere dayanıyor. Mali dünya ne yapıyor, nereye gidiyor, nevî destekliyor, neleri gizliyor? Bildiğin gibi, geçmişte kalalı ve güçlü adamlar vardı. Kafa ve güçleri sayesinde para ve gerekli araçları sağlayabildiler. Faaliyetlerinin bir bölümü gizliydi. İşte bizim bunu öğrenmemiz gerekiyor. Sırlarını kimlere vermişler? Onlardan sonraki kuşaktan kimlere geçmiş bunlar? Şimdi işi kim yönetiyor? Kırlangıç Yuvası vaktiyle bir merkezdi. Kötülüğün merkezi. Daha sonra Hollowquay'cle başka bir şey ortaya çıktı. Jonathan Kane'i hatırlıyor musun?"</p>

  <p class="p4">Tommy, "Bu isim aklımda kalmış," dedi. "Ama hakkında bir şey hatırlamıyorum." "Aslında faşistti bu Jonathan Kane denilen adam. Yandaşları da vardı tabii. Bir sürü. Gençler, orta yaşlılar. Planlar hazırlıyordu, birçok kişinin sırlarını biliyordu. Güç kaynakları sağlamıştı Öğrendiği bazı şeyler yüzünden güçlenmişti. Her zaman olduğu gibi bol bol şantaj yapıyordu. Biz, Jonathan Kane'in neler bildiğini öğrenmek İstiyoruz. Neler biliyordu? Neler yaptı? Adamın geride bazı planlar ve yardımcılar bıraktığını sanıyoruz. "Ona kanan ve hâlâ fikirlerini destekleyen birtakım gençler var. Bildiğin gibi, bazı sırlar çok para getirir. Hep böyle olmuştur. Sana kesin bir şey anlatamıyorum. Çünkü bir yerde benim bildiklerim de kesin değil. Açıkçası, durumu kimse tam bilmiyor. Hiçbir şeyi bilmiyor insan zaten. Her şeyi bildiğimizi, gördüğümüzü sanıyoruz.</p>

  <p class="p4">"Başımızdan geçenler yüzünden çok tecrübeli olduğumuzu düşünüyoruz. Savaşlar, karışıklıklar, barış, yeni hükümet şekilleri. Evet, her şeyi bildiğimizi sanıyoruz. Ama doğru mu bu? Mikrop savaşı konusunda tecrübemiz var mı örneğin? Cazlar konusunda? Havayı ya da suyu kirletme konusunda? Kimyagerlerin kendilerine özgü birtakım sırları var. Tıp biliminin de öyle. Üstelik bunlardan bir bölümünün kökleri geçmişte. Yeni bir buluş tam geliştirileceği sırada bir duraklama olmuş. Bunu yapmak için zaman bulamamışlar. Ama bu buluşu yazmışlar. Bir kâğıda geçirmişler ve belirli bazı kimselere teslim etmişler. Onların çocukları olmuş. Sonra da çocuklarının çocukları. Belki de bu sırlar kuşaktan kuşağa geçmiş. Vasiyetnamelerde açıklanmış belki. Belki belgeler bir yere bırakılmış. Ya da belirli bir zamanda verilmek üzere avukatlara teslim edilmiş.</p>

  <p class="p4">"Bu sırların bırakıldığı kişiler ellerindeki belgelerin değerini anlamamışlar. Kimisi ise bunları önemsiz kâğıtlar sayarak yakmış. Ama bizim bu konuda bilgimizi genişletmemiz gerekiyor. Çünkü dünyada her gün yeni bir şey oluyor. Bazı sorunlar çıkıyor. Bunlarla ilgili ipuçlarını elimize geçirmek zorundayız. Bazılarımız bu ipuçlarının geçmişte bulunabileceğini düşünüyor. Geçmişte düşünülen bir şey, bir buluş, daha sonra kafası ve parası olan birinin eline geçebilir.</p>

  <p class="p4">"O da bu buluşu geliştirir. Ve çok şey olur o zaman. Ya iyi şeyler ya da kötü. Son zamanlarda ortaya atılan bazı buluşların açıklanmasının güç olduğunu düşünüyoruz. Bunların gizli bir gelişme döneminden geçmiş olmaları gerekir .Bu buluş birinin eline geçmiş ve o kişi bunu değiştirmiş. Şimdi bu buluş dehşet verici şeylere neden olabilecek durumda... Karakter değiştirmek... Bir insanı âdeta canavarlaştırmak... Tabii amaç hep aynı. Para... Para ve onun satın alabileceği, sağlayacağı şeyler. Paranın sağlayacağı güç. Ee, genç Beresfcrd bütün bunlara ne dersin?"</p>

  <p class="p4">Tommy, "İnsanı korkutacak gibi," dedi.</p>

  <p class="p4">"Evet, orası öyle. Sözlerimi saçma mı buluyorsun? Bütün bunların bir ihtiyarın kuruntuları olduğunu mu sanıyorsun?</p>

  <p class="p4">Tommy, "Hayır, efendim," diye cevap verdi. "Siz bilgili bir insansınız. Olaylardan her zaman haberiniz olur."</p>

  <p class="p4">"Hım... Zaten beni istemelerinin nedeni de bu değil miydi? Buraya geldiler. Sigara dumanından şikâyet ettiler, odada boğulacaklarını söylediler. Ama yine de benden yararlandılar. Söz gelişi o Frankfurt grubu sorunu... O işe engel olmayı başardık. Çünkü perdenin arkasına kimlerin gizlendiğini ortaya çıkardık. Belki bu olayda da perde gerisinde biri var... Ya da birkaç kişi. Belki onların kim olduğunu öğrenebileceğiz. Ama öğrenemesek bile hiç olmazsa sorunu kesinlikle açığa çıkarırız."</p>

  <p class="p4">Tommy, "Anlıyorum..." dedi. "Daha doğrusu anlar gibiyim."</p>

  <p class="p4">"Öyle mi? Bütün bunların saçma olduğunu düşünmüyor musun? İnanılmayacak birtakım hikâyeler olduğunu?"</p>

  <p class="p4">Tommy, "İnanılmayacak şeyler de doğru olabilir," diye mırıldandı. "Uzun hayatım boyunca hiç olmazsa bunu öğrendim. En şaşılacak şeylerin doğru olduğunu öğreniyorsun. Doğruluğuna, inanamadığın şeylerin... Ama size şunu anlatmalıyım: Benim bilimle hiçbir ilgim yoktur. Ben işin güvenlik yanıyla uğraştım hep."</p>

  <p class="p4">Albay Pikeaway, "Ama," dedi. "Sen her zaman sırları öğrenir, gizli şeyleri ortaya çıkarırdın. Sen ve öteki. Karın yani. Söyledim ya, gizli şeylerin kokusunu alıyor âdeta. Esrarlı durumları çözmekten hoşlanıyor. Bazı kadınlar böyledir. Sırları öğreniverirler. Genç ve güzellerse bu işi ünlü Dalilah gibi yaparlar. Yaşlanınca da... Annemin yaşlı bir teyzesi vardı, Beresford. Kadının içyüzünü ortaya çıkarmadığı esrarlı durum yoktu... " İhtiyar adam bir an durdu. "Bu sorunun bir de para yönü var, Robinson bununla meşgul. Paranın nereye gittiğini... Sunun nedenlerini... Paranın nereden geldiğini ve ne gibi işlerde kullanıldığını. Bütün bunları. Dedim ya, paradan anlıyor adam. Bu tıpkı bir doktorun insanın nabzını dinlemesine benziyor. Robinson da maliyecilerin nabızlarını dinlemekte usta. Senin bu görevi üzerine almanı istiyorum, çünkü uygun bir yere yerleşmişsin. Kazara olmuş bu. Onun için senden fazla şüphelenmezler. Size bakarlar ye, 'Sıradan yaşlıca bir çift,' derler...</p>

  <p class="p4">'İşten çekilmiş, kendilerine ölünceye kadar yaşamak için bir köşk almışlar. Şimdi evin köşe bucağını karıştırıyor, gevezelik; ediyorlar...' İşte böyle. Günün birinde bir iki cümle durumu anlamana yardım edecek. Benim senden istediğim, şöyle bir etrafına bakınman. O eski güzel ya da kötü günler hakkında, anlatılan hikâyeleri dinlemen."</p>

  <p class="p4">Tommy, "Köyde hala bir deniz subayıyla ilgili bir olaydan, söz ediyorlar," diye cevap verdi. "Bir denizaltının planlarıyla ilgiliymiş sanırım. Birkaç kişi bu konuyu açtı. Ama kimsenin aslında bir şey bilmediği belli."</p>

  <p class="p4">"İşte bu senin için iyi bir başlangıç noktası olur. Jonathan Kane de o sıralarda o bölgede otururdu .Denizin yakınında bir villası vardı. Propaganda kampanyasını da oradan yönetirdi, Çömezleri onun olağanüstü bir insan olduğunu düşünürlerdi. Jonathan Kane... Ona Habil demek daha doğru olur. Bu act onu daha tanımlar, Habil! Her şeyi mahvetmeye niyetliydi. Jonathan Kane İngiltere'den ayrıldı. Onun İtalya'dan geçerek daha uzaklardaki ülkelere gittiği söylendi. Bilmiyorum bunun ne kadarı doğru, ne kadarı söylenti. Jonathan Kane, Rusya'ya gitti. İzlanda'ya ve Amerika kıtasına da. Yanında kimler vardı, gittiği yerlerde ne yaptı, bunları öğrenemedik. Ama adam bazı şeyler biliyordu. Basit bazı şeyler. Komşuları ondan hoşlanıyorlardı.. Jonathan Kane onlara yemeğe gidiyordu. Komşuları da ona geliyorlardı... Şimdi sana söylemem gereken bir şey var. Etrafına bakın, ipuçları ara. Ama Tanrı aşkına dikkatli ol. Kendini de koru, karını da! Neydi onun adı? Prudence mi?"</p>

  <p class="p4">Tommy güldü. "Onu hiç kimse Prudence diye çağırmaz. Herkes için Tuppence'dır." "Doğru, doğru.., Tuppenee'ı koru. Karına söyle, o da seni korumaya çalışsın. Yediğinize, içtiğinize dikkat edin. Gittiğiniz yerlere de. Size yaklaşanları, dostluk gösterenleri şüpheyle inceleyin. Bu dostluk gösterisinin nedenini anlamaya çalışın... Bilgi toplayın. Bazen önemsiz bir haber çok işe yarar. Ya da garip bir şey. Veya geçmişle ilgili bir hikâye. Geçmişteki olaya karışmış olan kimselerin torunları ya da yakınları bir açıklamada bulunabilir."</p>

  <p class="p4">Tommy söz verdi. "Elimizden geleni yapacağım. İkimiz de öyle. Ama açıkçası, bu işi başarabileceğimizi hiç sanmıyorum. Biz yaşlandık artık. Üstelik konuyla ilgili fazla bir şey bilmiyoruz."</p>

  <p class="p4">"Ama tahminlerde bulunabilirsiniz."</p>

  <p class="p4">"Evet. Özellikle Tuppence. Karım evde bazı şeylerin saklı olduğunu düşünüyor."</p>

  <p class="p4">"Olabilir. Başkaları da aynı şeyi düşündüler. Ama şu ana kadar hiç kimse bir şey bulamadı. Yalnız onların bu araştırma işini pek ciddiye almadıklarını söylemeyim. Evler, aileler... Daima değişir bunlar.... Evler satılır, başka kimseler gelir. Onlar gider... Yeni bir aile eve yerleşir. Mortimer'ler... Bodlington' lar... Parkinson'lar. Aslında Parkinson'ların dikkati çekecek bir yanı yok. Oğullarından biri dışında." "Alexander Parkinson mu?"</p>

  <p class="p4">"Çocuk Kai'a Ok adlı romanın içine bir. haber bırakmış. 'Mary Jordan'ın ölümü normal değildi.' Bunu bulduk biz."</p>

  <p class="p4">"Her insanın kaderi boynuna asılıdır... Böyle bir laf vardır değil mi? Haydi bakalım, ikiniz de çalışmaya başlayın. Ve Cinayetler Kapısı'ndan geçin."</p>

  <p class="p4">&nbsp;</p>
</body>
</html>
