<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <meta content="Atlantis Word Processor 1.6.5.10" name="Generator" />
  <link href="../Styles/style.css" rel="stylesheet" type="text/css" />

  <title>III</title>
</head>

<body>
  <h2 class="h21">III</h2>

  <p class="p4">Tommy, "Ne oluyor?" diye bağırdı.</p>

  <p class="p4">Tuppence seslendi. "Merhaba, Tommy. Her zamankinden daha erken döndün."</p>

  <p class="p4">"O da nedir?"</p>

  <p class="p4">"Sevgili'yi mi kastediyorsun? "</p>

  <p class="p4">"Ne dedin?"</p>

  <p class="p4">Tuppence, "Sevgili," dedim diye cevap verdi. "Bunun adı Sevgili."</p>

  <p class="p4">"Arabaya binmeye mi çalışıyorsun? Senin için bir hayli küçük o."</p>

  <p class="p4">"Tabii küçük. Ne de olsa çocuk oyuncağı." Tommy sordu. "Pedalları çalışıyor mu?" Tuppence, "Pek çalışmıyor," dedi. "Ama arabayı tepeye çıkarıyorsun. Yokuştan inerken tekerlekler kendi kendine dönüyor, tabii sen de aşağıya iniyorsun."</p>

  <p class="p4">"Ve herhalde aşağıya bir yere çarpıyorsun. Sen de böyle mi yapıyordun?"</p>

  <p class="p4">Tuppenoe, "Ne münasebet," dedi. "Ayağınla fren yaptın mı, hiçbir yere çarpmıyorsun. Sana göstermemi ister misin?"</p>

  <p class="p4">Tommy, "İstemem." diye cevap verdi. "Yağmur iyice arttı. Ben sadece bunu neden yaptığını anlamak istiyorum. Herhalde eğlenceli bir şey olmasa gerek."</p>

  <p class="p4">Tuppence içini çekti. "Aslında insanı korkutuyor... Ama anlayacağın, ben durumu öğrenmek... "</p>

  <p class="p4">"Bunu aşağıdaki ağaçtan mı öğreneceksin? Sahi ne ağacı o? Maymun ağacı mı?"</p>

  <p class="p4">Tuppence başını salladı. "Evet. Aferin sana. Nasıl da bildin?"</p>

  <p class="p4">Tommy, "Bilmez olur muyum?" dedi. "Ağacın Latince adım da bilirim." Tuppence, "Ben de," dedi.</p>

  <p class="p4">Birbirlerine baktılar.</p>

  <p class="p4">Tommy, "Ama Latincesi hemen aklıma gelmedi," dedi, "Artı... artı... diye bir şeydi sanırım."</p>

  <p class="p4">Tuppence, "Evet," diye cevap verdi. "Öyle bir şeydi. Bu da bize yeter sanırım."</p>

  <p class="p4">"Tuppence, ne yapmak istediğini bana anlatırsan... "</p>

  <p class="p4">"Açıkçası bu evde başka gizli şeylerin de bulunabileceğini düşünüyordum. Onun için gidip ,o sere benzeyen acayip yere baktım. İçerisi eski oyuncaklarla doluydu. Bu araba da oradaydı. Bir de Mathilde. Mathilde, karnında koskocaman bir delik bulunan bir at." "Karnında koskocaman bir delik bulunan?"</p>

  <p class="p4">"Evet, evet, herhalde birileri oraya bir şeyler saklarlardı. Örneğin, çocuklar... sırf oyun olsun diye. Atın karnından kirli kâğıtlar, yapraklar, acayip toz bezleri, fanila parçaları, eşyaları temizlemek için kullanılan o yağdan çıktı."</p>

  <p class="p4">Tommy, "Gel," dedi. "Eve girelim artık."</p>

  <p class="p4">Tuppence salondaki şöminede yanan kütüklere doğru ayaklarını uzatarak, "E, Tommy," dedi. "Şimdi de sen anlat bakalım. Ritz Oteli Galerisindeki sergiye gittin mi?"</p>

  <p class="p4">"Hayır. Açıkçası vakit bulamadım."</p>

  <p class="p4">"Ne demek, vakit bulamadım? Kente sergi için inmedir mi?"</p>

  <p class="p4">"İnsan daima tasarladığı şeyleri yapamıyor ki."</p>

  <p class="p4">Tuppence, "Ama herhalde kentte bir yere gidip bir şeyler yaptın," dedi. "Biliyor musun? Senin suçlu gibi bir halin var. Yoksa bana bir rakibe mi çıktı?"</p>

  <p class="p4">Tommy, "Hayır, hayır," diyerek güldü. "Yaptıklarımın seni memnun etmesi gerekir aslında."</p>

  <p class="p4">"Ah, bana bir hediye mi aldın yoksa?"</p>

  <p class="p4">Tommy, "Hayır," dedi. "Ne yazık ki, almadım. Zaten şano ne alacağımı hiçbir zaman bilemiyorum."</p>

  <p class="p4">Tuppence ümitle, "Bazen istediklerimi gayet güzel tahmin ediyorsun," diye cevap verdi. "Londra'da ne yaptın sahi, Tommy? Benim memnun olmam gereken?" Tommy, "Çünkü ben de araştırma yaptım," dedi.</p>

  <p class="p4">"Son zamanlarda herkes 'araştırma' yapıyor. Gençler... yeğenlerin, kuzenlerin, ahbapların çocukları. Hepsi de araştırma yapıyor. Ama doğrusu neyi araştırdıklarını bilmiyorum. Neyse... Sen şimdi ne işler karıştırdığını anlat."</p>

  <p class="p4">"Birinden Mary Jordan hakkında bilgi toplamasını istedim. Tabii uzun yıllar önce yaşamış olduğu için bu iş biraz zor. Ama sonuç alacağımızdan eminim... "</p>

  <p class="p4">"Ben de öyle. Ben günün birinde bu evde geçenlerin hepsini öğreneceğimize inanıyorum. Bana bu evde önemli bir şey gizlenmiş gibi geliyor ayrıca. çok önemli bir şey. Belki bu köşkte oturmuş olan birine aitti. Ya da dışarıdan gelmiş olan birine... Neyse.....Yarın sabah bu esrarla ilgili yeni bir plan yapacağım."</p>

  <p class="p4">Tommy, "Ne?" dedi.</p>

  <p class="p4">Tuppence, "Kahvaltıdan önce altı zor şeye inanmaya çalışın, derler ya, ben de öyle yapacağım... A, on bire çeyrek var. Artık yatmalı. Yorgunum. Uykum var. O eski tozlu oyuncaklarla oynamaya kalkıştığım için üstüm başım iyice kirlendi. Daha başka oyuncaklar da olmalı. Ha, sahi oraya neden Kay-Kay adını takmışlar acaba?"</p>

  <p class="p4">"Ne bileyim? Esrarlı bir isim bu."</p>

  <p class="p4">Tuppence, "Bana Japonca'ymış gibi geldi," dedi.</p>

  <p class="p4">"Yok canım. Bana hiç de öyle gelmiyor. Daha çok yemek adına benziyor bu. Pirinçli bir yemeğin ismine."</p>

  <p class="p4">Tuppence, "İyice yıkanıp şu örümcek ağlarından kurtulacağım." dedi. "Ondan sonra da uyuyacağım."</p>

  <p class="p4">Tommy, "Sabah kahvaltısından önce altı güç şeyi düşünmeyi unutma," diye hatırlattı. Tuppence, "Bunu senden daha iyi başaracağımdan eminim," dedi.</p>

  <p class="p4">"Bazen beklenmedik şeyler yaparsın."</p>

  <p class="p4">Tuppence gülümsedi. "Ama çoğu zaman sen haki" çıkarsın. Zaten buna çok kızıyorum... " Tommy, "Haydi haydi." dedi. "Git de şu örümcek ağlarını temizle. Ha, sahi... Isaac bahçıvanlıktan anlıyor mu?"</p>

  <p class="p4">Tuppence, "Anladığını sanıyor," dedi. "Onu deneyebiliriz." "Ama ne yazık ki, biz bahçıvanlıktan hiç anlamıyoruz. İşte sana bir sorun daha."</p>

  <p class="p4">IV</p>

  <p class="p4">Tuppence kalın altlı ayakkabılarıyla yün kazağını giyerek bahçeye çıktı. Sevgili, eski yeri sere değil, boş bir ahıra konmuştu. Tuppence arabayı alarak tepeye çıkardı, yanında getirdiği toz beziyle her tarafını sildi. Çünkü arabanın kıyısında köşesinde hâlâ örümcek ağları vardı. Sonunda Sevgili'ye atlayarak, ayaklarını pedal yerine koydu. "Haydi bakalım, Sevgilim," dedi. "Tepeden inelim. Ama fazla hızlı gitmeye kalkışayım deme..." Ayaklarını pedal yerinden çekerek tabanlarıyla fren yapmaya hazırlandı.</p>

  <p class="p4">Sevgili fazla hızlı gitmiyordu, yol fazla eğimli değildi çünkü. Ama az sonra birdenbire yokuş dikleşti, araba da hızlanıverdi. Tuppence sert bir hareketle ayaklarıyla fren yapmaya kalkıştı. Ve sonunda Sevgili'yle kendisini alttaki maymun ağacının dikenli dalları arasında buldu.</p>

  <p class="p4">Tuppence dalların arasından sıyrılarak, "Can yakıcı bir deney," diye mırıldandı. Dikkatle üstüne başına saplanmış olan dikenleri temizledi. Sonra da yoldan ağır ağır tekrar Kay-Kay'a çıktı.</p>

  <p class="p4">Küçük serin içi yine eskisi gibi karmakarışıktı. Mathilde hâlâ kederli kederli bir köşede duruyordu. Bu kez başka şeyler Tuppence'ın dikkatini çekti. Porselenden yapılmış iki küçük iskemle. Bunlardan biri koyu maviydi, biri de açık gök rengi. Üzerlerinde beyaz kuğular şeklinde süsler vardı.</p>

  <p class="p4">Tuppence, a tabii, diye düşündü.. Gençliğimde bu iskemlelerden çok gördüm. Bunları verandalara koyarlardı. Galiba teyzemin de böyle porselen sandalyeleri vardı. Tabii ya... Biri koyu, biri açık mavi olduğu için onlara Oxford'ia Cambridge adlarını takmıştık. Renkleri yüzünden. Ama teyzeminkilerin üstünde kazlar vardı... Hayır hayır... bunlar da olduğu gibi kuğular.</p>

  <p class="p4">İskemlelerin üstünde de böyle S biçiminde delikler olduğunu hatırlıyorum. Isaac'a söyleyeyim de bu iskemleleri buradan çıkarıp iyice yıkasın. Onları verandaya koyacağım. Ya da1 ustanın dediği gibi, taraçaya... Dönerek hızla kapıya doğru koştu. Ayağı Mathilde'in uzun bacaklarından birine takıldı. Yuvarlanırken ayağıyla koyu mavi porselen iskemleye çarptı. Devrilen iskemle iki parça oldu.</p>

  <p class="p4">Tuppence içini çekti. Vah vah vah. Oxford'u öldürdüm. Artık Cambridge'le idare ederiz. Oxford'un parçalarını yapıştırmanın mümkün olacağını sanmıyorum. Yine içini çekti. Acaba Tommy ne yapıyor şimdi?</p>

  <p class="p4">Tommy eski bir arkadaşıyla oturmuş, geçmişteki günlerden söz ediyordu.</p>

  <p class="p4">Albay Atkinson, "Artık dünya değişti," diyordu. "Duyduğuma göre, karın Prudence'la... sahi onun takma bir adı vardı. Neydi ,o? Hah, Tuppence... Evet, duyduğuma göre, Tuppence'la Hoiiowquay'de bir eve yerleşmişsiniz. Orayı neden seçtiğini merak ediyorum. Bunun belirli bir nedeni var mı?"</p>

  <p class="p4">Tommy, "Ev oldukça ucuzdu," diye cevap verdi.</p>

  <p class="p4">"Ah, şansınız varmış. Öyle değil mi? Köşkün adı nedir? Bana adresini vermelisin."</p>

  <p class="p4">"Belki eve 'Sedirli Köşk' adını vereceğiz. Bahçede pek güzel bir sedir ağacı var da. Asıl ismi 'Defneli Köşk.' Tabii bu da Viktorya devrinden kalma bir kâbus."</p>

  <p class="p4">"Defneli Köşk... Defneli Köşk, Hollowquay... Aman Tanrım. Yine ne işler peşindesin? Ha, yine ne işler peşindesin?"</p>

  <p class="p4">Tommy pos bıyıklı yaşlı adama baktı.</p>

  <p class="p4">Albay Atkinson, "Demek bir ipucu yakaladın?" diye devam etti. "Yine Gizli Servise mi girdin?"</p>

  <p class="p4">Tommy, "Artık ben öyle işlere karışmayacak kadar yaşlandım." dedi. "Kendi kendimi emekliye ayırdım."</p>

  <p class="p4">"Acaba? Belki de yine Servis'tesin de mahsus böyle söylüyorsun. Sana bu şekilde konuşmanı tembih etmişlerdir. Bildiği gibi. o meselenin iç yüzü tümüyle ortaya çıkarılmamıştı."</p>

  <p class="p4">Tommy sordu. "Hangi meselenin?"</p>

  <p class="p4">"Haydi, haydi... Bu olayı hiç .olmazsa duymuş ya da okumuşsundur. Cardington rezaleti. Bu diğer olaydan sonra olduydu. Şu bilmem ne mektupları ve Emlyn Johnson denizaltı meselesinden sonra."</p>

  <p class="p4">Tommy, "Ha." dedi. "Bir şeyler hatırlar gibiyim."</p>

  <p class="p4">"Tabii aslında bu tam anlamıyla denizaltı meselesi de değildi. Ama olaya dikkati çeken denizaltı oldu. Sonra o mektuplar da vardı. Siyasi bakımdan ipliğin pazara çıkmasına neden oldu onlar. Evet. mektuplar. Eğer mektupları ele geçirebilseler-di, durum çok değişecekti. O sırada çok güvenilen birkaç kişinin iç yüzü ortaya çıkacaktı." Göz kırptı. "Belki de seni durumu bir incelemen için oraya yolladılar, oğlum." Tommy, "Hangi durumu?" diye sordu.</p>

  <p class="p4">"Örneğin senin o evi alalım. Defneli Köşkü... Defneli Köşk hakkında türlü gülünç hikâyeler çıktıydı... Tabii aslında Gizli Servis evi iyice aramıştı. Diğerleri de. Evde çok değerli delillerin gizli olduğuna inanıyorlardı. Bazı kişilerse onların dışarı yollanmış olduğundan emindiler. Ama köşk de gerçekten birtakım belgelerin saklanabileceği gibi bir yerdi. Mahzenler, taş döşeli yerler... Haydi Tommy, oğlum, şunu itiraf et. Bana sen yine av peşindeymişsin gibi geliyor."</p>

  <p class="p4">"Emin ol, son zamanlarda böyle şeylerle ilgilenmiyorum." "Ne kurnazsındır sen. Senin, o genç ajanların bazılarından daha iyi olduğundan eminim. Evet. Bir de şimdi karşımda masum masum oturuyorsun... Tabii aslında benim sana bu konuda sorular sormamam gerekir. Senden devlet sırların" açıklamanı istemem yersiz. Her neyse, karını korumaya çalış. Bilirsin o mutlaka her işe burnunu sokar. Bu yüzden kaç defa ölüm tehlikesiyle yüz yüze geldi."</p>

  <p class="p4">Tommy, "Şimdi Tuppenoe'ı sadece köşkün eskiliği ilgilendiriyor," diye cevap verdi. "Köşkte daha önce kimler oturmuş? Onların resimleri... Bir de bahçeyle uğraşıyor."</p>

  <p class="p4">"Bu sözlerine ne zaman inanırım biliyor musun? Aradan bir yıl geçer ve hiçbir şey olmazsa. Seni iyi bilirim, Tuppence'ı da. Olağanüstü bir çiftsiniz. Sizin bir şeyler bulacağınıza da inanıyorum. Emin ol, o kâğıtlar ortaya çıkarsa siyasetle ilgilenen bazı kimseler bundan hiç memnun kalmayacaklar. Üstelik şu ara bu adamların toplumumuzun temel taşlarından oldukları sanılıyor. Tabii onların tehlikeli .olduklarını sezenler de var. Bunu unutma. Tehlikeli insanlar onlar. Onun için dikkatli davran. Karına da ihtiyatlı davranmasına tembih et."</p>

  <p class="p4">Tommy, "Beni bayağı heyecanlandırıyorsun!" diye bağırdı.</p>

  <p class="p4">"Heyecanlanmaya devam et ama Tuppence'ı da koru. Çok severim onu. Ne iyi kızdır." Tommy, "Artık o 'kız' denilecek yaşta değil," dedi.</p>

  <p class="p4">"Tuppence gibisi pek zor bulunur. Ama açıkçası, karının yakalanmaya çalıştığı adama da acıyorum bir bakıma. Herhalde Tuppence bugün yine av peşinde."</p>

  <p class="p4">"Hiç sanmıyorum. Tuppence yaşlı bir hanıma çaya gitti."</p>

  <p class="p4">"İyi ya. Yaşlı kadınlar bazen insana çok işe yarayacak bilgiler verirler. Yaşlı kadınlar ve beş yaşındaki çocuklar. En umulmayacak kimseler hiçbirimizin şüphelenmediği gerçekleri açıklayıverirler. Sana bir anlatsam."</p>

  <p class="p4">"Çok tecrübeli olduğunu biliyorum."</p>

  <p class="p4">"Neyse... Sırları açıklamamak gerekir." Albay Atkinson başını salladı.</p>

  <p class="p4">O akşam sofradan kalkarak kahve içmek için salona geçerken Tuppence, "Eski arkadaşların rastladı?"</p>

  <p class="p4">"Her zamanki gibi. Senin yaşlı hanım nasıldı?" Tuppence, "Ona gidemedim." diye cevap verdi. "Piyanoyu akord etmek için usta geldi. Sonra yağmur yağdı. Oysa ona gitmeyi çok istiyordum. Bana ilgi çekici bazı şeyler anlatabilirdi."</p>

  <p class="p4">"Belki... Albay bana bazı açıklamalarda bulundu. Açıkçası çok şaştım. Burası hakkında ne düşünüyorsun. Tuppenoe?"</p>

  <p class="p4">"Ev hakkında mı?"</p>

  <p class="p4">"Hayır, hayır Hollowquay hakkında."</p>

  <p class="p4">"Güzel bir yer burası. Sakin. Öyle kötü şeyler olacak bir yer değil... " Tuppenoe bir an durdu, sonra ekledi. "Ama az kalsın bugün bir şey oluyordu."</p>

  <p class="p4">"Ne demek istiyorsun? Yine bir işler mi karıştırdın, Tuppence?"</p>

  <p class="p4">"Hayır, hayır. Nereden çıkarıyorsun bunları?"</p>

  <p class="p4">"O halde ne demek istedin?"</p>

  <p class="p4">"Şu serin tepesindeki camı söylüyorum. Sarsılıp titriyordu. Bugün az kalsın başıma geçiyordu. Herhalde yüzüm gözüm paramparça olacaktı."</p>

  <p class="p4">Tommy dikkatle karısına baktı. "Neyse bir şey olmamış."</p>

  <p class="p4">"Olmadı ya. Şansım varmış. Ama tabii bir hayli korktum."</p>

  <p class="p4">"Isaac'a söyleyelim de diğer camlara da bir baksın. Camların altında ölüp gitmeni istemem, Tuppence."</p>

  <p class="p4">"Eski ev alırsan böyle olur işte."</p>

  <p class="p4">"Tuppence, bu evde bir uğursuzluk mu var dersin?"</p>

  <p class="p4">"Aa, ne biçim söz o?"</p>

  <p class="p4">"Anlayacağın bu gün ev hakkında çok acayip şeyler duydum."</p>

  <p class="p4">"Bizim köşk hakkında mı? Sahi mi, Tommy? Yüzünde garip bir ifade var. Ne oldu?" "Bugün albayla konuşurken bana hem seni, hem de kendimi korumamı söyledi."</p>

  <p class="p4">"O hep söyler bunu. Ama burada ihtiyatlı davranmam için ne sebep var, onu anlayamadım." "Ayrıca albay bizim emekli olduğumuza inanmadığını, yine Gizli Servis'te çalıştığımızı da ima etti. Bizi buraya bazı şeyleri ortaya çıkarmamız için gönderdiklerini sanıyordu. Vaktiyle evin için© saklanmış olan şeyleri bulmamız için."</p>

  <p class="p4">Tuppence bağırdı. "Tommy, neden söz ediyorsun Tanrı aşkına? Evde define mi varmış? Yoksa Rus Çariçesinin elmaslarının mahzende gömülü olduğunu mu sanıyorlarmış?" "Hayır, hayır. Define filan değil. Biri için tehlikeli olabilecek hır şey." Tuppence ağır ağır, "İşte bu çok acayip," dedi.</p>

  <p class="p4">"Neden? Sen bir şey mi buldun yoksa?"</p>

  <p class="p4">"Yok canım. Bir şey bulmuş değilim. Ama anladığıma göre, burada yıllar önce bir rezalet olmuş. Kimsenin olayı doğru dürüst hatırladığı yok. Kiminin büyükannesi bu olaydan söz etmiş, kimi durumu hizmetçilerin dedikodularından öğrenmiş. Ve Mary Jordan'ın da o olayla bir ilgisi varmış. Örtbas edilmiş bu."</p>

  <p class="p4">"Tuppenoe, bu en aşağı altmış yetmiş yıllık bir olay olmalı."</p>

  <p class="p4">"Albay sana ne söyledi, Tommy?"</p>

  <p class="p4">Tommy, "Evde bazı mektuplar ya da kâğıtların saklı olduğu sanılıyormuş," dedi. "Siyasi karışıklıklara neden olan ya da olabilecek birtakım belgeler. Bunlar önemli bir mevkide olan ve kendisinden kimsenin şüphelenmediği biriyle ilgiliymiş. Ortaya çıktığı takdirde de adam mahvolacakmış tabii. Yıllar önce böyle karışık sorunlar çıkmış işte."</p>

  <p class="p4">"Mary Jordan'ın zamanında mı? Ama pek de inanılacak gibi değil bu? Tommy, yoksa Londra'dan dönerken yolda uyudun mu? Bütün bunlar bir rüyadan farksız."</p>

  <p class="p4">Tommy, "Evet, rüya görmüş olabilirim," dedi. "İnsan bu olaylara inanamıyor gerçekten." "Ama madem bu evde oturuyoruz, burayı arayabiliriz." Tuppence etrafına bakındı. "Ben buraya bir şey saklanmış olduğunu sanmıyorum. Ya sen, Tommy?"</p>

  <p class="p4">"Ben de öyle. Bizden önce burada başka aileler oturmuş. Bu ev öyle önemli belgeler gizlenecek bir yere benzemiyor."</p>

  <p class="p4">"Acaba kâğıtları tavanarasına mı gizlediler? Yoksa mahzene mi? Belki de çardağı kazıp toprağa gömdüler. Ama kâğıtları aramak eğlenceli olurdu. Seninle yapacak bir işimiz yok, Lale soğanı dikmekten de belimize ağrılar girdi. Onun için etrafı biraz araştırabiliriz. Önce iyice düşünürüz. 'Eğer bir şey saklamak isteseydim, nasıl bir yer seçerdim?' diye sorarız. Bunun herkesin kolay kolay bulamayacağı bir yer olması gerekir."</p>

  <p class="p4">Tommy başını salladı. "Bu evde hiçbir şey uzun süre saklı kalamazdı. Evde başka başka aileler oturmuş. Ustalar gelip tamir yapmışlar. Bahçıvanlar bahçeyi altüst etmişler. Evin içi insan doluymuş. O arada emlak komisyoncularını da unutma."</p>

  <p class="p4">"Ama böyle şeyler belli olmaz ki. Belki de mektuplar bir çaydanlığın içinde duruyor." Tuppence yerinden kalkarak şömineye doğru gitti. Bir iskemleye çıkarak raftaki Çin çaydanlığını aldı, Kapağını açarak içine dikkatle baktı. "Boş... "</p>

  <p class="p4">Tommy, "Canım, onun içine de mektup saklanır mı?" dedi. "Tommy, acaba bugün biri beni öldürmeye mi çalıştı?" Tuppençe'ın sesinde korku ve endişeden çok umut vardı. "Yani serdeki tepe camını kafama mahsus mu indirdiler?"</p>

  <p class="p4">Tommy, "Hiç sanmıyorum," diye cevap verdi. "Herhalde cam ihtiyar Isaac'ın kafasına geçecekti."</p>

  <p class="p4">Tuppence yüzünü buruşturdu. "Beni hayal kırıklığına uğratıyorsun. Ölümden kurtulmuş olduğumu düşünmek hoşuma gidecekti."</p>

  <p class="p4">"Hemeyse... Dikkatli davranmalısın artık. Ben de seni korumaya çalışacağım." Tuppence, "Sen de üzerime çok düşüyorsun," dedi. Tommy güldü. "İyiliğimden... Üzerine düşen bir kocan olduğu için sevinmelisin."</p>

  <p class="p4">Tuppence, "Londra'da ya da yolda seni vurmaya kalkan o'ma d ı ya?" diye sordu. Tommy, "Hayır," diye cevap verdi. "Ama bir daha sefer© arabaya binmeden önce frenlere bir bakalım." Ekledi. "Tabii bütün bu sözler çok gülünç."</p>

  <p class="p4">Tuppence başını salladı. "Tabii. Çok saçma. Ama yine de?"</p>

  <p class="p4">"Evet, yine de?"</p>

  <p class="p4">"Böyle şeyler düşünmek insanın hoşuna gidiyor."</p>

  <p class="p4">Tommy, "Alexander Parkinson'u bir sırrı çözdüğü için öldürdükleri gibi şeyler mi?" diye sordu.</p>

  <p class="p4">"Çocuk, Mary Jordan'ı kimin öldürdüğünü öğrenmişti. 'Bu içimizden birinin işi!'" Tuppence'ın gözleri parlamaya başlamıştı. "İçimizden biri. Seninle o yıllarda bu evde kimlerin oturduğunu öğrenmeliyiz. Bu cinayetin esrarını çözmek zorundayız. Bunun için de geçmişe dönmek şart. Cinayetin işlendiği günlere dönecek ve bunun nedenlerini araştıracağız. Şimdiye kadar böyle bir şey hiç yapmamıştık."</p>

  <p class="p4">Tommy ertesi akşam ve döndüğü zaman, "Tuppence," diye bağırdı. "Neredeydin sen?" Kadın, "Şey..." dedi. "En son mahzene indim." Tommy başını salladı. "Hemen anlaşılıyor. Saçlarına örümcek ağlarının sarılmış olduğunun farkında mısın?"</p>

  <p class="p4">"E, tabii. Mahzen örümcek ağı dolu." Tuppence içini çekti. "Ama orada bir şey bulamadım. Sadece birkaç şişe defne ispirtosu vardı."</p>

  <p class="p4">Tommy tekrarladı. "Defne ispirtosu? İşte bu çok ilgi çekici." Tuppence, "Öyle mi?" dedi. "İçiliyor mu o?" Tommy, "Hayır, içilmiyor," diye cevap verdi. "Yanılmıyorsam, eskiler bunu saçlarına sürerlermiş. Ama kadınlar değil, erkekler." Tuppence, "A, tabii ya," diye bağırdı. "Amcamı hatırladım... Evet, amcam saçlarına defne ispirtosu sürerdi. Arkadaşı ona Amerika'dan şişe şişe bu ilaçtan getirirdi." Tommy, "Sahi mi?" dedi. "Çok ilginç."</p>

  <p class="p4">"Ben bunda ilginç bir taraf göremiyorum... Ayrıca bunun bize bir yararı da yok. Yani defne ispirtosunun içine bir şey saklayamazsın."</p>

  <p class="p4">"Şimdi anlaşıldı! Demek sen bu işle meşguldün?" Tuppence, "Bir yerden başlamak gerekir," dedi.</p>

  <p class="p4">"Arkadaşının söyledikleri doğruysa, o zaman bu evde bir yerde birtakım kâğıtlar saklı demektir. Ama doğrusu ben buna pek inanmıyorum. Yani bir insan öldüğü ya da köşkünü sattığı zaman ev iyice boşaltılır. Öyle değil mi?"</p>

  <p class="p4">"Öyleyse biri neden bizi evden kaçırmak için seni ya da beni yaralamaya kalkışsın? Bunu yapması için evde bulmamızı istemediği bir şey olması gerekmez mi?"</p>

  <p class="p4">Tuppence, "Ben ne bileyim?" dedi. "Bu senin fikrin. Doğru olmayabilir de. Neyse... Ben yukarı çıkıp saçlarımdaki şu ağlan temizleyeyim."</p>

  <p class="p4">Tommy, "Evet, daha iyi olur," diye cevap verdi. "Saçlarını temizledikten sonra sana bakmak daha hoşuma gidecek."</p>

  <p class="p4">Tuppence, "Olmadı," dedi. "Sen bana bakmaktan her zaman zevk almalısın. Yaşım ne olursa olsun, karım hâlâ çok güzel, diye düşünmelisin."</p>

  <p class="p4">Tommy güldü. "Tuppence, sevgilim. Bana olağanüstü güzel görünüyorsun. Sol kulağından sarkan örümcek ağı da sana bambaşka bir hava veriyor. Tıpkı İmparatoriçe Öjeninin buklesi gibi bu... Resimlerde İmparatoriçenin o buklesi daima kulağının üzerine düşer. Üstelik senin buklede bir örümcek de var."</p>

  <p class="p4">Tuppence bağırdı. "İşte bu hiç hoşuma gitmedi." Eliyle ağı temizlemeye çalışarak yukarı koştu.</p>

  <p class="p4">Tekrar aşağıya indiği zaman bir bardak içki kendisini bekliyordu. Kadın buna şüpheyle baktı. "Bana defne ispirtosu içermeye kalkışmıyorsun ya?" "Hayır... Hoşa gidecek bir şey olduğunu sanmıyorum. Defne ispirtosunu içmeyi kendim de istemezdim."</p>

  <p class="p4">Tuppence, "Eh," dedi. "Artık konuşmama devam edebilirim."</p>

  <p class="p4">Tommy, "Bunu ben de istiyorum," diyerek güldü. "Nasıl olsa konuşacaksın o da başka. Ama hiç olmazsa konuşman için ısrar ettiğimi düşünmek daha hoşuma gidecek."</p>

  <p class="p4">"Bugün kendi kendime, 'Evde bir yere bir şey saklamak istiyorum,' dedim. 'Başkaları tarafından bulunmasını da istemiyorum. Bu durumda nasıl bir yer seçerdim?'" Tommy alkışladı. "Son derece de mantıklı ve makul."</p>

  <p class="p4">"Ondan sonra evdeki uygun yerleri düşündüm. Örneğin, Mathilde'in karnı... " Tommy, "Efendim, efendim?" dedi.</p>

  <p class="p4">"Mathilde'in karnı... Şu tahta atı söylüyorum canım. Ondan sana söz ettim ya. Bir Amerikan oyuncağı... "</p>

  <p class="p4">Tommy, "Birçok şeyin oradan geldiği anlaşılıyor," diye belirtti. "Defne ispirtosunun da oradan geldiğini söyledin."</p>

  <p class="p4">"Bırak şimdi onu... Tahta atın karnında bir oyuk var. Oradan bir sürü kâğıt çıkardım. Ama ilgi çekici bir şey yoktu aralarında. Herneyse... bir şeyler saklamak isteyen bir insan böyle bir yer seçer, öyle değil mi?"</p>

  <p class="p4">"Herhalde."</p>

  <p class="p4">"Tabii Sevgili de var. Onu da tekrar gözden geçirdim. Biliyorsun, arabada eski bir muşamba minder duruyor. Ama onun içinden de bir şey çıkmadı. Sonra aklıma kitaplar geldi... Çok kimse kitapların arasına kâğıt ya da mektup saklar. Onun için üst kata çıkarak, yere oturdum. En alt raftaki kitapları inceleme^ ye başladım .Bunların çoğu vaazlardı. İlgi çekici şeyler değillerdi. Onun üzerine bütün gözü boşalttım. Ve o zaman bir şeyin farkına vardım. Biri rafın dibine bir oyuk açmış ve buraya birtakım şeyler tıkmıştı. Yırtık pırtık kitaplar. Çekip çıkardım. Ne de olsa böyle şeyler hiç belli olmaz. Öyle değil mi? Tommy, ne buldum dersin?"</p>

  <p class="p4">"Ne bileyim? El yazması bir kitap mı? Ya da böyle değerli bir şey?"</p>

  <p class="p4">"Hayır... Bulduğum bir Doğum Günü Defteri'ydi'"</p>

  <p class="p4">"Doğum Günü Defteri mi? O da nesi?"</p>

  <p class="p4">"Vaktiyle çok satarlardı o defterlerden... Bulduğum da pek eskiydi. Parkinson'ların zamanından kalmıştı sanırım. Hatta belki de onlardan önceki aileden... Bir hayli yırtıktı. Ama defterin içinde bir ipucu bulabileceğimi düşündüm. Şimdi ,onu ağır ağır, dikkatle inceliyorum. Defterin içinde bazı dikkati çekecek isimler olabilir."</p>

  <p class="p4">Tommy'nin buna pek ihmal vermediği belliydi. "Belki.:."</p>

  <p class="p4">"Kitap alanındaki tek keşfim bu. Tabii daha sonra gidip dolapları aradım. Ve ne buldum biliyor musun?"</p>

  <p class="p4">"Ne?"</p>

  <p class="p4">"Porselen yemek listeleri."</p>

  <p class="p4">"Porselen yemek listeleri mi?"</p>

  <p class="p4">"Evet. Şu bir türlü açamadığımız küçük dolapta... Kilerin bitişiğindekini söylüyorum. Hani anahtarı kaybolmuştu. Anahtar" eski bir kutuda buldum. Hem de Kay-Kay'da. Anahtarı yağladım ve böylece dolabı açmayı başardım. İçinde kırık bir kap vardı. O porselen listeler ziyafetlerde kullanılırmış. Yemekler pek nefismiş anlaşılan. Yemekten sonra sana o listeleri okuyacağım. Doğrusu şaştım kaldım. Biliyor musun, önce iki çorba içerlermiş, terbiyeli ve terbiyesiz. Ondan sonra iki türlü balık ve iki baş yemek, sanırım.</p>

  <p class="p4">Sonra salata. Kuzu budu.. Ondan sonra ne geldiğini pek hatırlamıyorum. Galiba dondurma. Ve hepsinin üstüne de Istakoz salatası. İnanılacak gibi değil!" Tommy, "Sus Tuppence," diye inledi. "Daha fazlasına dayanamayacağım."</p>

  <p class="p4">"O listeler ilgimi çekti. Çünkü çok eski sanırım."</p>

  <p class="p4">"Bütün bu bulduklarından ne öğreneceğini sanıyorsun?"</p>

  <p class="p4">"En çok Doğum Günü Defterinden umutluyum." Bir yerinde bir isim geçiyordu:</p>

  <p class="p4">"Winifred Morrison."</p>

  <p class="p4">"Ee?"</p>

  <p class="p4">"Anladığıma göre Winifred Morrison. Bayan Griffin'in kızlık adı. Geçen gün çaya gittiğim yaşlı kadın... Hani sana söz etmiştim. Köyün en eskilerinden. Burada geçen olayların çoğunu biliyor. Hatta daha önce olanları da. Belki Bayan Griffin Doğum Günü Defterindeki diğer isimlerden bazıların" hatırlar. Böylece elimize bir ipucu geçer."</p>

  <p class="p4">Tommy yine şüpheyle, "Belki," dedi. "Ama ben yine de düşünüyorum da... " Tuppence, "Ne düşünüyorsun?" diye sordu.</p>

  <p class="p4">Tommy içini çekti. "Doğrusu ne düşüneceğimi ben de pek bilmiyorum. Bu işten vazgeçersek daha mı iyi olur? Mary Jordan'ı kimin öldürdüğünü öğrenmemiz şart mı?" "Öğrenmek istemiyor musun?"</p>

  <p class="p4">Tommy, "İstemiyorum," dedi. "Ya da tamam, tamam teslim. Beni iyice meraklandırdığını itiraf edeceğim."</p>

  <p class="p4">"Sen bugün bir şeyler öğrenemedin mi?"</p>

  <p class="p4">"Bugün vakit bulamadım. Eski gazeteleri okuyabildim ancak... Ama bir iki bilgi kaynağım daha var. Sana sözünü ettiğim o kadına birkaç alanda araştırma yapmasını söyledim." Tuppence gülümsedi. "Ümidimizi kaybetmeyelim. Bunların hepsi de saçma ama insan eğleniyor."</p>

  <p class="p4">Tommy, "Umduğum kadar eğleneceğini sanmıyorum, Tuppence," diye uyardı karısını. Kadın .omzunu silkti. "Zararı yok. Biz elimizden geleni yapalım da."</p>

  <p class="p4">Tommy, "Elinden geleni yalnız başına yapmaya kalkışma da," dedi. "Buradan ayrıldığım zaman beni endişelendiren de bu."</p>

  <p class="p4">&nbsp;</p>
</body>
</html>
