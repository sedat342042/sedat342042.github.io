<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <meta content="Atlantis Word Processor 1.6.5.10" name="Generator" />
  <link href="../Styles/style.css" rel="stylesheet" type="text/css" />

  <title>XI</title>
</head>

<body>
  <h2 class="h21">XI</h2>

  <p class="p4">Tommy polis müfettişiyle konuşuyordu. Müfettiş Norris usulca başını sallamaktaydı. "Araştırmalarımızdan bir sonuç alacağımızı umuyoruz, Bay Beresford. Demek karınıza Dr. Crossfield bakıyor?"</p>

  <p class="p4">Tommy, "Evet," dedi "Neyse ki, karımın durumu kötü değilmiş. Anladığıma göre kurşun cildini sıyırarak geçmiş. Tabii yara bir hayli kanadı. Ama Tuppence'm çabucak kendisini toplayacağından eminim. Dr. Crossfield tehlikeli bir durum olmadığını söyledi."</p>

  <p class="p4">Müfettiş Norris,. "Karınız genç sayılmaz herhalde," dedi.</p>

  <p class="p4">Tommy, "Tuppence altmışını geçti," dedi. "İkimiz de bir hayli yaşlıyız."</p>

  <p class="p4">Müfettiş Norris başını salladı. "Evet, evet. Buraya geldiğinizden beri köydekiler sizden söz edip duruyorlar. Özellikle karınızdan. Onun savaştaki bazı başarılarını duyduk. Tabii sizinkileri de."</p>

  <p class="p4">Tommy içini çekti. "Ah, Tanrım!"</p>

  <p class="p4">Müfettiş Norris nazik nazik, "Ne yaparsanız yapın," dedi.</p>

  <p class="p4">"Geçmişinizi unutturamazsınız. İster iyi olsun, ister kötü. Eğer bir sabıkalıysanız, bunu daima hatırlarlar. Eğer bir kahramansanız yine öyle... Size söz veriyorum. Bu olayı aydınlatmak için elimizden gelen her şeyi yapacağız .Herhalde ateş, eden adamı tarif etmeniz imkânsız."</p>

  <p class="p4">Tommy, "Evet," diye cevap verdi. "Ben adamı gördüğüm* sırada, peşinde köpeğimiz koşarak tepeden iniyordu. Çok yaşlı değildi sanırım. Çünkü rahatça koşuyordu."</p>

  <p class="p4">"Yaşını tahmin edebilir misiniz? Örneğin, on beş yaşında bir çocuk muydu? Yoksa bir delikanlı mı?"</p>

  <p class="p4">Tommy, "Daha büyüktü," dedi.</p>

  <p class="p4">"Sizi telefonla tehdit eden oldu mu? Ya da mektupla para isteyen? Veya evden çıkmanızı ihtar eden?"</p>

  <p class="p4">Tommy başını salladı. "Hayır. Böyle şeyler hiç olmadı."</p>

  <p class="p4">"Siz buraya geleli ne kadar oldu?" Tommy bu soruyu yanıtladı.</p>

  <p class="p4">"Hım... Fazla olmamış. Yanılmıyorsam haftanın hemen her günü Londra'ya iniyorsunuz." Tommy, "Evet," dedi. "İşlerimi anlatmamı istiyorsanız... "</p>

  <p class="p4">Müfettiş Norris, "Hayır, hayır," diyerek onu susturdu. "İşlerinizte ilgili geniş bilgi gerekli değil. Ben sadece size tavsiyede bulunmak istiyorum. Yani Londra'ya o kadar sık inmeseniz daha iyi olur. Eğer evde kalıp Bayan Beresford'a bakarsanız..."</p>

  <p class="p4">Tommy, "Zaten ben de öyle yapmayı düşünüyorum," dedi. "Londra'daki komite toplantılarına katılmamak için bundan daha güzel bir mazeret olamaz."</p>

  <p class="p4">"İyi... Biz de gerekli önlemleri alırız. Ateş eden adamı yakalayabilirsek... "</p>

  <p class="p4">Tommy onun sözünü kesti, "Size bir şey soracağım. Hoş: belki bunu sormam doğru değil. Ama siz ateş eden adamrın kim olduğunu tahmin edebilir misiniz? Adını, bu hareketinin nedenini biliyor musunuz?"</p>

  <p class="p4">"Bu yöredeki insanları iyi tanırız tabii. Hatta onların sandıklarından daha da iyi. Bazen bilgi sahibi olduğumuzu belli etmeyiz. Çünkü onları sonunda böylelikle daha kolayca yakalarız... Bizim meslekte, böyle birinin kimlerle ilgisi olduğu, yaptıkları işlere karşılık nerelerden para aldıkları ya da bunları kendi kendilerine tasarlayıp tasarlamadıkları kolaylıkla öğrenilir. Ama bu seferki bana bizim köydeki sabıkalılardanmış gibi gelmiyor.)} Tommy, "Neden böyle düşünüyorsunuz?" diye sordu.</p>

  <p class="p4">"Ah... İnsanın kulağına bazı şeyler çalınıyor. Başka merkezlerden zaman zaman bilgi de veriyorlar bize."</p>

  <p class="p4">Tommy'le müfettiş birbirlerine baktılar. Beş dakika kadar ikisi de konuşmadı. Sadece birbirlerini süzüyorlardı.</p>

  <p class="p4">Sonunda Tommy, "Evet..." diye mırıldandı. "Anlıyorum... Evet. Galiba anlıyorum..." Müfettiş Norris, "Bir şey söyleyebilir miyim?" dedi.</p>

  <p class="p4">Tommy'nin yüzünde şaşkın bir ifade belirmişti. "Evet... Buyurun... "</p>

  <p class="p4">"Sizin bahçeden söz edecektim. Anladığıma göre, bahçeniz -konusunda yardıma ihtiyacınız varmış."</p>

  <p class="p4">"Bahçıvanımızın öldürüldüğünü biliyorsunuz herhalde."</p>

  <p class="p4">"Evet. Tabii biliyorum. İhtiyar Isaac Bodlicott'tu, değil mi? İyi bir adamcağızdı. Zaman zaman eskiden yaptığı başarılı işler hakkında birtakım uydurma hikâyeler anlatırdı. Ama köyün tanınmış kişilerinden, ayrıca en güvenilir bir insandı."</p>

  <p class="p4">Tommy, "Onu neden öldürdüklerini anlamıyorum," dedi. "Katilin kim olduğunu da. Bu konuda hiç kimsenin bir fikri yok. İşin içyüzüde ortaya çıkarılamadı."</p>

  <p class="p4">"Yani biz çıkaramadık, demek istiyorsunuz. Bildiğiniz gibi, böyle şeyler biraz zaman alır. Yargıç durumu özetleyerek, 'Bilinmeyen bir kişi ya da kişiler tarafından işlenmiş bir cinayet,' dediği zaman her şey öğrenilmiş değildir. Bazen sadece bir başlangıçtır bu... Evet, ne diyordum? Yakında biri size gelip, günde birkaç saat bahçenizde çalışabileceğini söyleyecek. Size böyle bir bahçıvan arayıp aramadığınızı soracak. 'Haftada sadece üç dört gün çalışabilirim,' diyecek. Referans olarak da daha önce Bay Solomon'un yanında yıllarca çalıştığını söyleyecek. Bu adı hatırlarsınız değil mi?"</p>

  <p class="p4">Tommy, "Tabii," diyerek gülümsedi. "Bay Solomon."</p>

  <p class="p4">Müfettiş Norris'in gözlerinde bir an neşeli bir pırıltı belirdi. "Tabii Bay Solomon çoktan öldü. Ama o burada otururdu ve yanında bir bahçıvan çalıştırırdı. Gelecek olan kimsenin size ne ad vereceğini pek bilmiyorum. Şimdiki halde onun ismini hatırlamadığımı varsayalım. Birkaç addan biri olabilir. Hatta Crispin ismini vereceğini de sanıyorum. Otuzla elli yaş arasında biri. Ve size Bay Solomon'un yanında çalıştığını söyleyecek. Eğer başka biri gelerek bahçenizde çalışmak istediğini söyler, ama Bay Solomon'un adını vermezse, onu işe almayın. Benden uyarıda bulunması... "</p>

  <p class="p4">Tommy, "Anlıyorum..." dedi. "Evet, anlıyorum... Daha doğrusu anladığımı sanıyorum." Müfettiş Norris başını salladı. "Evet. Çok anlayışlı olduğunuzu biliyorum, Bay Beresford. Ama tabii eski mesleğinizde öyle olmanız gerekliydi. Bizden öğrenmek istediğiniz başka bir şey var mı?"</p>

  <p class="p4">Tommy, "Sanmıyorum," dedi. "Daha doğrusu ne soracağımı bilmiyorum."</p>

  <p class="p4">"Biz de araştırmalarımıza devam edeceğiz. Ama soruşturmanın burada yapılması şart değil. Belki Londra'ya kadar uzanacağız. Ya da başka bölgelere. Hepimiz birbirimize yardım edeceğiz. Bunu siz de biliyorsunuz tabii."</p>

  <p class="p4">"Karımın bu işlere karışmasına engel olmak istiyorum. Ama çok zor bu." Müfettiş Norris, "Kadınlar hep güçlük çıkarırlar zaten," dedi.</p>

  <p class="p4">Tommy daha sonra Tuppence'ın başucunda oturarak karısının üzüm yemesini seyrederken müfettişin bu sözlerini tekrarladı.</p>

  <p class="p4">"Tuppence," dedi. "Sen üzümün çekirdeğini yutar mısın hep?"</p>

  <p class="p4">Tuppence, "Çoğu kez yutarım," diye cevap verdi. "Çekirdekleri çıkarmak çok zaman alıyor. Öyle değil mi? Bunların insana bir zarar vereceklerini sanmıyorum."</p>

  <p class="p4">Tommy, "Bütün hayatın boyunca üzüm çekirdeklerini yutmuşsun," dedi. "Şimdiye kadar sana bir zarar vermediklerine göre artık böyle bir tehlike yok demektir." "Polis ne dedi?" "Tahmin ettiğimiz şeyleri." "Adamın kim olduğunu tahmin edebiliyorlar mı?" "Onun köydeki sabıkalılardan olmadığından eminler." "Kimi gördün sen? Müfettiş Watson'u mu?" "Hayır. Konuştuğum müfettişin adı Norris'di." "A, ben onu tanımıyorum. Başka ne söyledi?" "Kadınların hep güçlük çıkardıklarını." Tuppence, "Sahi mi?" diye bağırdı.</p>

  <p class="p4">"Gelip bunu bana tekrarlayacağını biliyor muydu?"</p>

  <p class="p4">"Herhalde bilmiyordu." Tommy ayağa kalktı. "Londra'da bir iki yere telefon etmem gerekiyor. Birkaç gün kente inmeyeceğim." .</p>

  <p class="p4">"Ne münasebet! Londra'ya pekala gidebilirsin. Ben burada güvencedeyim. Albert bana bakıyor. Sonra diğerleri de var. Dr. Crossfield bana karşı büyük nezaket gösteriyor. Onda endişeli bir anaç tavuk hali vat. Benimle ilgilenip duruyor."</p>

  <p class="p4">"Ben köye inip Albert -ç\n alışveriş edeceğim. İstediğin bir şey var mı?"</p>

  <p class="p4">Tuppence, "Evet," dedi. "Bana kavun getir. Canım meyve istiyor. Meyvadan başka bir şey yemeyeceğim." Tommy, "Pekala," diyerek içini çekti.</p>

  <p class="p4">Tommy, Londra'da bir yere telefon ediyordu. "Albay Pikeaway?"</p>

  <p class="p4">"Evet? Alo? A, sen misin Thomas Beresford?" "Demek sesimi tanıdınız? Size anlatmak istediğim..." "Bana Tuppence hakkında bir şey anlatacaktın değil mi? Ben her şeyi duydum." Pikeaway bir an durdu. "Bir iki gün oradan ayrılma. Ya da bir hafta. Londra'ya gelme. Bir şey olursa telefonla haber ver."</p>

  <p class="p4">"Ama size getirmem gereken bir paket var."</p>

  <p class="p4">"Bu ara sende kalsın. Tuppenoe'a söyle, paketi iyi bir yere saklasın."</p>

  <p class="p4">"O böyle işleri iyi bilir. Tıpkı bizim köpek gibi. Anibal de kemiklerini bahçeye saklıyor." "Anibal'in ikinize de ateş eden adamı kovaladığın! duydum. Köpek serseriyi kaçırmış." "Sizin her şeyi bildiğiniz anlaşılıyor."</p>

  <p class="p4">Albay Pikeaway, "Biz her şeyi biliriz," dedi.</p>

  <p class="p4">"Bizim köpek adamın elbisesine dişlerini geçirmiş. Ağzında bir kumaş parçasıyla döndü. Haydudun pantolonundan koparmış bunu."</p>

  <p class="p4">&nbsp;</p>
</body>
</html>
