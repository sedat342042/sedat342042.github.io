<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <meta content="Atlantis Word Processor 1.6.5.10" name="Generator" />
  <link href="../Styles/style.css" rel="stylesheet" type="text/css" />

  <title>IX</title>
</head>

<body>
  <h2 class="h21">IX</h2>

  <p class="p4">Tuppence dalgın dalgın evde dolaşıyor, başarılı sonuç verecek bir iş arıyordu. Tommy Londra'ya gitmişti. Ama nedense o sabah aklına öyle parlak bir fikir gelmiyordu Tuppence'ın.</p>

  <p class="p4">Yine başlangıç noktasına döndüğünü düşünerek merdivenlerden çıkıp kitap odasına gitti. İçeride yine dalgın dalgın kitapların isimlerini okudu. Çocuk kitapları... Sürüyle çocuk kitabı... Ama artık onlardan bir şey öğrenebileceğini sanmıyordu. Odadaki kitapların hepsini incelemişti. Alexander Farkinson'un o sırdan başkasını açıklamadığından emindi. Albert içeri girdiğinde, Tuppence kitaplığın önünde duruyordu; parmaklarını saçlarının arasına sokmuş, kaşlarını çatmıştı. Zaman zaman da alt raftaki kitaplara bir tekme atmaktaydı. Bu kitapların ciltleri iyice eskimiş, yer yer kalkmıştı.</p>

  <p class="p4">Albert, "Biri sizi görmek istiyor, hanımefendi," dedi.</p>

  <p class="p4">Tuppence, "Biri dediğin kim?" diye homurdandı. "Tanıdık biri mi?"</p>

  <p class="p4">"Bilmem ki... Sanmıyorum. Çoğu oğlan çocuk... Daha doğrusu bir grup. İçlerinde bir iki kız da var. Herhalde bir dergiye abone olmanızı isteyecekler. Ya da bir kurum için para topluyorlar."</p>

  <p class="p4">"Ya... Adlarını vermediler mi?"</p>

  <p class="p4">"İçlerinden biri verdi. Adı Clarence'mış. Onun hakkında bilginiz olduğunu söyledi." Tuppence bir an düşündü. Dünkü konuşmanın sonucu muydu bu? Her neyse, çocukla konuşmanın bir zararı olmazdı. "Diğer çocuk da burada mı? Hani dün bahçede konuştuğum o küçük?"</p>

  <p class="p4">"Bilmem ki... Hepsi birbirlerine benziyorlar. Üstleri başları pis. Yüzleri de öyle." Tuppence, "Ya?" diye mırıldandı. "Aşağıya ineyim bari."</p>

  <p class="p4">Hole geldiklerinde, dönüp merakla Albert's baktı. "Clarence nerede?"</p>

  <p class="p4">Albert, "Onu içeri almadım," dedi. "Diğerlerini de öyle. Neme lazım son zamanlarda hırsızlık arttı. Bir şey kaybolur da... Çocuklar bahçedeler. Clarence sizi Altın Madeni'nde bekleyeceklerini söylememi istedi."</p>

  <p class="p4">"Nerede bekleyeceklerini? Nerede bekleyeceklerini?"</p>

  <p class="p4">"Altın madeninde... " Tuppence, "Öyle mi?" dedi.</p>

  <p class="p4">"Nereyi kastettiler acaba?"</p>

  <p class="p4">Tuppence eliyle işaret etti. "Onların nereyi kastettiğini biliyorum. Gül bahçesini geçerek, dalyaların yanından ilerleyeceksin. Orada su birikintisi gibi bir şey var. Bilmiyorum vaktiyle neymiş? Dere mi, kanal mı? Yoksa içinde mercan balıkları yüzen bir gölcük mü? Her neyse... Belki beni suya atmaya kalkışırlar. Onun için sen bana şosonlarımla yağmurluğumu ver." "Yağmurluğunuzu giyseniz iyi olur, hanımefendi. &nbsp;&nbsp;&nbsp;Yağmur neredeyse başlayacak."</p>

  <p class="p4">Tuppence içini çekti. "Tanrım... Yağmur... Hep yağmur." Dışarı çıkıp biraz ilerledikten sonra kendisini bekleyen oldukça büyük bir grupla karşılaştı. On kadar erkek çocuk vardı grupta. İki tarafta da iki kız duruyordu. Çeşitli yaşlardaydı çocuklar. Çok heyecanlı oldukları da anlaşılıyordu.</p>

  <p class="p4">Tuppence yaklaşırken içlerinden biri tiz bir sesle, "İşte geliyor! İşte!" diye bağırdı. "Hangimiz konuşacağız? Haydi, George., En iyisi sen konuş, çenen hiç durmaz zaten." Clarence atıldı. "Ama şimdi George konuşmayacak. Bu iş bana düşer."</p>

  <p class="p4">"Sen sesini kes bakalım, Clarence. Sesinin ne kadar az çıktığını biliyorsun. Boğazın zayıf. Konuşmaya kalkışınca öksürük tutuyor seni."</p>

  <p class="p4">"Buraya bakın! Bu benim fikrimdi ve..." Tuppence onları susturdu. "Günaydın. Beni bir şey için görmeye geldiniz değil mi? Nedir bu?"</p>

  <p class="p4">Clarence, "Size önemli bir şey vereceğiz," diye açıkladı. "Bilgi. Siz de bilgi peşindesiniz değil mi?"</p>

  <p class="p4">Tuppence, "Evet ama," dedi. "Bilgiden bilgiye fark var." "Bizim vereceğimiz bilgi bugünle ilgili değil. Geçmiş hakkında."</p>

  <p class="p4">Bir kız atıldı. "Tarihi bilgi." Grubun akıl hocası olduğu anlaşılıyordu. "Geçmişle ilgili araştırmalar yapıyorsanız bu bilgiyi çok ilginç bulacaksınız."</p>

  <p class="p4">Tuppence bu konuşmadan hiçbir şey anlamadığım belli etmemeye çalıştı. "Ya,., Anlıyorum." Sonra sordu. "Burasının adı nedir?"</p>

  <p class="p4">"Altın Madeni."</p>

  <p class="p4">Tuppence, "Ya?" dedi. "Toprakta altın var mı acaba?" Etrafına bakmıyordu. Çocuklardan biri açıkladı. "Aslında burası bir su birikintisi. Vaktiyle içinde mercan balıkları varmış. Altın cinsi denilen uzun kuyruklulardan. Japonya'dan mı getirtilmişler ne. O zaman bu gölcük çok güzelmiş. On, on yıl kadar önce sanırım."</p>

  <p class="p4">Kızlardan biri, "Hiç de değil," dedi. "Yirmi dört yıl önce."</p>

  <p class="p4">Pek ince sesli biri söze karıştı. "Altmış yıl önce. Tam tamına altmış yıl önce. O sırada burada o Altın balıklardan bir sürü varmış. Çok değerli oldukları söylenirmiş. Ama balıklar ölürlermiş bazen. Ara sıra da birbirlerini yerlermiş. Suyun yüzünde yatarlarmış cansız cansız... "</p>

  <p class="p4">Tuppence, "Bana balıklar hakkında mı bilgi verecektiniz?" diye sordu. "Artık suda mercan balığı filan yok."</p>

  <p class="p4">Akıl hocası kız, "Hayır," dedi. "Biz size başka konuda bilgi vereceğiz."</p>

  <p class="p4">Çocukların hepsi birden bağırmaya başladılar. Tuppence elini salladı. "Hepiniz birden konuşmayın. Bir anda bir kişinin konuşması yeter. Evet, sorun nedir?"</p>

  <p class="p4">"Bazı şeylerin bir zamanlar nerede gizli olduklarıyla ilgili. Bunlar çok önemliymiş." Tuppence, "Siz bunu nereden öğrendiniz?" diye sordu.</p>

  <p class="p4">Çocuklar koro halinde cevap verdiler. Ne dediklerini anlamak imkânsızdı.</p>

  <p class="p4">"Janie'den... "</p>

  <p class="p4">Biri, "Janie'nin Ben Amcası!" diye bağırdı.</p>

  <p class="p4">"Hiç de değil... Harry'den, Harry'den... Evet. Tabii Harry' den ya. Harry'nin kuzeni Tom'dan... Yok canım, o çok gençti. Ona büyükannesi anlatmış. Kadın da Josh'dan duymuş. Evet... Josh'un kim olduğunu bilmiyorum... Josh kadının kocasıydı... Hayır, hayır kocası değil, dayısıydı."</p>

  <p class="p4">Tuppence ellerini sallayarak bağırışan çocuklara baktı, sonra da içlerinden birini seçti. "Clarence... Sen Clarence'sın değil mi? Arkadaşın bana senden söz etmişti. Pekala, neler biliyorsun bakayım?"</p>

  <p class="p4">"İşin içyüzünü öğrenmek istiyorsanız ESK'ye gidin." "Nereye gideyim? Nereye gideyim?" "ESK'ye." "ESK de nesi?" "A, bilmiyor musunuz? ESK, Emekliler Sarayı Kulübüdür. Orada sadece ihtiyar emekliler toplanıp gevezelik ederler. Onların uydurma hikâyeler anlattıklarını söylüyorlar. Yani son savaş filan hakkında. Anlayacağınız, ihtiyarlar birtakım masallar uydurmaya meraklılar."</p>

  <p class="p4">Tuppence, "ESK nerede?" diye sordu. "Köyden çıkınca hemen orada. Morton Crcss'a giden yolun yarısında. Eğer emekliyseniz bir bilet alıp oraya gidiyorsunuz. Kulüpte tombala oynuyor, başka eğlencelere1 katılıyorsunuz. Aslında eğlenceli bir yer orası. Tabii emeklilerden bazıları çok ihtiyar. Bazıları ise kör ve sağır. Daha bir sürü dertleri var. Ama hepsi de toplanmaktan hoşlanıyor."</p>

  <p class="p4">Tuppence, "Oraya gitmek isterim," dedi. "Çok isterim. Emeklilerin belirli bir toplantı saatleri var mı?"</p>

  <p class="p4">"Aslında oraya istediğiniz zaman gidebilirsiniz. Ama akşam üzerleri daha uygun bence. Evet. Emekliler o zaman konuk gelmesinden hoşlanıyorlar. Akşam üzerleri... Çünkü arkadaşlarının geleceğini haber verdikleri zaman kulüpten çay için daha başka şeyler de alabiliyorlar. Bazen şu üstleri şekerli çöreklerden... Sonra büskiviler... Öyle şeyler işte. Ne dedin,</p>

  <p class="p4">Fred?"</p>

  <p class="p4">Fred öne doğru bir adım attı. Tuppence'a bakarak saygıyla selam verdi. "Sizi oraya kadar götürmek beni çok mutlu edecek. Sizi öğleden sonra üç buçukta gelip alayım mı?" Olarence, "Rol yapmayı bırak şimdi," dedi. "Böyle tavırlar takınıp büyüklük taslama." Tuppence, "Sizinle birlikte kulübe gitmek beni de çok mutlu edecek," diye cevap verdi. Eğilip suya baktı. "Artık burada! mercan balığı olmamasına üzüldüm."</p>

  <p class="p4">"O beş kuyrukluları görmeliydiniz. Hepsi de birbirinden güzeldi. Bir keresinde birinin köpeği suya düştüydü. Bayan Fagget'in köpeği."</p>

  <p class="p4">Biri hemen itiraz etti. "Haydi oradan! Başkasının köpeğiydi. Fagget değil, Folyo'nun... " "Filliat'ın. Üstelik bu soyadı büyük harfle değil de küçük harfle yazılıyordu. Küçük f'yie." "Saçmalama! Senin sözünü ettiğin başka biri. Bayan French'i söylüyorsun sen. Üstelik kadın soyadını iki küçük f'yie yazardı."</p>

  <p class="p4">Tuppence, "Köpek boğuldu mu?" diye sordu.</p>

  <p class="p4">" I Hayır, boğulmadı. Küçük bir yavruydu aslında. Hayvanın annesi yavrunun suya düştüğünü görünce çok telaşlandı. Hemen koşarak gitti ve Bayan French'in eteğini çekiştirmeye başladı. Kadın o sırada meyva bahçesindeydi. Ağaçtan elma topluyordu. Köpek Bayan French'in eteğini çekti. Onun üzerine kadın hayvanla birlikte buraya geldi. Yavrunun boğulmak üzere olduğunu görünce hemen suya atlayarak onu çıkardı. Ama tabii kendisi de sırılsıklam oldu. Ve o elbisesini bir daha giyemedi."</p>

  <p class="p4">Tuppence içini çekti. "Aman Tanrım... Bu köşkte de olmadık kalmamış... Pekala, bugün akşam üzeri kulübe gideceğim. Söylediğiniz saatte hazır olurum. Belki içinizden üç kişi gelip beni- alır ve Emekliler Sarayı Kulübü'ne götürür."</p>

  <p class="p4">"Üç kişi? Kimler? Kimler gelecek?" Bir gürültüdür koptu.</p>

  <p class="p4">"Ben gideceğim.._ Hayır, olmaz... Hayır, Betty gidemez. Her eğlenceye katılacak değil ya?"</p>

  <p class="p4">Tuppence bağırdı. "Bu işi aranızda halledin. Ve saat üç buçukta burada olun," Olarence, "Bu ziyareti ilgi çekici bulacağınızı umarım," dedi.</p>

  <p class="p4">Akıl hocası kız kesin bir tavırla başını salladı. "Tarih açısından ilginç olacak."</p>

  <p class="p4">Olarence homurdandı. "Aman, kes sesini, Janet!" Tuppence'a döndü, "Her zaman böyle konuşur Janet. Ortaokula gidiyor da. Bu yüzden övünüp durur. İlkokulu bitirmek ona yeterli gelmedi. Annesiyle babası Janet'i ortaokula yazdırdılar. İşte şimdi bu yüzden hep böyle bilgiçlik taslıyor."</p>

  <p class="p4">Tuppence öğle yemeğini bitirirken, acaba sabahki olayların devamı olacak mı, diye düşündü. Çocuklar gelip beni alarak ESK'ye götürecekler mi? Acaba gerçekten ESK diye bir yer var mı? Yoksa bu, çocukların uydurduğu bir şey mi? Ama kulübe gitmek çok eğlenceli olur.</p>

  <p class="p4">Birinin geleceğini umarak beklemeye başladı. Çocuklar tam zamanında geldiler. Saat üç buçukta kapı çalındı. Tuppence şöminenin önündeki koltuğundan kalkarak şapkasını başına geçirdi. Muşambadandı şapka. Tuppence yağmur yağacağından kuşkuluydu. Albert onu sokak kapısına kadar götürmek için eşikte belirdi.</p>

  <p class="p4">Usulca Tuppence'ın kulağına, "Olmayacak kimselerle gitmenize göz yumamam," diye fısıldadı.</p>

  <p class="p4">Tuppence de yine fısıltıyla cevap verdi. "Buraya bak, Albert. Burada gerçekten ESK diye bir şey var mı?"</p>

  <p class="p4">Toplum âdetlerini çok iyi bildiğini göstermeye meraklı olar" Albert, "Bu ESK denilen şey kartvizitlerle ilgili değil mi?" dedi. "Yani bunları ülkeden ayrılırken ya da evinize döndüğünüzde: dostlarınıza bırakıyorsunuz. Ama giderken mi, yoksa dönüşte^ mi, pek iyi hatırlayamıyorum."</p>

  <p class="p4">"ESK, emeklilerle ilgili. "</p>

  <p class="p4">"Ha, şimdi anladım. Evet, onların bir kulüpleri var sanırım. Evet. Yanılmıyorsam iki üç yıl önce yapılmış. Köyden çıkınca orada. Rahibin evini geçtikten sonra sağa sapıyorsunuz ve kulüp karşınıza çıkıyor. Bina bir hayli çirkin, ama yaşlılar için iyi bir şey bu kulüp. Orada toplanıyorlar. Konuklan geliyor. Oyunlar filan oynuyorlar. Sonra köyden bazı hanımlar gidip onların eğlenmelerine yardım ediyor, konserler falan düzenliyorlar. Kadınlar Birliği gibi... Ama sadece eme<span class="t5">klil</span>er için açılmış. Hepsi de çok yaşlı. Bazıları da sağır."</p>

  <p class="p4">Tuppence, "Evet," dedi. "Evet... Öyle olduğu anlaşılıyor."</p>

  <p class="p4">Ön kapı açıldı. Kültür bakımından diğerlerinden üstün olduğu için önce Janet göründü. Arkasında Clarence vardı. En geriden ise şaşı gözlü, uzun boylu bir çocuk geliyordu. Adı Bert'ti" Janet, "Merhaba, Bayan Beresford," diyerek gülümsedi. "Herkes geleceğiniz için çok memnun... Bir şemsiye almanız iyi olur. Radyonun verdiği hava raporu pek de içaçıcı değildi." Albert atıldı. "Ben de o tarafta bir yere gidiyorum. Sizinle birlikte kulübe kadar uzanırım."</p>

  <p class="p4">Tuppence, Albert beni korumak için elinden geleni yapıyor, diye düşündü. Belki böylesi daha iyi ...Ama Janet, Clarence ve Bert'in benim için tehlikeli olacaklarını hiç sanmıyorum. Yo! yirmi dakika sürdü. Kırmızı binaya gelince bahçe kapısından girdiler. Ön kapıda onları yetmiş yaşlarında, şişmanı bir kadın bekliyordu.</p>

  <p class="p4">"Demek konuklarımız var... Gelebildiğiniz için çok sevindim, yavrum. Çok sevindim." Tuppence'ın omzunu okşadı. "Janet, çok teşekkür ederim. Evet... Şu taraftan... Evet... İstemiyorsanız beklemeniz şart değil."</p>

  <p class="p4">Janet hemen, "Çocuklar biraz bekleyip konuşmaları dinlemezlerse düş kırıklığına uğrarlar sanırım," dedi.</p>

  <p class="p4">"Ya... Burası pek kalabalık değil bugün. Belki böylesi Bayan Beresford için daha iyi. Kulüp kalabalık olsaydı kiminle konuşacağını şaşırırdı. Janet, mutfağa gider misin? Mollie'ye artık çayı getirmesini söyle."</p>

  <p class="p4">Tuppence aslında çaya gelmemişti. Ama bunu açıkça söyleyemezdi tabii. Çay hemen verildi. Çok açıktı çay, bisküviler bayat, aralarına balık ezmesi sürülmüş olan sandviçlerse lezzetsizdi. Tuppence masanın başında oturuyor, ne söyleyeceğini pek bilemiyordu.</p>

  <p class="p4">Sonra Tuppence'a yüz yaşında gözüken sakallı bir adam gelip kesin bir tavırla onun yanına oturdu. "Galiba önce benim sizinle konuşmam doğru olacak, hanımefendi. Çünkü en yaşlı üye benim. Ve eski günlerle ilgili hikâyeleri de en iyi ben biliyorum. Burası tarihi bir yerdir bildiğiniz gibi. Köyde neler olmamış neler... Ama tabii bunların hepsini birden bir günde; inceleyenleyiz. Öyle değil mi? Hepimiz burada olanları duyduk."</p>

  <p class="p4">Tuppence adamın, ilgi duymadığı bir konuyu açacağından korktuğu için telaşla atıldı. "Burada çok heyecanlı olaylar olduğunu duydum. Yalnız son savaşta değil, ondan öncekinde de. Hatta daha da önce. Bilmiyorum, o günleri hatırlıyor musunuz? Belki o sıralarda olanları başkalarından duydunuz."</p>

  <p class="p4">Yaşlı adam, "A, tabii," diye cevap verdi. "Çok şey duydum ben. Özellikle Lan Dayımdan. Âlem adamdı... Bilmediği yoktu. Son savaştan önce o rıhtımdaki evde olanlar... Evet, kötü bir olaydı... Adam faşiş'di."</p>

  <p class="p4">Bu konuşmayı dinleyen yaşlı kadınlardan biri, "Faşist," diye düzeltti. Kır saçlı, ciddi tavırlı bir kadındı. Boynuna eskice bir dantel eşarp sarmıştı.</p>

  <p class="p4">"İyi ya faşist olsun. Ne önemi var bunun? Evet, öyleydi işte o adam. Yani sonradan İtalya'da çıkan o lider gibi... Neydi onun ismi? Mussolini mi? Evet, evet... Buradaki adam da bir hayli kötülük yaptı. Toplantılar düzenledi..."</p>

  <p class="p4">Tuppence, "İlk savaş sırasında burada Mary Jordan adında bir kız otururmuş, değil mi?" diye sordu. Bir yandan da bu adı söylemekle doğru yapıp yapmadığını düşünüyordu.</p>

  <p class="p4">"Ah, evet. Pek güzel bir kızdı. Bir sürü sırrı öğrendi. Denizcilerden sanırım." Yaşlı bir kadın titrek bir sesle bir şarkı söylemeye başladı birdenbire.</p>

  <p class="p4">"Bütün uslu kızlar denizcileri severler, Bütün iyi kızlar gemicilere düşkündür., Bütün uslu kızlar denizcileri severler, Hepimiz de denizcilerin nasıl olduklarını biliriz." Yaşlı adam, "Aman, sus, Maudie," dedi. "O şarkıdan bıktık hepimiz. Bırak da hanımefendiyle konuşalım. O buraya ilgi çekici hikâyeler dinlemeye geldi. Sanırım, gizlendiği için herkesin telaşa kapıldığı o şeyin ne olduğunu öğrenmek istiyor."</p>

  <p class="p4">Tuppence birdenbire keyiflendi, "İşte bu çok ilgi çekici !bir şey olmalı. Bir şey mi gizlenmişti?"</p>

  <p class="p4">*'' "Evet, evet... Uzun yıllar önce... Ama ben işin içyüzünü biliyorum. Olayın 1914'den önce olduğunu sanıyorum. Böyle hikâyeler kulaktan kulağa yayılır. Kimse saklanılan şeyin ne olduğunu bilmiyor, o telaş ve heyecanının nedenini de anlayamıyordu."</p>

  <p class="p4">Yaşlı bir kadın, "Galiba bu, üniversiteler arası kayık yarısıyla ilgiliydi," dedi. "Yani şu Oxford ve Cambridge arasındaki yarışla. Beni bir keresinde öyle bir yarışa götürdülerdi. Londra' ya... Kayıklar köprülerin altından geçiyordu. Ah, ne harika bir gündü. Yarışı da Oxford kazandı."</p>

  <p class="p4">Öfkeli suratlı, kır saçlı bir kadın, "Saçmalayıp duruyorsun," diye homurdandı. "Aslında o olay hakkında hiçbir şey bilmiyorsun. Hiçbir şey. Benim bu konuda hepinizden fazla bilgim var. Tabii ben doğmadan çok önce olmuş, ama her şeyi öğrendim. Bana Mathilde Teyzem anlattı. O da bunu Lou Halamdan öğrenmiş. Etrafta büyük heyecan uyanmış, herkes saklanılan o şeyi aramaya çıkmış. Hatta bazıları o civarda altın olduğunu bile sanmışlar. Evet... Orada da Avustralya'daki gibi altın külçeleri olduğu söyleniyordu." Diğer üyeleri küçümsüyormuş gibi bir tavırla piposunu içmekte olan yaşlı bir adam, "Budalalık," dedi. "Her şeyi birbirine karıştırmışlar. Altın denilen o mercan balıklarıyla madeni. Bu insanlar o kadar cahilmiş işte."</p>

  <p class="p4">Başka biri atıldı. "Gizli şey neyse çok para ediyormuş. Yoksa onu böyle saklamazlardı. Hükümet buraya bir sürü adam yolladı. Polisler de geldi tabii. Etrafı arayıp durdular, ama bir şey de bulamadılar." "E, tabii, aslında ellerinde ipucu yoktu... Uygun ipuçları! Eğer nereye bakmanız gerektiğini bilirseniz, elinize önemli ipuçları geçirirsiniz." Yaşlı bir kadın zekice bir tavırla başını sallıyordu. "İpucu her zaman vardır."</p>

  <p class="p4">Tuppence, "Ne ilginç!" diye bağırdı. "Nerede? O ipuçları nerede, demek istiyorum. Köyde mi? Yoksa daha uzakta bir yerde mi?"</p>

  <p class="p4">Tuppence bu soruyu sormakla hata etmişti. Çünkü en aşağı altı değişik cevap aldı. Üstelik bunların hepsi de aynı anda söylenmişti.</p>

  <p class="p4">"Batı Kulesi'nin ilerisinde, fundalıklarda."</p>

  <p class="p4">"Hayır, hayır! Kenny'yi geçince. Evet, Kenny'nin yakınında ibir yerde."</p>

  <p class="p4">"Hayır, hayır, mağarada. Denizin kıyısındaki o mağarada. Şu Çıplak Tepe'nin yakınındakinde. Hani şu kırmızı kayaların olduğu yerde. Tam orada. Çünkü orada eskiden kaçakçıların kullandığı bir dehliz varmış... Bazıları gizlenilen şeyin hâlâ orada olduğunu söylüyorlar."</p>

  <p class="p4">"Bir keresinde bir film gördümdü. Karayip denizlerinde geçiyordu. İspanyol korsanlarının zamanıyla ilgiliydi... Sözünü ettiğiniz yerde de vaktiyle bir İspanyol gemisi batmış. İçi altın doluymuş."</p>

  <p class="p4">Tommy o akşam eve döndüğünde karısına kaygıyla baktı. "Çok yorgun görünüyorsun. Tuppence. Yine ne yaptın?"</p>

  <p class="p4">Tuppence, "Yorgunluktan ölüyorum," dedi. "Kendimi bir da-ıha toplayabileceğimi de hiç sanmıyorum. Ah, aman... "</p>

  <p class="p4">"Ne yaptın bugün? Damlara tırmanıp başka kitaplar mı buldun?"</p>

  <p class="p4">Tuppence başını salladı. "Hayır, hayır. Ben bir daha bir tek | Kitaba bile bakacak değilim. Kitaplardan gık geldi."</p>

  <p class="p4">"Ee, ne oldu? Ne yaptın?"</p>

  <p class="p4">"ESK'nin ne olduğunu biliyor musun?"</p>

  <p class="p4">Tommy, "Hayır," diye cevap verdi. "Daha doğrusu, onun..."; Durakladı.</p>

  <p class="p4">Tuppence, "Evet, evet," dedi. "Albert de seninle aynı fikirde. Ama bu öylesi değil. Sana ESK'nin ne olduğunu anlatacağım. Ama önce bir şey iç. Bir kokteyl filan. Ya da viski. Ben de içeceğim."</p>

  <p class="p4">Tuppence daha sonra kocasına o gün olanları anlatır.</p>

  <p class="p4">Tommy, "Vay vay vay!" diye bağırıyordu sık sık. Karıstnır* hikâyesi sona erince de, "Burnunu sokmadığın şey yok, Tuppence," dedi. "Peki, önemli bir şey öğrenebildin mi bari?"</p>

  <p class="p4">"Ne bileyim?.. Altı kişi birden konuşur ve hepsi de ayrı ayrı şeyler söylerlerse, işin içinden çıkamazsın. Hepsi de lafı yarıda kesiyorlardı üstelik. Yine de bir iki ipucu yakalayabildim." "Ne demek istiyorsun?"</p>

  <p class="p4">"Bir kere, vaktiyle buraya gizlenilen bir şey hakkında bir sürü hikâye dolaşmış etrafta.</p>

  <p class="p4">1914 savaşıyla ilgili bir sırmış. Ya da ondan önce olan bir olayla ilgili bir sır." Tommy, "Biz bunu biliyorduk zaten. Öyle değil mi?" dedi.</p>

  <p class="p4">"Evet. Ama burada, köyde o eski hikâyelerden bazıları hâlâ tekrarlanıyor. Ve herkese Maria Teyzesi ya da Ben Amcası bu konuda bir şeyler anlatmış. Maria Teyze ise Stephen Amcadan duymuş. Veya Ruth haladan ya da büyükannesinden. Anadan oğula kalmış bu hikâyeler. Tabii anlatılanların içinden biri doğru olabilir."</p>

  <p class="p4">"Sürüyle hikâyenin arasında nasıl bulursun bunu?" "Pösteki saymaktan farksız bu iş." "Bakalım, sen bu pöstekiyi nasıl sayacaksın?" "Bu hikâyelerin arasından en akla yakın olanlarını seçeceğim. Daha doğrusu bunları anlatanların üzerinde duracağım. Onları diğerlerinden ayıracağım. Kısa bir süre için tabii. Hepsiyle teker teker konuşacağım. Ne duymuşlar, Agatha Teyzeleri ya da Betty Halaları onlara ne anlatmış bunları bana kelimesi kelimesine tekrarlamalarını isteyeceğim. Herhalde içlerinden biri bana bir fikir, bir ipucu verebilir. Bildiğin gibi... Herhalde bir yerde bir ipucu var."</p>

  <p class="p4">"Evet, bir yerde bir ipucu var. Ama bunun ne olduğunu bilmiyoruz."</p>

  <p class="p4">"Biz gizli bir şeyi bulmaya çalışmıyor muyuz, Tommy'ciğim?" "Evet, ama bir şeyi aramaya çıkmadan önce onun ne olduğunu bilmen gerekmez mi?"</p>

  <p class="p4">Tuppence, "Bunun İspanyol gemisiyle batan altınlar olduğunu sanmıyorum," dedi. "Kaçakçıların mağarasına saklanmış bir eşya da olamaz."</p>

  <p class="p4">Tommy umutla, "Kaçakçılar mağaraya Fransız konyağı saklamış olmasınlar?" diye bağırdı.</p>

  <p class="p4">Tuppence, "Olabilir," dedi. "Ama herhalde bizim aradığımız bu değil."</p>

  <p class="p4">Tommy, "Bilmem," diye cevap verdi. "Bulmaktan hoşlanacağım bir şey de olabilir. Tabii aradığımızın bir mektup olması olasılığı da söz konusu Altmış yıl önce birine kolaylıkla şantaj yapmana yardım edecek bir mektup. Ama bunun şimdi bir işe yarayacağını hiç sanmıyorum."</p>

  <p class="p4">"Ben de öyle. Yine de er geç gizlenen şeyin ne olduğuna ilişkin bir ipucu ele geçirmemiz şart. Tommy, acaba başarıya ulaşabilecek miyiz?"</p>

  <p class="p4">Tommy, "Bilmiyorum," dedi. "Bugün benim için biraz başarılı oldu."</p>

  <p class="p4">"Ya? Hangi bakımdan?"</p>

  <p class="p4">"Sayım konusunda."</p>

  <p class="p4">"Ne?"</p>

  <p class="p4">"Sayım, canım! Sen öğrenmiştin ya. Belirli bir yılda burada sayım yapılmış. O sırada Parkinson'ların bir sürü konuğu varmış."</p>

  <p class="p4">"A, evet, evet. Peki ama bu konuda bir şey öğrenmeyi nasıl basardın?"</p>

  <p class="p4">"Benim Bayan Collodon iyi bir araştırmacıdır." "Şu Bayan Collodon'u kıskanmaya başlıyorum." "Buna hiç gerek yok. Çok aksi bir kadın, zaman zaman ben bile azarlıyor. Ayrıca öyle aman aman güzel olmadığını da söyleyeyim."</p>

  <p class="p4">Tuppence, "Buna memnun oldum," dedi. "Demek sayım yarayacak?"</p>

  <p class="p4">"Evet, Alexander, bıraktığı gizli haberde, 'Bu içimizden birinin işi,' demiş. Tabii bununla olay sırasında köşkte bulunanlardan birini kastetmiş... O halde bu kişi de o sırada yapılan sayımda yazıldı ve ilgili kâğıtları da imzaladı. Sen o sayımın tarihini bilmiyordun. İşte benim Bayan Collodon bunu öğrendi. Şimdi bütün iş eski dosyalara bakarak sayımla ilgili belgeleri bulmaya kalıyor. Bunun için de bir iki tanıdık gerekir. Böylece kısa bir liste çıkarabiliriz."</p>

  <p class="p4">Tuppence, "Bu fikrinin harika olduğunu itiraf etmeliyim." dedi. "Tanrı aşkına artık yemek yiyelim, Tommy. Belki ,o zaman kendime gelirim biraz. Aynı anda konuşan, titrek sesli on altı kişiyi birden dinlemeye ve onların neyi açıklamaya çalıştıklarını anlamak için çabalarının ne demek olduğunu bilemezsin."</p>

  <p class="p4">Albert güzel yemekler yapmıştı o gece. Bu konuda adamın bir günü bir gününe uymazdı. Zaman zaman aşçılığın doruğuna ulaşırdı. O gece de sofraya getirdiği yemek gerçekten nefisti. Albert buna "Peynirli puding" diyordu. Tommy'le Tuppence ise, "Sufle". Albert bu hatalarından dolayı karı kocaya çattı.</p>

  <p class="p4">"Peynirli sufle başkadır. İçindeki dövülmüş yumurta akı bundan fazladır."</p>

  <p class="p4">Tuppence, "Zararı yok, zararı yok," dedi. "İster peynirli puding olsun ,ister peynirli sufle. Lezzeti pek güzel."</p>

  <p class="p4">Tommy'le Tuppence yemeğe dalmışlardı. Yemek bitip üst üste iki fincan koyu kahve içtikten sonra Tuppence arkasına yaslanarak derin derin içini çekti.</p>

  <p class="p4">"Neyse... Biraz kendime gelir gibi ,oldum. Yemekten önce pek yıkanamadın değil mi, Tommy?"</p>

  <p class="p4">Tommy, "Hayır," dedi. "Yıkanacak halim yoktu. Ayrıca senin ne yapacağın da hiçbir zaman belli olmuyor. Belki de beni yukarıya, kitap odasına çıkmaya, o eski, tozlu kitapları karıştırmaya zorlardın beni."</p>

  <p class="p4">Tuppenoe somurttu. "Ben o kadar hain miyim? Şimdi... Dur bakalım.. Nerede olduğumuzu anlayalım."</p>

  <p class="p4">&nbsp;</p>
</body>
</html>
