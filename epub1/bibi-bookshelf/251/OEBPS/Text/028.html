<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <meta content="Atlantis Word Processor 1.6.5.10" name="Generator" />
  <link href="../Styles/style.css" rel="stylesheet" type="text/css" />

  <title>XII</title>
</head>

<body>
  <h2 class="h21">XII</h2>

  <p class="p4">Albay Pikeaway sigara dumanlarını etrafa üfleyerek, "Gel, gel," dedi. "Seni böyle acele çağırttığım için kusuruma bakma. Seni görmenin iyi olacağını düşündüm."</p>

  <p class="p4">Tommy, "Son günlerde o beklenmedik macerayı duyduğumuzu biliyorum tabii," diye başladı.</p>

  <p class="p4">"Bunu nereden çıkardın?"</p>

  <p class="p4">"Siz her şeyi bilirsiniz de."</p>

  <p class="p4">Pikeaway bir kahkaha attı. "Hay, bana geçen günkü sözlerimi tekrarlıyorsun öyle mi? Evet, bu sözlerim gerçekten doğrudur. Biz her şeyi biliriz. Çünkü görevimiz bu." Tommy, "Bugün size o araştırmadan elimize geçen paketi getirdim," dedi. "Onu un kutusuna sakladık. Sizi görünceye kadar beklemem gerektiğini biliyorum. Tabii paketi postayla yollayamazdım."</p>

  <p class="p4">"Kuşkusuz haklısın."</p>

  <p class="p4">"Paket muşambaya sarılıydı. İçinden teneke bir kutu çıktı. Hayır, teneke değil, daha sağlam bir madendendi. Paketin üzerinde kuğu biçimi süsler olan bir bahçe iskemlesinin içindeki bir çiviye asmışlardı. Uçuk mavi renkli bir sandalyenin. Cambridge reng yani. İskemle Viktorya zamanında çok görülen türden."</p>

  <p class="p4">"Onları ben de hatırlıyorum. Taşrada bir teyzem vardı. Onun bahçesinde de dururdu o iskemlelerden."</p>

  <p class="p4">"Kutu muşambaya sıkıca sarılıp dikildiği için bir şey olmamış. İçinde mektuplar var. Tabii kâğıtlar zamanla çürümeye başlamış. Ama herhalde kimyasal maddelerle... "</p>

  <p class="p4">"Evet, evet. Biz işin bu tarafını kolaylıkla yaparız."</p>

  <p class="p4">Tommy, "İşte, buyurun," dedi. "Ayrıca size bir liste de getirdim. Tuppence'la ben öğrendiklerimizi bir kâğıda yazdık. Bize söylenilen ve başka yerlerde ortaya çıkardığımız bazı şeyleri."</p>

  <p class="p4">"İsimler var mı listede?"</p>

  <p class="p4">"Evet, iki üç isim var... Oxford ve Cambricfge'le ilgili ipuçları. Bir üniversite öğrencisinin köşkte kalması... Ama aslında bunun önemli olduğunu sanmıyorum. O sözlerle üzerlerinde kuğu şeklinde süsler olan bahçe iskemleleri kastediliyordu herhalde." "Evet... Burada ilgi çekici birkaç şey görüyorum."</p>

  <p class="p4">Tommy, "Adam bize ateş ettikten sonra durumu polise haber verdik," dedi.</p>

  <p class="p4">"İyi etmişsiniz."</p>

  <p class="p4">"Ertesi gün beni karakola çağırdılar. Oraya gidip Müfettiş Norris'le konuştum. Onu daha önce hiç görmemiştim sanırım yeni."</p>

  <p class="p4">Albay Pikeaway yine etrafa dumanlar saçtı. "Evet... Onu oraya mutlaka özel bir görevle yolladılar."</p>

  <p class="p4">Tommy öksürdü. "Herhalde Norris hakkında bazı şeyler biliyorsunuz?"</p>

  <p class="p4">Albay Pikeaway, "Tabii biliyorum," diye cevap verdi. "Biz her şeyi biliriz. İyi bir memurdur Norris. Bu araştırmayı o yönetecek. Köydeki polisler ise peşinizde kimlerin dolaştığını, sizin hakkınızda sorular sorulup sorulmadığını öğrenmeye çalışacaklar. Beresford, ne dersin? Köşkten bir süre için ayrılman daha iyi olmaz mı? Karını da alıp götürürsün."</p>

  <p class="p4">Tommy, "Bunu yapabileceğimi sanmıyorum," dedi.</p>

  <p class="p4">Pikeaway güldü. "Yani Tuppence köşkten ayrılmaya razı olmaz mı? Bunu mu söylemek istiyorsun?"</p>

  <p class="p4">Tommy, "Sizin gerçekten her şeyi bildiğiniz anlaşılıyor," dedi. "Tuppence'ı kesinlikle köşkten uzaklaştıramazsınız. Aslında karımın yarası ağır değil. Fazla sarsılmadı da. Tuppence şimdi önemli bir iz üzerinde, olduğuma inanıyor. Ama bunun ne olduğunu bilmiyoruz."</p>

  <p class="p4">Albay Pikeaway, "Etrafı araştırın," diye salık verdi. "Böyle bir durumda bundan başka bir şey yapamazsınız." Tırnağıyla madenî kutuya vurdu. "Bu küçücük kutu bize cok şey öğretecek, bilmek istediğimiz bir sırrı bize açıklayacak. Özellikle uzun yıllar önce planlan hazırlayıp mekanizmayı çalıştıran, ama daima perde arkasında kalan o adamın kim olduğunu."</p>

  <p class="p4">"Ama... "</p>

  <p class="p4">"Ne söyleyeceğini biliyorum. 'O adam kimse, artık çoktan ölüp gitmiştir,' diyeceksin. Bu doğru. Ama yine de bu kutudaki mektuplar sayesinde o yıllarda neler olduğunu, olayları kimin hazırladığını, kimin herkese ilham verdiğini öğreneceğiz. Daha da önemlisi, böylece bu işin kime miras kaldığını, hareketi kimin yönetmeye devam ettiği de ortaya çıkacak. Sonra önemsiz gözüken birtakım insanların aslında pek önemli oldukları anlaşılacak. O grupla temasta olanların adları da. Tabii sözünü ettiğim grupta artık başkaları olabilir. Ama onların da fikirleri aynı. Onlar da şiddete ve kötülüğe tutkundur. Ve bunlar başka yerdeki diğer gruplarla da ilişki kuruyorlar. Bir tür teknik bu... Biz bunu son elliyle yüz yıl içinde öğrendik. Birtakım insanların biraraya toplanarak sıkı bir grup kurdukları takdirde çok şeyler yapabileceklerini... Başkalarına da kendilerine hizmet etmek için ilham kaynağı olabildiklerini... "</p>

  <p class="p4">"Size bir şey sorabilir miyim?"</p>

  <p class="p4">Albay Pikeaway, "Herkes," dedi. "Her şeyi sorabilir. Bizim her konuda bilgimiz var. Ama bunları her zaman açıklamayız. Sana bunu da söyleyeyim." "Solomon adının sizce bir anlamı var mı?" Pikeaway derin bir soluk aldı. "Ah... Bay Solomon... Bu adı kimden duydun?" "Müfettiş Norris'den."</p>

  <p class="p4">"Anlıyorum... Eğer Norris'in tavsiyelerini yerine getirir-sen, akıllılık etmiş olursun. Sana o kadarını söyleyebilirim. Ama Soloman'un kendisini göremeyeceksin. Artık açıklamamda bir sakınca yok. Solomon öldü."</p>

  <p class="p4">"Ben de öyle duydum. Ama..."</p>

  <p class="p4">Albay Pikeaway, "Anlayamadığın bir şey var," dedi. "Bazen Solomon'un adını kullanırız biz. Kullanılabilecek gerçek bir insan adı daima işe yarar. Artık o bölgede oturmayan, ama ölmüş olmasına rağmen civardakilerin hâlâ saygı duydukları birinin adı. Biliyor musun, karınla Defneli Köşk'e taşınmanız tümüyle bir rastlantı olsa da, bunun bize yardımı dokunacağını umuyoruz. Ama bu yüzden senin ya da karının başına bir felaket gelmesini istemeyiz. Herkesten ve her şeyden şüphelenmelisin. En iyisi bu."</p>

  <p class="p4">Tommy, "Evde iki kişiye güveniyorum," diye cevap verdi.</p>

  <p class="p4">"Biri Albert. Yıllardan beri yanımızda... "</p>

  <p class="p4">"Evet, Albert's hatırlıyorum: Şu kırmızı saçlı delikanlı değil mi?"</p>

  <p class="p4">"Artık delikanlı sayılmaz... "</p>

  <p class="p4">"Güvendiğin ikinci insan kim?"</p>

  <p class="p4">"İnsan değil köpek. Anibal."</p>

  <p class="p4">"Hım... Evet, belki bu bakımdan haklısın. Ne cins? Alsas mı çoban köpeği mi?"</p>

  <p class="p4">"Hayır, Manchester Teriyesi."</p>

  <p class="p4">"Ah, şu siyatılı bejli eski İngiliz köpeklerinden. Pek iri değillerdir ama ne yapmaları gerektiğini iyi bilirler."</p>

  <p class="p4">&nbsp;</p>
</body>
</html>
