<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <meta content="Atlantis Word Processor 1.6.5.10" name="Generator" />
  <link href="../Styles/style.css" rel="stylesheet" type="text/css" />

  <title>VI</title>
</head>

<body>
  <h2 class="h21">VI</h2>

  <p class="p4">Tommy içini çekerek, "Acaba Tuppence şu anda ne yapıyor?" dedi.</p>

  <p class="p4">"Özür dilerim, dediğinizi duyamadım."</p>

  <p class="p4">Tommy dönüp Bayan Collodon'a dikkatle baktı. Altmış, altmış beş yaşlarında, son derece de zayıf, kupkuru, kırçıl saçlı bir kadındı. Kendisini araştırma işlerine adamıştı.</p>

  <p class="p4">Tommy, "Önemli bir şey söylemedim, Bayan Collodon," diye mırıldandı. "Sadece... şey... bir şey düşünüyordum da." Sonra kendi kendine, Tuppence bugün ne işler karıştıracak acaba, dedi. Bu kez düşüncelerini yüksek sesle söylememeye dikkat etmişti. "Yine çocukça şeylere kalkışacaktır. O arabaya binip başını derde sokacak. Arabanın tepeden aşağı inerken paramparça olacağından eminim. Tuppence da bir yerini kıracak. Kalça kemiğini herhalde. Son zamanlarda herkes kalça kemiğini kırıyor. Neden bu kemik diğerlerinden daha zayıf, onu anlayamıyorum işte. Evet, Tuppence şu anda gülünç ya da çocukça bir şey yapıyordur. Ama bunun aynı zamanda son derecede tehlikeli olması ihtimali de var. Evet, tehlikeli. Tuppence'ı tehlikeden uzaklaştırmak daima zordur. Tommy dalgın dalgın geçmişteki olayları düşündü. Sonra aklına bir şiir geldi, Yüksek sesle tekrarladı.</p>

  <p class="p4">Şom kentinin dört büyük kapısı vardır... Kader Kapısı, Çöl Geçidi,</p>

  <p class="p4">Felaket Mağarası ve Korku Kalesi... Ey, Kervan, bunlardan geçme Ya da şarkı söyleyerek geçmekten sakın O sessizliği duydun mu? Kuşların ölmüş olduğu Ama yine de bir şeyin kuş gibi cıvıldadığı. O sessizliği?</p>

  <p class="p4">Bayan Collodon hemen cevap vererek Tommy'i fena halde şaşırttı. "Flecker'in bu. Şiir şöyle devam eder: Ölüm Kervanı... Felaket Mağarası, Korku Kalesi..."</p>

  <p class="p4">Adam hayretle kadına bakakaldı. Sonra Bayan Collodon'un onun şiirle ilgili bir araştırma yapmasını istediğine karar verdiğini anlayarak özür diler gibi, "Karımı düşünüyorum... " diye açıkladı.</p>

  <p class="p4">Bayan Collodon, "Ya?" dedi. Şimdi Tommy'ye gözlerinde farklı bir ifadeyle bakıyordu. Evde geçimsizlik, diye düşünmekteydi. Herhalde biraz sonra Tommy'ye evlilerin dertlerine çare bulan o bürolardan birinin adresini vermeye kalkacaktı.</p>

  <p class="p4">Adam telaşla, "Geçen gün sizden istediğim araştırmaları yaptınız mı?" diye sordu.</p>

  <p class="p4">"Evet, tabii. Birkaç Jordan buldum. Bir Mary Jordan, Bir Maira ve bir de Polly Jordan. A, evet bir de Mollie Jordan var." Tommy'ye daktiloda yazılmış bir kâğıt uzattı. "Birkaç adres de öğrenebildim."</p>

  <p class="p4">Tommy, "Çok teşekkür ederim," dedi.</p>

  <p class="p4">"Öğrenmemi istediğiniz başka bir şey var mı?"</p>

  <p class="p4">"Evet. Bir liste hazırladım. Altı konuda inceleme yapmanızı istiyorum. Belki bunlardan bir bölümü sizin alanınıza girmiyor... "</p>

  <p class="p4">Bayan Collodon, kendinden emin bir tavırla, "Girmiyorsa, sokarız," diye cevap verdi. "Bildiğiniz gibi, benden çok değişik şeyler öğrenmemi istiyorlar. Hukuki sorunlar. Yurtdışında iş. Göçmenler. Alkoliklere yardım... Şimdi alkoliklere yardıma çalışan birçok kurum var. Bunlardan bazıları diğerlerinden çok daha iyi. Bendeki listeyi bir görseniz. Çok geniş. Kurumların çoğu da güvenilir topluluklar..."</p>

  <p class="p4">Tommy, "Bunu hatırlamaya çalışacağım," dedi. "Yani içkiyi fazla kaçırmaya başlarsam. Her şey bugün elde edeceğim bilgiye bağlı."</p>

  <p class="p4">"Sizde alkolik hali yok, Bay Beresford."</p>

  <p class="p4">Tommy güldü. "Burnum kırmızı olmadığı için mi söylüyorsunuz bunu?"</p>

  <p class="p4">Bayan Collodon, "Tabii durum kadınlarda daha ciddi oluyor," diye açıkladı. "Onları iyileştirmek daha zor." Saatine bir göz attı. "Ah, gidip başka bir müşterimi görme zamanı gelmiş."</p>

  <p class="p4">Tommy ayağa kalktı. "Her şey için teşekkür ederim. Bayan Collodon." Kadının paltosunu giymesine yardım etti. Onu kapıya kadar geçirdikten sonra tekrar odasına döndü. Tuppence'a bu akşam, araştırmalarımız yüzünden kadının kendisini alkolik sandığını ve bu nedenle de evliliğimizin sona ermek üzere olduğu kanısına vardığını söylemeyi unutmayayım, diye düşündü.</p>

  <p class="p4">Tommy daha sonra Tottenham Court yöresinde fazla pahalı olmayan bir lokantaya gitti. Yaşlı bir adam oturmakta olduğu masanın başından fırladı. "Vay vay vay! Havuç Saçlı Tom! Doğrusu seni sokakta görseydim tanımazdım, dostum."</p>

  <p class="p4">Tommy, "Herhalde," dedi. "Saçlarımda havuç hali kalmadı. Artık benden 'Kırçıl Saçlı Tom' diye söz edeb<span class="t5">ilir</span>sin."</p>

  <p class="p4">"Ah, hepimiz de aynı haldeyiz. Sağlığın nasıl?"</p>

  <p class="p4">"Her zamanki gibi. Sapasağlamım. Yavaş yavaş çürüyorum sanırım."</p>

  <p class="p4">"Seni görmeyeli ne kadar oldu? Sekiz yıl mı? Yoksa on mu? Ee, ne yapıyorsun dostum? Hâlâ ajan mısın?"</p>

  <p class="p4">Tommy, "Hayır," dedi, "Artık casuslukla ilişkimi kestim."</p>

  <p class="p4">"Yazık... Senden daha çok yararlanabilirlerdi."</p>

  <p class="p4">"Ya sen ne yapıyorsun, Kaba Sakal?"</p>

  <p class="p4">"Artık ben de ülkeme o şekilde hizmet edemeyecek kadar yaşlandım."</p>

  <p class="p4">"Casusluk yok mu?"</p>

  <p class="p4">"Herhalde casusluk yine devam ediyor. Ama artık bu işleri zeki gençlere veriyorlar... Sen şimdi nerdesin. Tanrı aşkına? Bu yıl sana bir Noel tebriği yolladım. Daha doğrusu kartı ancak ocak ayında postaya verebildim. Ama geri geldi. Üzerinde de 'Bu adreste yok' yazılıydı."</p>

  <p class="p4">"Oradan çıktık biz. Şimdi deniz kıyısına yakın bir yerde oturuyoruz. Hcllowquay'de." "Hollowquay... Hollowquay? Bu isim bana bir şeyi hatırlatıyor. Sahi... Bir ara orada karışık birtakım olaylar olmuştu. Öyle değil mi?"</p>

  <p class="p4">Tommy, "Benim zamanımda değil," diye cevap verdi. "O-raya taşınalı beri duydum o olayları. Geçmişle ilgili bazı efsaneler. O rezalet en azından altmış yıl önce ortaya çıkmış." "Bir denizaltıyla ilgiliymiş değil mi? Bir denizaltının planları bir yabancıya satılmış. Böyle şeyler olurdu o zamanlar. Düşman ajanlarıyla Regent's Parkında ya da buna benzer yerlerde buluşurlardı. Örneğin, bir elçiliğin üçüncü kâtibiyle. Öyle romanlardaki gibi şahane güzel kadın casuslar yoktu pek."</p>

  <p class="p4">"Sana bir kaç şey sormak istiyordum, Kaba Sakal."</p>

  <p class="p4">"Ya? Sor bakalım."</p>

  <p class="p4">"Hollowquay'den söz edildiğini duyduğunu söyledin. Bu gerçekten bir casusluk olayıyla ilgili miydi?"</p>

  <p class="p4">"Açıkçası, dostum, olay o kadar uzun zaman önce oldu ki, pek iyi hatırlayamıyorum bile.</p>

  <p class="p4">O sırada çok ilgi uyandırdıydı. O olayları bilirsin. Hiçbir bakımdan kendisinden şüphelenilmeyen parlak bir deniz subayı. Yüzde bin beş yüz İngiliz ve yüzde bin beş yüz güvenilecek bir adam. Ama aslında öyle değilmiş tabii. Düşman bir ülkenin parayla tutulmuş ajanıymış. Hangi ülkenin olduğunu unuttum şimdi. Almanların galiba. 1914 savaşından önceydi. Evet, olay böyle sanırım."</p>

  <p class="p4">Tommy, "Bu işe bir de kadın karışmış sanırım," dedi.</p>

  <p class="p4">"Evet... Evet... Mary Jordan adında bir kızdan söz ediliyordu yanılmıyorsam. Ama demin de dediğim gibi iyice hatırlamıyorum. Olay gazetelere de geçmişti. Genç adamın karısı, şu kimsenin şüphelenmediği deniz subayının karısı düşmanla temasa geçmiş sanırım. Kocasının az para aldığını düşünüyormuş. Yani kadın kendi eline geçen parayı beğenmiyormuş anlaşılan. Ve böylece... Tanrı aşkına geçmişi neden karıştırıp duruyorsun? Bunca yıl sonra bu olayın seninle ne ilgisi var?"</p>

  <p class="p4">Tommy bu soruyu yanıtlayamadan garson masalarına yaklaştı. Ondan sonra daha çok yemeklerden konuştular.</p>

  <p class="p4">Tommy'nin öğleden sonra başka bir randevusu vardı. Bu kez bürosunda sıkıntılı sıkıntılı oturan ve ona verdiği zamana kayıp gözüyle baktığı anlaşılan kır saçlı, kederli yüzlü bir adamla konuştu.</p>

  <p class="p4">"Doğrusu bu konuda pek bir şey söyleyemem. Tabii neden söz ettiğini biliyorum. O sırada bir hayli dedikodu çıktıydı. Siyasi sarsıntılara da neden olduydu. Ama bu konuda kesin bir bilgim yok. Ne yazık ki... Bildiğin gibi, böyle şeylere karşı olan ilgi çabuk söner. Gazeteler başka bir ülkeden söz etmeye başlayınca sen de eskisini unutuyorsun." Bir an durdu. "Ama sana bir bakımdan yardım edebilirim. İşte şu adres... Senin için randevu da aldım. İyi bir adamdır. Her şeyi bilir. Kızlarımdan birinin isim babasıdır. Zaten bu yüzden bana iyi davranır ve fırsat buldukça da yardımcı olmaya çalışır. Kendisine seni görüp göremeyeceğini sordum. Bazı konularda bilgi almak istediğini söyledim. Senin pek iyi bir insan olduğundan filan söz ettim. Bana, 'Evet,' dedi. Onun hakkında bazı şeyler biliyorum. Gelip benimle konuşabilir...' Randevun üç ksrk beşte. İşte adres... Şansın açık olsun, dostum."</p>

  <p class="p4">Kâtip nazik bir tavırla kapıyı açarak, Tommy'yi içeri soktu. "Bay Beresford geldi, efendim. Randevusu varmış." Çabucak gerileyerek kapıyı kapattı. Tommy ilerledi. Koskocaman bir yazı masası odayı dolduruyor gibiydi. Masanın başında ise iri yarı bir adam oturuyordu. İyice uzun boylu ve enli vücutlu bir adamın kocaman, sapsarı bir yüzü vardı. Onun hangi milletten olduğunu Tommy anlayamadı. Herhangi bir milletten olabilirdi. Tommy, belki de yabancı, diye düşündü. Alman... Ya da Avusturyalı... Hatta belki de Japon. Ama İngiliz de olabilir.</p>

  <p class="p4">"Ah... Bay Beresford." Bay Robinson ayağa kalkarak Tommy'nin elini sıktı.</p>

  <p class="p4">"Zamanınızı alacağım için özür dilerim." Tommy'ye Bay Robinson'u vaktiyle bir yerde görmüş gibi geliyordu. Önemli bir insandı Bay Robinson. Çok önemli.</p>

  <p class="p4">"Anladığıma göre, bir konuda bilgi almak istiyormuşsunuz. Arkadaşınız durumu kısaca anlattı,"</p>

  <p class="p4">"Belki de, belki de sizi böyle bir şey için rahatsız etmemem gerekirdi. Bunun önemli olduğunu da sanmıyorum. Bu sadece... sadece..." "Bir fikir mi?" "Bir bakıma karımın fikri."</p>

  <p class="p4">"Karınızdan söz edildiğini işittim. Sizden de tabii. O Alman casusunu nasıl yakaladığınızı biliyorum. Kendisini bir çocuk şarkısı ele vermişti değil mi? 'Kaz adımlarıyla yürü...'" Tommy, derin bir saygıyla, "Bunu hatırlamanız şaşılacak bir şey," diye mırıldandı. "Biliyorum... İnsan bir şeyi hatırladığı zaman bazen buna kendisi de şaşar. Bunu şimdi, şu anda hatırladım. Bir çocuk şarkısı... başka bir şey olabileceği kimsenin aklına gelmezdi." "Evet. Heyecanlı bir maceraydı."</p>

  <p class="p4">"Peki, şimdiki sorun nedir? Neyle karşılaştınız?"</p>

  <p class="p4">Tommy, "Aslında bu önemli bir şey değil," dedi. "Sadece... "</p>

  <p class="p4">"Haydi, haydi, şu işi bildiğiniz gibi anlatın. Buna önemli bir hava vermeniz şart değil. Yalnızca olayı açıklayın bana. Otursanıza... ayaklarınıza günah değil mi? Ayakların sık sık dinlendirilmeleri gerektiğini bilmiyor musunuz? Neyse... Birkaç yıl sonra öğrenirsiniz bunu."</p>

  <p class="p4">Tommy içini çekti. "Ben de yaşlandım artık. İleride benim için fazla bir şey yok. Sadece sırası gelince bir tabut... "</p>

  <p class="p4">"Böyle demeyin! Emin olun belirli bir yaşı geçtikten sonra âdeta sonsuza dek yaşayabilirsiniz. Haydi, şimdi bana sorunu anlatın."</p>

  <p class="p4">Tommy, "Kısacası şu," dedi. "Karımla yeni bir eve taşındık... Bunun ne demek olduğunu bilirsiniz."</p>

  <p class="p4">Bay Robinson başını salladı. "Bilmez olur muyum, bilmez olur muyum? Elektrikçiler ayak altında dolaşırlar. Oralara buralara kazdıkları çukurlara düşersiniz." "Evet... Evi bize satan ailenin bazı kitapları vardı. Onları alıp götürmek istemiyorlardı. Tâ eskiden beri onlarda olan bazı kitaplar. Çocuk hikâyeleri filan... Karım bu kitaplardan birini okurken bir bölümde sözcüklerin altlarının çizilmiş olduğunu farketti. Daha doğrusu harflerin. Bunlar bir araya getirildikleri zaman bir cümle çıkıyordu ortaya. Ve şimdi söyleyeceğim, size pek gülünç gelecek... cümle şöyleydi: Mary Jordan'm ölümü normal değildi. Bu içimizden birinin işi, onun kim olduğunu bildiğimi sanıyorum."</p>

  <p class="p4">Bay Robinson mırıldandı. "Çok ilgi çekici. Çok. Şimdiye kadar böyle bir şeyle hiç karşılaşmamıştım. Demek cümle böyleydi? Mary Jordan'ın ölümü normal değildi... Peki o cümleyi kim yazmıştı? Bunu öğrenebildiniz mi?"</p>

  <p class="p4">"Bir okul çocuğunun işiydi bu. Parkinson adlı bir ailenin oğlunun. Hepsi de şimdi bizim taşındığımız o köşkte oturuyorlardı. Çocuğun adı da Alexander Parkinson'du... Şimdi kilisenin mezarlığında gömülü."</p>

  <p class="p4">Bay Robinson, "Parkinson." dedi. "Bir dakika... Bırakın da düşüneyim. Parkinson... Evet bu ad bir olayla ilgiliydi... Ama hangi olayla? Nerde olmuştu? İnsan bunları her zaman hatırlayamıyor."</p>

  <p class="p4">"Biz Mary Jordan'ın kim olduğunu öğrenmek istiyorduk." "Kızın ölümü şüpheli olduğu için mi? Evet, bu sizi ilgilendirecek bir durum sanırım. Kız hakkında neler öğrenebildiniz?" Tommy ellerini açtı. "Hemen hiçbir şey öğrenemedik. Kimse onu hatırlamıyor. Ya da hatırlayanlar fazla bir şey anlamak istemiyorlar. Biri onun mürebbiye olduğunu söyledi. Anlayacağınız böyle bir konuda bilgi edinmek çok zor." "Ve kız ölmüş,.. Ölüm nedeni?"</p>

  <p class="p4">"Biri bahçeden ıspanak toplarken kazara yüksük otu yapraklarından da koparmış. Sonra yapılan yemeği yemişler. Ama herhalde bu kadar bir ot kimseyi öldürmezdi."</p>

  <p class="p4">Bay Robinson, "Tabii öldürmezdi," diye cevap verdi. "Zehir yeterli gelmezdi. Ama... Daha önce kahveye Digitalin koyar ve bunu Mary Jordan'a verirseniz... Ya da kokteyle karıştırırsanız... Tabii o zaman kızın yüksük otu yüzünden öldüğü söylenir ve bunun bir kaza olduğuna da inanılır. Ne var ki, Alexander adındaki o okul öğrencisi çok zekiymiş, bu oyuna inanmamış. Bu ölüm konusunda başka şeyler düşünmüş. Öyle değil mi?.. Başka Bay Beresford? Olay ne zaman olmuş? Birinci Dünya Savaşı sırasında mı? İkinci Dünya Savaşı sırasında mı? Yoksa daha önce mi?"</p>

  <p class="p4">"Daha önce... Köydekilerin büyükanneleri filan kızın Alman casusu olduğunu iddia etmişler."</p>

  <p class="p4">"O olayı hatırlıyorum. Epey yankı yaptıydı. 1914'ten önce İngiltere'de hep Alman casufe olduğu söylenirdi. Bu işe adı karışan İngiliz subayının da hiç şüphelenilmeyen bir genç olduğundan söz edilirdi. Ben, hakkında 'Bu adamdan hiç şüphelenilmez' denilen kimselere çok dikkat ederim. Bu olay yıllar önce oldu. Son zamanlarda bunun hakkında bir yazı yazıldığını sanmıyorum. Yani bildiğiniz gibi zaman zaman resmi raporlardan bazılarını açıklıyorlar. Ama bu olay hakkında bir açıklama yapılmadı."</p>

  <p class="p4">"Evet. Zaten fazla bir şey de bilinmiyor."</p>

  <p class="p4">"E, tabii, bu zamana kadar çok şey unutulmuştur. Yalnız bu olayın o sıralarda çalınan gizli denizaltı planlarıyla ilgili olduğu söylenmişti. Sonra uçakla ilgili bazı şeyler de vardı. Tabii bu da halkın ilgisini çekti. Ama olayın bu kadar basit olmadığını da söyleyeyim. Olayın başka yönleri olduğunu unutmayalım. Örneğin, siyasi yanı. Tanınmış birçok siyaset adamı da bu olaya karışmıştı. Hani şu herkesin haklarında 'Son derece dürüst ve temiz' dediği adamlar... Dürüstlük ve temizlik! Bu da şüphe uyandıracak bir şeydir." Bay Robinson sesini yükseltti. "Dürüstlük ve temizlik ha? Geçen savaşta olanları hatırlıyorum, bazı kimseler hiç de göründükleri gibi dürüst ve temiz değillerdir. Sizin taraflarda bir adam otururdu. Küçük bir villası vardı. Almanları överdi hep. Etrafına bir sürü insan da toplamıştı. Ülkeyi aneak Almanya'yla birleştirirsek kurtarabileceğimizi iddia ederdi. Görünüşte de öyle soylu bir insandı ki. Olağanüstü fikirleri vardı. Evet! Faşizmi öve öve göklere çıkarırdı. Ama tabii buna açık açık, 'Faşizm' demezdi, o da başka,"</p>

  <p class="p4">Tommy, "Siz de her şeyi biliyorsunuz," dedi. "Bağışlayın. Belki bu sözleri söylemekle kabalık ettim. Ama her şeyi bilen biriyle karşılaşmak insanı heyecanlandırıyor."</p>

  <p class="p4">"Benim birçok işim var. Bunlarla ilgilenirken bir sürü şey öğreniyorum. Sonra her türlü dedikoduyu duyuyorum,.. Sizin bu olayla karşılaşmış olmanız çok ilgi çekici... "</p>

  <p class="p4">Tommy içini çekti. "İşin kötüsü durumu kavrayamamamız. Yani belki de karımla gülünç davranıyoruz. O köşkü satın aldık. Ölünceye kadar oturmak istiyoruz. Tam düşlediğimiz gibi bir ev orası. Her tarafı tamir ettirdik, şimdi bahçeyle uğraşıyoruz. Yani artık ben böyle işlere karışmayı arzu etmiyorum. Ama karımla meraklanmaya başladık. Uzun yıllar önce bir olay olmuş. İnsan dayanamayıp olayın nedenini öğrenmek istiyor. - Ama sonuçta esrarın çözülmesinin kimseye bir yaran olmayacak."</p>

  <p class="p4">"eniyorum. Siz sadece işin iç yüzünü öğrenmek istiyorsunuz. Ama insanlar böyledir işte. İşte bu yüzden etraflarını incelerler. Bu yüzden aya giderler, denizaltına inerler... Hep merak yüzünden. Merakımız olmasaydı herhalde kaplumbağalara dönerdik. Bence kaplumbağalar pek rahat bir yaşam sürerler. Bütün kış uyurlar, yazın yaşayabilmek için de biraz ot yerler, işte o kadar. Belki ilgi çekici bir yaşam değildir onlarınki. Ama sakin ve huzurludur."</p>

  <p class="p4">"Öte yandan insanların firavun faresine benzedikleri söylenebilir."</p>

  <p class="p4">"Aferin. Kipling okuduğunuz anlaşılıyor. Buna çok sevindim. Artık son zamanlarda Kipling'i pek takdir etmiyorlar."</p>

  <p class="p4">Tommy, "Gülünç duruma düşmek istemiyorum," dedi. "Benimle ilgisi olmayan birtakım olaylara karışmak niyetinde de değilim. Zaten bunların şimdi yaşayan kimselerle oe bir ilgisi yok."</p>

  <p class="p4">Bay Robinson, "O belli olmaz," diye cevap verdi.</p>

  <p class="p4">Tommy çok önemli bir adamı rahatsız ettiği için kendini gitgide daha suçlu hissediyordu. "Yani... yani bu konuya iş olsun diye burnumu sokmuyorum."</p>

  <p class="p4">"Karınızı memnun etmek için işin iç yüzünü öğrenmek zorundasınız sanırım. Evet, ondan söz edildiğini işittim. Kendisiyle tanışmak şerefine eriştiğimi sanmıyorum. Olağanüstü bir kadın sanırım. Öyle değil mi?"</p>

  <p class="p4">Tommy, "Ben öyle düşünüyorum," dedi.</p>

  <p class="p4">"Buna memnun oldum. Birbirinden ayrılmayan, evliliklerinin zevkini çıkaran çiftleri takdir ederim."</p>

  <p class="p4">"Aslında benim de kaplumbağadan farkım yok. Karımla benim daha doğrusu. İkimiz de yaşlı ve yorgunuz. Yaşımıza göre sağlığımız iyi, ama artık birtakım gizli işlere karışmak da istemiyoruz. Biz sadece... "</p>

  <p class="p4">Bay Robinson, gülümsedi. "Biliyorum. Özür dileyip durmayın. Siz firavun faresi gibisiniz. Bayan Beresford da öyle. Karınız hakkında çok şey duydum. Onun için de Bayan Beresford' un ne yapıp edip işin iç yüzünü öğreneceğini biliyorum."</p>

  <p class="p4">"Bu işi benden çok, o mu başaracak diyorsunuz?"</p>

  <p class="p4">"Hım... Bence siz durumu öğrenmeyi karınız kadar istemiyorsunuz. Ama yine de başarıya ulaşacaksınız. Çünkü haber kaynaklarını bulmakta ustasınız. Uzun yıllar önce olmuş bir olayla ilgili şeyleri öğrenmek pek de kolay olmasa gerek." "İşte bu yüzden gelip sizi rahatsız ettiğim için utanıyorum... "</p>

  <p class="p4">"Bırakın bunları. Şimdi size bu konuda nasıl yardım edeceğimi pek bilmiyorum. Siz yine araştırmalarınıza devam edin. Önemli bir şey öğrenirseniz hemen bana telefon edin. Sizinle bir parola seçelim. Böylece eski günlerin heyecanını duymuş oluruz. Örneğin, 'Ekşi elma reçeli,..1 Ne dersiniz? Telefonu açar bana, 'Karım ekşi elma reçeli' yaptı diye haber verirseniz. 'Size bir kavanoz yollayalım mı?' O zaman bunun ne anlama geldiğini anlarım."</p>

  <p class="p4">"Yani Mary Jordan hakkında bir şey öğrenirsem telefon edeyim, öyle mi? Ama o olayı incelemenin ne yararı var? Sonuçta kız ölüp gitmiş."</p>

  <p class="p4">"Evet, Ölmüş. Ne var ki, insanlar zaman zaman duydukları bazı şeyler yüzünden birtakım yanlış fikirlere saplanırlar. Ya da bazı yazılar yüzünden."</p>

  <p class="p4">"Yani Mary Jordan hakkındaki fikirlerimizin yanlış olduğunu mu söylemek istiyorsunuz? Kız o kadar önemli değil miymiş?"</p>

  <p class="p4">"Hayır... Mary Jordan pekala önemli olabilirmiş..." Bay Robinson saatine baktı. "Artık gitmeniz gerekiyor. On dakika sonra biri gelecek. İç sıkıcı bir adam. Ama onu görmek zorundayım... Siz karınızla bu eğlenceli işe devam edin. Kim bilir belki bazı şeyleri ortaya çıkarırsınız. İlgi çekici bazı şeyleri... Belki... Belki de başka hiçbir şey öğrenemezsiniz. Size bu konuda başka bir şey söyleyemem. Olayın bazı yönlerini biliyorum. Bunları başka hiç kimseden öğrenemezsiniz. Zaman gelince bunları size açıklayacağımı sanıyorum. Ama bu olayla ilgili kişiler çoktan ölmüşler. Onun için belki böyle bir açıklama yapmak da yersiz. Ancak size bir tek şeyi anlatacağım. Belki araştırmalarınıza yardımı dokunur. O subayın davasını eski gazetelerin koleksiyonlarında okudunuz herhalde..., Adını unuttum onun. Casusluk suçuyla yargılandı ve cezalandırıldı. Bu cezayı hak etmişti. Vatan hainiydi. İşte bu kadar. Ama Mary Jordan... "</p>

  <p class="p4">"Evet?"</p>

  <p class="p4">"Mary Jordan hakkında bazı şeyler öğrenmek istiyorsunuz. Eh... Ben de size bir tek şeyi açıklayacağım. Dediğim gibi, bunun araştırmalarınız için yararlı olabilir. Mary Jordan, evet, gerçekten casustu. Ama Alman casusu değildi. Yabancı bir ülkenin ajanı da. Beni iyi dinleyin, oğlum." Bay Robinson masasının üzerinden eğilerek sesini alçalttı. "O bizim ajanlarımızdandı."</p>

  <p class="p4"><a id="a3"></a><span class="t4">&nbsp;</span></p>
</body>
</html>
