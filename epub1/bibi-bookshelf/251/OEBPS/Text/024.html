<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <meta content="Atlantis Word Processor 1.6.5.10" name="Generator" />
  <link href="../Styles/style.css" rel="stylesheet" type="text/css" />

  <title>VIII</title>
</head>

<body>
  <h2 class="h21">VIII</h2>

  <p class="p4">Ertesi sabah Tuppence elektrikçiyle konuşuyordu. Yaptığı işlerin aksayan yanlarını düzeltmesi için tekrar çağırmışlardı onu.</p>

  <p class="p4">Albert hanımına yaklaşarak, "Kapıda bir çocuk var," diye haber verdi. "Sizinle konuşmak istiyor."</p>

  <p class="p4">"Ya, adı neymiş?"</p>

  <p class="p4">"Sormadım. Dışarıda sizi bekliyor."</p>

  <p class="p4">Tuppence bahçe şapkasını kaparak başına geçirdi. Merdivenlerden çabucak aşağıya indi. Kapının dışında on iki, on üç yaşlarında bir çocuk duruyordu. Kaygılı görünüyor, ayaklarını sinirli sinirli yere sürüyordu. "Buraya gelmemin bir sakıncası olmadığını umarım."</p>

  <p class="p4">Tuppence, "Dur bakayım," dedi. "Sen Henry Bodlicptt'sun değil mi?"</p>

  <p class="p4">"Evet... Dün hakkında resmi soruşturma yapılan benim büyükbabamdı. İhtiyar Isaac. Şimdiye kadar resmi soruşturmada hiç bulunmamıştım."</p>

  <p class="p4">Tuppence az kalsın, "Eh, eğlendin mi bari?" diye soracaktı, kendini zor tuttu. Henry'nin yüzünde eğlenceli bir toplantıdan söz etmeye hazırlanan bir insanın ifadesi yoktu. Kadın onun yerine, "Ne acı bir olay değil mi?" diye mırıldandı.</p>

  <p class="p4">Henry, "Ne yaparsınız?" dedi. "Aslında çok yaşlıydı dedem-Daha fazla yaşayacağını umduğunu da sanmıyorum. Sonbahar geldi mi kötü kötü öksürmeye başlardı. Bu yüzden evde hiçbirimiz uyuyamazdık... Ben yapılacak bir işimiz olup olmadığını sormaya geldim. Anladığımıza göre marullarınızın seyrekleştirilmesi gerekiyormuş. Daha doğrusu annem bana öyle söyledi. İsterseniz sizin için bu işi yapabilirim. Marulların ne tarafta olduklarını biliyorum. Çünkü ihtiyar Izzy sizin bahçede çalışırken buraya gelip onunla konuşurdum. Ona 'İhtiyar Izzy' derdik biz... Dediğim gibi isterseniz marulları şimdi ayıklayabilirim." Tuppence, "Ah, çok teşekkür ederim," dedi. "Haydi gel de, bana marulların nasıl seyrekleştirileceklerini göster."</p>

  <p class="p4">Birlikte bahçede ilerleyerek ekili yere gittiler.</p>

  <p class="p4">"İşte bakın... Marullar çok sık dikilmiş. Aralarındakini söküp, şu tarafa dikmeniz gerekiyor. Böylece hepsinin araları açılmış olur."</p>

  <p class="p4">Tuppence, "Ben marullardan hiç anlamam," dedi. "Sadece çiçekler hakkında biraz bilgim vardır. Brüksel lahanası, bezelye, marul ve diğer sebzelerle hiç başa çıkamıyorum... Bizim bahçede çalışmayı istemezsin sanırım."</p>

  <p class="p4">"Hayır, imkânsız. Ben daha okula gidiyorum. Yazları gazete satıyorum... Bir de meyva toplanmasına yardım ediyorum."</p>

  <p class="p4">Tuppence, "Ya," dedi. "Eğer birinin bahçıvanlık etmek istediğini duyarsan bana haber ver, olur mu? Buna çok sevinirim."</p>

  <p class="p4">"Tabii haber veririm... "</p>

  <p class="p4">"Sen şimdi bana marulları nasıl seyrelttiğini göster bakayım... " Tuppence yanda durarak, Henry Bodlicott'un çalışmasını seyre koyuldu.</p>

  <p class="p4">"Güzel marul bunlar. İyice de büyümüşler. Uzun süre bozulmazlar." Tuppence, "O küçük marullardan da vardı," diye anlattı.</p>

  <p class="p4">"Ama onları çoktan yiyip bitirdik."</p>

  <p class="p4">"Tabii. Onlar erken oluyorlar, öyle değil mi? Yaprakları sulu ve gevrek."</p>

  <p class="p4">Tuppence, "iyice öğrendim artık," dedi. "Çok teşekkür ederim, Henry." Dönerek eve doğru yürümeye başladıysa da, eşarbını düşürmüş olduğunu farkederek durakladı.</p>

  <p class="p4">Bahçe kapısına doğru gitmekte olan Henry Bodlicott da yavaşladı. Dönüp kadına yaklaştı. Tuppence, "Eşarbımı düşürmüşüm," dedi. "Acaba, hah, şu dala takılmış!"</p>

  <p class="p4">Çocuk uzanıp eşarbı aldı, ona uzattı. Gözlerini Tuppence'a dikmiş, ayaklarını sıkılganlıkla yere sürüp duruyordu.</p>

  <p class="p4">Öyle endişeli ve sıkıntılı bir hali vardı ki, Tuppence bayağı şaşırdı. Kendi kendine, bu çocuğun nesi var, diye sordu. Sonra da, "Evet?" dedi. "Bir şey mi söyleyecektin, Henry?" Henry ayaklarını yere sürdü. Kadına baktı. Yine ayaklarını yere sürdü. Burnunu karıştırdı, sol kulağını kaşıdı. Sonra ayak-: kabının burnunu yere vurdu. "Şey... Ben... Sey... bir şey varda... Merak ettim... yani... size sormama kızmazsanız... "</p>

  <p class="p4">"Evet?" Tuppence da durmuş merakla çocuğu süzüyordu.</p>

  <p class="p4">Henry kıpkırmızı kesilerek, ayaklarını adeta dans eder gibi yere sürdü yine. "Şey... sormak hoşuma gitmedi... Hoşuma gitmez... Ama... merak ettim... Şey... yani... herkes diyor ki... yani köydekiler dediler ki... Duyduğuma göre... "</p>

  <p class="p4">Tuppence, "Evet?" dedi yine. Bir yandan da, Henry'i bu kadar üzecek ne var, diye düşünüyordu .Çocuk Defneli Köşkün yeni sahipleri Bay ve Bayan Beresford hakkında ne duymuş olabilir? "Evet, Henry, ne işittin?"</p>

  <p class="p4">"Ah... Şey... Siz son savaşta casusları yakalamışsınız... Ajanmışsınız siz. Beyefendi de öyle. O savaşa katılmışsınız, sonra bir Alman casusunun peşine düşmüşsünüz. Tabii o sanki başka biriymiş gibi rol yapıyormuş. Onun izini bulmuşsunuz. Başınızdan bir sürü macera geçmiş, sonunda başarıya ulaşmışsınız. Yani siz o zaman... onlara ne deniyordu bilmiyorum.. Herhalde Gizli Sen/istenmişsiniz. Oasusu yakalamışsınız. Herkes sizin çok iyi bir ajan olduğunuzu söylemiş. Tabii uzun zaman önce olmuş bu. Ama siz böyle bir maceraya karışmışsınız. Çocuk şarkılarıyla ilgiliymiş... "</p>

  <p class="p4">Tuppence başını salladı. "Evet, öyle sözünü ettikleri şarkı da, Kaz Adımlarıyla Yürüydü." "Kaz Adımlarıyla Yürü? A, ben o şarkıyı hatırlıyorum. Onu bana yıllar önce, pek küçükken öğretmişlerdi. Kaz Adımlarıyla yürü... "</p>

  <p class="p4">"Evet, işte o."</p>

  <p class="p4">Henry, bağırdı. "Vay canına! Sizin burada oturmanız ne inanılmaz bir şey değil mi? Herkes gibi gelip buraya yerleştiniz. Eski bir ajan... Peki ama o çocuk şarkısıyla maceranın ne ilgisi vardı?"</p>

  <p class="p4">Tuppence, "Ah," diye cevap verdi. "O bir tür parolaydı. Yani şifre."</p>

  <p class="p4">Henry, "Belirli bir şekilde okunması mı gerekir?" diye sordu. Tuppence, "Evet, öyle bir şey," dedi. "Neyse... Sonunda her seyir" içyüzü ortaya çıktı."</p>

  <p class="p4">Henry, "Vay canına!" diye bağırdı yine. "Ne harika! Arkadaşıma söyleyebilir miyim? Sizce bir sakıncası yok değil mi? En yakın arkadaşıma. Adı Clarence. Gülünç bir ad, ben de farkındayım. Bu yüzden Clarence'le alay edip duruyoruz. Ama çok iyi çocuktur aslında! Çok iyi. Aramızda gerçek bir ajanın yaşadığını duyunca çok heyecanlanacak." Tuppence'a sadık bir finonun o hayranlık dolu gözleriyle baktı. "Harika!"</p>

  <p class="p4">Tuppence, "Ama sözünü ettiklerimiz uzun yıllar önce oldu." dedi. "Uzun yıllar önce... 1940'larda."</p>

  <p class="p4">"ok eğlendiniz mi? Yoksa çok mu korktunuz?" Tuppence, "İkisi de," diyerek gülümsedi. "Ama çoğu zaman korktum."</p>

  <p class="p4">"Kim olsa korkar. Evet... Beyinizle buraya gelip yine ona benzer bir olaya karışmanız çok garip. O adam denizciymiş değil mi? Daha doğrusu kendisine İngiliz subayı süsü veriyormuş. Ama aslında hiç de öyle değilmiş. Almanmış. Daha doğrusu Clarence bana böyle söyledi."</p>

  <p class="p4">Tuppence, "Evet... " diye mırıldandı. "Öyle gibi... " "Belki de siz bu yüzden kalkıp buralara geldiniz. Çünkü vaktiyle burada da öyle bir olay olmuş... Tabii çok uzun yıllar önce. Ama yine de sizin karıştığınız ,o olaya benziyormuş. Adam denizaltı subayıymış sanırım. Denizaltının planlarını satmış. Ama tabii bu konuda kesin bir şey bilmiyorum. Bütün bunları başkalarından duydum."</p>

  <p class="p4">Tuppence, "Anlıyorum... " dedi. "Aslında biz buraya o olay yüzünden gelmedik. Buraya yerleşmemizin nedeni bu evi beğenmemiz. İçinde rahat rahat oturulacak bir yer burası. O söylentileri ben de duydum. Ama açıkçası ne olduğunu bilmiyorum." "Eh, ben her şeyi öğrenir ve size anlatmaya çalışırım. Tabii insan her zaman işin doğrusunu bilemiyor. Ya da yanlışla doğruyu birbirinden ayırt edemiyor."</p>

  <p class="p4">"Arkadaşın Clarence olay hakkında bu kadar bilgiyi nereden toplamış?"</p>

  <p class="p4">"Clarence hikâyeyi Mick'den dinlemiş. Mick bir zamanlar yukarıda otururdu. Nalbantın olduğu yerde. Gideli çok oldu tabii. Değişik kimselerden de birçok şey duymuştu. Bir de dedem ihtiyar Isaac. O da bu Konuda pek çok şey bilirdi. Bazen bize anlatırdı... "</p>

  <p class="p4">Tuppence kaşlarını kaldırdı. "Ya? Demek deden bu olay hakkında pek çok şey biliyordu?" "Tabii ya. İşte geçen gün onu başına vurarak öldürdükleri zaman çok düşündüm. Acaba öldürülmesinin nedeni bu mu diye. Belki dedem gereğinden çoğunu biliyordu ve bütün bunları size söylemişti... Bu yüzden onu temizlemiş olabilirler. Son zamanlarda hep böyle yapıyorlar. Polise gidip konuşmasınlar ve başlarını belaya sokmasınlar diye."</p>

  <p class="p4">"Sence Isaac bu konuda çok şey mi biliyordu?"</p>

  <p class="p4">"Evet... Çok kişi ona gelip türlü hikâye anlatırdı. Şurada burada bir sürü şey öğrenirdi, Izzy. Bunlardan pek söz etmese de arada bir konuşacağı tutardı. Akşamları örneğin... Piposunu içerken ya da Clarence'yle benim konuşmalarımızı dinlerken. Ya da öbür arkadaşımız Tom Gillingham'ın sorularını duyduğu zaman... Tom da bazı şeyleri öğrenmek isterdi. O zaman ihtiyar Izzy bize şunu bunu anlatırdı. Tabii bütün bunların doğru olup olmadığını anlayamazdık. Anlattıkları hikâye de olabilirdi... Ama sanırım dedem bazı şeylerin nerede gizli olduğunu biliyordu. Hatta! bir keresinde, 'Bazı kimseler onların nerede olduğunu bilselerdi, çok ilgi çekici şeyler olurdu' demişti."</p>

  <p class="p4">Tuppence, "Sahi mi? "dedi. "Bak işte bu bizim için de çok ilginç. Sen iyice düşün taşın ve ihtiyar Isaac'ın anlattıklarını hatırlamaya çalış. Çünkü bunların Isaac'ın katilini yakalamamıza yardımı olabilir. Isaac öldürüldü, öyle değil mi? Bu bir kaza olamaz."</p>

  <p class="p4">"Önce kaza olduğunu sanmadık değil. Dedemin kalbi bozuktu sanırım... bir derdi vardı. Çünkü zaman zaman yere yığılırdı, başı dönerdi, kriz geçirirdi... Ama1 artık onun bir cinayete kurban gittiğini biliyorum. Resmi soruşturmada bulundum çünkü."</p>

  <p class="p4">Tuppence, "Evet," dedi. "Cinayete kurban gitti." Henry, "Nedenini bilmiyor musunuz?" diye sordu. Tuppence, Henry'e baktı. O anda çocukla aynı konunun ; peşinden koşan birer polis köpeğiymişler gibi bir duyguya kapıldı. "İhtiyar Isaac'ı öldürdüler. Sen onun akrabası olduğun için bu hainliği ve kötülüğü kimin yaptığını öğrenmek istiyorsun. Ben de öyle. Bu konuda bir fikrin var mı, Henry? Belki de bazı şeyler 'i biliyorsun... "</p>

  <p class="p4">Henry, "Kesin bir fikrim yok," dedi. "Tabii insan bazı şeyler duyuyor. Sonra ihtiyar Izzy'nin kendisine düşman olduklarını söylediği kimseleri tanıyorum. Dedem,</p>

  <p class="p4">'Haklarında çok şey bildiğim için bana kızıyorlar,1 demişti. 'Olanları öğrendim, onların neler bildiklerinin de farkındayım.' İşte böyle derdi dedem. Yıllar önce ölmüş olan bazı kişilerden söz ederdi. Bütün anlattıklarını hatırlayamıyorum. Zaten bir bölümünü de pek anlayamamıştım."</p>

  <p class="p4">Tuppence, "Bize yardım etmen gerek, Henry," dedi. "Yani... benim sizinle birlikte bu işe karışmama izin mi vereceksiniz? Araştırma yapabileceğim, öyle mi?"</p>

  <p class="p4">Tuppence başını salladı. "Evet. Ama tabii öğrendiklerini herkese anlatmaman, dilini tutman şartıyla. Bunları yalnızca bana anlatırsın. Arkadaşlarına açıklayamazsın. Yoksa söylenti çabuk yayılır."</p>

  <p class="p4">"Anlıyorum... Ve tabii onlar da adamlarına gelip sizi ve Bay Beresford'u temizlemelerini söylerler. Öyle değil mi?"</p>

  <p class="p4">Tuppence, "Evet, böyle yapabilirler," dedi. "Ve açıkçası bu hiç hoşuma gitmez."</p>

  <p class="p4">Henry, "Cok haklısınız," diye onayladı. "Şimdi beni dinleyin. Eğer bir şey bulur ya da bir haber duyarsam, buraya gelir ve size köşkte çalışmayı teklif ederim. Ne dersiniz? Tabii çalışırken de size öğrendiklerimi açıklarım. Konuşmamızı kimsecikler duymaz. Şu ara pek bir şey bilmiyorum, ama benim de dostla var." Dikleşerek televizyon yıldızlarından birini andıran bir tavır takındı. "Benim bildiklerimden kimsenin haberi yok. Onları dinlediğimi bilmiyorlar. Sesimi çıkarmadığım için konuşulanları (anlamadığımı sanıyorlar. Ne demek istediğimi anlıyorsunuz değil mi? Sesinizi çıkarmazsanız çok şey öğrenirsiniz. Herhalde bu da çok önemlidir... "</p>

  <p class="p4">Tuppence başını salladı. "Evet... Önemli sanıyorum. Çok dikkatli davranmalıyız, Henry. Anlıyorsun değil mi?"</p>

  <p class="p4">"Tabii .anlamaz olur muyum? Cok dikkatli davranacağım. Hem de ne dikkatli!" Henry bir an durdu. "O burası hakkında çok şey bilirdi," diye ekledi. "İhtiyar Izzy yani."</p>

  <p class="p4">"Ev hakkında mı? Yoksa bahçe mi?"</p>

  <p class="p4">"İkisini de. Burasıyla ilgili bir sürü hikâye bilirdi. Bazı kimselerin nereye gittiklerini... Birtakım şeyleri ne yaptıkları.. Kimlerle nerelerde buluştukları... Evdeki gizli yerler... İhtiyar Izzy bunlardan söz ederken, annem onu pek dinlemezdi, saçma ve gülünç bulurdu. Johnny de öyle. O benim ağabeyimdir. Ama ben büyübabamı dinlerdim.</p>

  <p class="p4">Clarence da böyle şeylere pek meraklıdır. Hatta bana bir keresinde. 'Bütün bunlar filmlere benziyor dediydi."</p>

  <p class="p4">"Mary Jordan adını işittin mi hiç?"</p>

  <p class="p4">"A, tabii. Şu Alman casusu olan kız değil mi? Denizciliğe ait sırları öğrenmiş." Tuppence köylülerin Mary Jordan hakkındaki bu yanılgılarını değiştirmemenin daha uygun olacağını düşünüyordu. İçin için Mary'den özür dileyerek, "Evet öyle bir şey... " diye mırıldandı.</p>

  <p class="p4">"Kız pek güzelmiş herhalde. Şahane güzelmiş... "</p>

  <p class="p4">Tuppence, "Doğrusu bunu bilmiyorum," dedi. "O öldüğü sıralarda ben üç yaşındaydım." "A, tabii ya. Öyle olmalı. Evet, bazen o kızdan söz ettiklerini işitiyorum,.. " Tommy, "Pek heyecanlı bir halin var, Tuppence," dedi "Soluk soluğasın."</p>

  <p class="p4">Karısı bahçe kılığında, yan kapıdan içeri girmişti. Gerçekten de sık sık soluk alıyordu. Tuppence, "Eh..." diye cevap verdi. "Öyleyim."</p>

  <p class="p4">"Bahçede çalışıp kendini yordun galiba?"</p>

  <p class="p4">"Hayır, hayır. Aslında hiçbir şey yapmadım. Sadece marulların yanında durup konuştum. Daha doğrusu biri konuştu, ben dinledim."</p>

  <p class="p4">"Konuşan kimdi?"</p>

  <p class="p4">Tuppence, "Bir çocuk," dedi. "Bir çocuk."</p>

  <p class="p4">"Bahçede çalışmayı mı teklif ediyordu?"</p>

  <p class="p4">Tuppence, "Pek de değil," dedi. "Tabii öylesi de çok iyi olurdu. Ama aslında çocuk hayranlığını dile getiriyordu."</p>

  <p class="p4">"Bahçeye olan hayranlığını mı?"</p>

  <p class="p4">Tuppence, "Hayır," diyerek güldü. "Bana."</p>

  <p class="p4">"Sana mı?"</p>

  <p class="p4">Tuppence, "Öyle şaşkın şaşkın bakma," diye söylendi. "İnsan bu iltifatlarla en ummadığı zamanda karşılaşıyor. Bunu da itiraf etmeliyim."</p>

  <p class="p4">"Ya... Çocuk neyine hayran oldu? Güzelliğine mi? Bahçe kılığına mı?" Tuppence, "Geçmişime," dedi.</p>

  <p class="p4">"Geçmişine mi?"</p>

  <p class="p4">"Evet. Benim son savaşta bir Alman casusunun maskesini düşüren bir 'hanım' ajan olmam kendisini çok heyecanlandırdı. O Almanın İngiliz gibi rol yaptığını da duymuş."</p>

  <p class="p4">Tommy bağırdı. "Aman Tanrım! Yine mi o olay? Onu hiçbir zaman unutturamayacağız... " Tuppence, "Unutmalarını istediğimden pek emin değilim," dedi. "Neden isteyelim? Eğer seninle çok tanınmış iki tiyatro oyuncusu olsaydık, bunu bize sık sık hatırlatmaları hoşumuza giderdi."</p>

  <p class="p4">Tommy başını salladı. "Ne demek istediğini anlıyorum."</p>

  <p class="p4">"Ve burada başarmaya çalıştığımız işe yararı olabilir bunun."</p>

  <p class="p4">"Çocuk dedin... Kaç yaşında?"</p>

  <p class="p4">"On iki. Aslında on yaşında duruyor, ama on ikisinde sanırım. Clarence adında bir de arkadaşı var."</p>

  <p class="p4">"Onun bu konuyla ne ilgisi olabilir?"</p>

  <p class="p4">Tuppence, "Şu anda bir ilgisi yok," dedi. "Henry'le Clarence çok yakın iki arkadaş. Ve bizim hizmetimize girmek istiyorlar. Bazı şeyler öğrenip bize haber verecekler." Tommy dudak büktü. "On bir, on iki yaşındaki çocuklar bizim bilmek istediklerimizi nereden öğrenirler?"</p>

  <p class="p4">Tuppence, "Çocuğun sözleri biraz karışıktı," dedi. "Bana etrafta duyduğu bazı şeyleri açıklamaya çalışıyordu."</p>

  <p class="p4">"Kimden duymuş bunları?"</p>

  <p class="p4">"Tabii biri oturup ona bazı konularda bilgi vermemiş. Söylentiler kulaktan kulağa yayılmış, sonunda Henry de duymuş. Sonra Clarence'ın duydukları ve onun arkadaşı Algernotı'un işittikleri de var. Algernon bunları Jimmy'den öğrenmiş..."</p>

  <p class="p4">Tommy bağırdı. "Sus, sus? Bu kadarı yeter. Feki, bu çocuklar ne duymuşlar?" Tuppence, "Bunu hemen anlamak kolay değil," dedi. "Ama fazlalığı ayıklaya ayıklaya, sonunda meselenin özünü yakalıyorsun. Anladığıma göre, bazı yerlerden ve olaylardan söz edildiğini duymuşlar. Ve bizim buraya yapmaya geldiğimiz işin vereceği zevki onlar da tatmak istiyorlar."</p>

  <p class="p4">"Hangi işmiş bu?"</p>

  <p class="p4">"Çok önemli bir şeyi ortaya çıkarmak. Buraya saklandığı çok iyi bilinen bir şeyi bulmak. " Tommy, "Ah," dedi. "Saklandığı bilinen... Nasıl saklanmış bu? Nereye? Ve ne zaman?" Tuppence, "Bu noktalarla ilgili ayrı ayrı hikâyeler dolaşıyor," diye cevap verdi. "Ama bu durumun gerçekten heyecan verici olduğunu sen de itiraf etmelisin."</p>

  <p class="p4">Tommy düşünceli bir tavırla mırıldandı. "Evet... Belki...</p>

  <p class="p4">Tuppence, "Bütün bunlar ihtiyar Isaac'la ilgili," dedi. "Birçok şey biliyordu sanırım. Ve bunları bize anlatabilirdi." "Ve sence Clarence'la o çocuk... neydi onun adı?" Tuppence,</p>

  <p class="p4">"A, unuttum," dedi. "Dur bakayım şimdi hatırlarım. Demin söylüyordum. Doğrusu çocuğun hikâyeyi dinlediği değer kimselerin isimleri aklımı iyice karıştırdı. Algernon gibi tantanalı isimler... Sonra sıradan adları olan çocuklar... Jimmy, Johnny, Mike..." Tuppence bir an durdu, sonra da birdenbire bağırdı. "Henry! Tabii ya! Demin aklımdaydı."</p>

  <p class="p4">"Henry... "</p>

  <p class="p4">"Tommy, aslında ben sana şunu söylemek istiyorum; Artık bu araştırmaya mutlaka devam etmeliyiz. Sen de benim gibi düşünüyor musun?"</p>

  <p class="p4">Tommy, "Evet," diye başını salladı.</p>

  <p class="p4">"İyi, bunu anlamıştım zaten. Artık araştırmaya devam etmek zorundayız. Sana bunun nedenini de hatırlatayım. İhtiyar Isaac yüzünden. Biri onu öldürdü. Onu bir şey bildiği için ortadan kaldırdılar. Isaac'ın öğrendikleri biri için tehlikeli olabilirdi. İşte bizim de şimdi o kişiyi bulmamız gerekiyor. Isaac'ın bilgisini tehlikeli sayan o insanı."</p>

  <p class="p4">Tommy, "Ama," diye itiraz etti. "Bu tümüyle ayrı bir olay olamaz mı? Belki birtakım serseriler ihtiyar Isaac'a saldırmışlardır. Biliyorsun, böyle tipler var. Gidip birilerini tartaklamaktan, dövmekten, hatta öldürmekten hoşlanıyorlar. Kurbanlarının kimliği onlar için önemli değil. Sadece kendilerine karşı koyamayacak kadar yaşlı olan insanları seçiyorlar."</p>

  <p class="p4">Tuppence, "Evet," diye cevap verdi. "Ne demek istediğini anlıyorum. Ama bu olayın böyle olduğunu sanmıyorum. Bence biri buraya bir şey saklamış ya da burada birine bırakmış. Bu neyse, geçmişteki bir durumu aydınlatabilecek güçte. Bu sırrını teslim edildiği kişiyse ölmüş... O şeyi bir yere koymuş. Bu, birinin ortaya çıkmasını istemediği bir delil ya da ipucu. İhtiyar Isaac bu durumu biliyordu. Ve o bilmediğimiz katil, onun bize her şeyi açıklayacağından korktu. Çünkü köyde bizim hakkımızda da bazı söylentiler dolaşıyordu. Bizim ajan olduğumuzdan söze diliyordu. Ne de olsa bu alanda ün yapmış insanlarız. Ve bu konu bir bakıma Mary Jordan'la da ilgili."</p>

  <p class="p4">Tommy, "Mary Jordan'ın ölümü normal değildi," diye mırıldandı.</p>

  <p class="p4">Tuppence, "Evet," dedi. "Ve ihtiyar Isaac da öldürüldü. Onun kimin, hangi nedenle öldürdüğünü öğrenmemiz gerekiyor. Yoksa... "</p>

  <p class="p4">"Dikkatli davranmalısın, Tuppence! Madem biri ihtiyar isaac'ı geçmişteki olaylar hakkında konuşacağından korktuğu' için öldürdü, o zaman bu meçhul katil bir gece karanlık bir köşede seni bekleyebilir. Sana da aynı şeyi yapmaya kalkışabilir. Üstelik bunu kolaylıkla yapabilir."</p>

  <p class="p4">Tuppence, "Evet" dedi. "Biliyorum... Yaşlı kadınların başlarına böyle şeyler geliyor. Evet... kır saçlı olmanın ve romatizma yüzünden hafifçe topallayarak yürümenin kötülükleri. Tabii isteyen beni kolaylıkla öldürebilir, orası kesin. Ama ben kendimi koruyacağım. Acaba yanımda küçük bir tabanca taşısam mı, Tommy?"</p>

  <p class="p4">Kocası, "Ne münasebet!" diye bağırdı. "Olmaz öyle şey."</p>

  <p class="p4">"Neden? Tabancayla bir kaza yapmamdan mı korkuyorsun?"</p>

  <p class="p4">"Evet... Ayağın bir ağaç köküne filan takılır... Bildiğin gibi mutlaka bir yere takılıp yuvarlanırsın. Tabii, tabancayla korunmaya çalışacağın yerde kendi kendini vurabilirsin." Tuppence kızdı. "Benim böyle budalaca bir şey yapacağımı düşünüyorsun demek... " Tommy kesin bir tavırla, "Düşünüyorum," dedi. "Senden ancak böyle bir şey beklenir." "İstersen yanıma bir sustalı alayım... "</p>

  <p class="p4">"Ben senin yerinde olsam, yanımda hiç silah taşımam. Saf saf etrafta dolaşır, bu evden hoşlandığımızı pek sanmadığımızdan, başka bir yere taşınmayı düşündüğümüzü söylerim. İşte ben sana bunu tavsiye ediyorum."</p>

  <p class="p4">"Bunları kime söyleyeceğim?"</p>

  <p class="p4">Tommy elini şöyle bir salladı. "Canım, herkese söyleyebilirsin."</p>

  <p class="p4">Tuppence, "Böyle şeyler her zaman etrafa yayılır," dedi. "Hele bu köyde, hele bu köyde... Sen de aynı şeyleri mi söyleyeceksin, Tommy?"</p>

  <p class="p4">"Evet, hemen hemen... Söz gelişi, 'Evi artık başlangıçtaki kadar beğenmiyoruz,' diyebilirim."</p>

  <p class="p4">Tuppence ısrarla, "Ama araştırmaya devam etmek istiyorsun, değil mi?" diye sordu. "Tabii... Bu işe karıştım bile."</p>

  <p class="p4">"Peki, nasıl hareket edeceğine ilişkin bir plan yaptın mı?" "Ben yine her zamanki gibi davranacağım. Ya sen, Tuppence? Senin planın nedir?"</p>

  <p class="p4">"Ben henüz kesin bir karar .vermiş değilim. Bir iki fikrim var. Tabii o çocuktan da bazı şeyler öğreneceğim... Sahi adı neydi onun?"</p>

  <p class="p4">"Henry ve Clarence."</p>

  <p class="p4">&nbsp;</p>
</body>
</html>
