<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <meta content="Atlantis Word Processor 1.6.5.10" name="Generator" />
  <link href="../Styles/style.css" rel="stylesheet" type="text/css" />

  <title>X</title>
</head>

<body>
  <h2 class="h21">X</h2>

  <p class="p4">"Nerede olduğumuzu mu? Yoksa senin nerede olduğunu mu?"</p>

  <p class="p4">Tuppence, "Tabii benim nerede olduğumu," diye cevap verdi. "Bana çantamı verir misin? Yoksa onu yemek odasında mı unuttum?"</p>

  <p class="p4">"Her zaman unutursun. Ama bu gece öyle olmamış. Çantan koltuğun bacağının yanında... Hayır, hayır, öbür tarafta."</p>

  <p class="p4">Tuppence çantasını yerden aldı. "Çok güzel bir armağandı bu. Hakiki timsah derisinden sanırım. Yalnız bazen içine her şeyi koyamıyorum."</p>

  <p class="p4">Tommy, "Çantadan bir şey çıkarmak da zor anlaşılan," diyerek gülümsedi.</p>

  <p class="p4">Tuppence çantayla boğuşuyordu âdeta. "Pahalı çantalar hep böyle oluyor. İçindekileri kolaylıkla alamıyorsun. En rahat olanlar şu torba gibiler. İçine her şeyi koyabiliyorsun. Biraz şişiyorlar, o kadar. Bir şey aradığın zaman da çantayı çorba karıştırır gibi karıştırıyorsun. Hah! Buldum sanırım!" "O da nesi?"</p>

  <p class="p4">"Notlarım!"</p>

  <p class="p4">"Kolacının kâğıdına benziyor."</p>

  <p class="p4">"Yok canım. Kâğıtları eski defterimden kopardım. Hani şu temizleyiciye neleri şikâyet edeceğimi yazdığım defterden... Ona yırtılmış yastık kılıflarını, kopuk düğmeleri filan yazardım. Şimdiye kadar duyduğumuz her şeyi bu kâğıtlara yazdım. Bunların çoğundan bir anlam çıkmıyor. Ama ne yaparsın?.. Şu sayıyı da buraya kaydetmiştim. Sırf sen üzerinde durduğun için. O sırada bunun bir işe yarayacağını sanmıyordum. Yine de ne; olur olmaz diye listeye ekledim."</p>

  <p class="p4">Tommy, "İyi etmişsin," dedi.</p>

  <p class="p4">"Şuraya bir Mullins yazmışım."</p>

  <p class="p4">"O da kim?"</p>

  <p class="p4">"Bayan Griffin ondan söz etmişti. Ben de kurumun toplantısında onunla karşılaşmıştım. Erkeğe benzeyen bir kadın. Ama onu buraya neden yazdığımı bilmiyorum. Belki eskiden köyde okuduğu için onunla konuşmayı düşünmüş olabilirim. Sonra bir acayip sözcük daha var: Dodo. Bunun ne olduğunu da bilmiyorum... Birinin adı mıydı acaba?.. Herneyse. Sonra bir satır... Oxford'la Cambridge hakkında... Ha sahi! Eski kitapların içinde de bir şey buldum bugün. Emeklilerle konuşmaya gitmeden önce sabah yani."</p>

  <p class="p4">"Oxford'la Cambridge'e ne olmuş? Orada okuyan bir genci mi kastediyorsun?"</p>

  <p class="p4">"Bu konunun öyle bir öğrenciyle ilgisi .olduğunu sanmıyorum. Daha çok kayık yarısıyla ilgili olmalı."</p>

  <p class="p4">Tommy, "Evet, bu daha uygun," diye cevap verdi. "Ama bunun bize bir yaran olacağını da sanmıyorum."</p>

  <p class="p4">"Böyle şeyler belli olmaz... Evet, işte böyle... Bayan Mul-Jins... Oxford'la Cambridge... Dodo... Sonra da bu sabah yukarıdaki eski kitapların arasında sıkışmış olan kirli bir kâğıt parkasında yazılı olan bir şey. Bunu hangi kitaptan çıkardığımı hatırlayamıyorum. Katrione'den miydi acaba? Yoksa Tahtjn Gölmi?"</p>

  <p class="p4">"Tahtın Gölgesi mi? A, ben onu çocukken okumuştum. O coman Fransız İhtilaliyle ilgilidir."</p>

  <p class="p4">"Kâğıtta yazılı olanları buraya kaydetmişim."</p>

  <p class="p4">"Neymiş onlar?"</p>

  <p class="p4">"Kurşun kalemle yazılmıştı üç sözcük... Grin... g-r-i-n... Sonra Hen... h-e-n... Ve Lo... l-o." Tommy, "Dur, dur!" diye bağırdı. "Bırak da tahmin edeyim. Grin, sırıtmak demek. Sırıtan ne vardı? Cheshire kendisi... Alis Harikalar Diyarı'ndan... Sonra Henny - Penny... Bu da bir peri masalındandır. Sonra Lo... "</p>

  <p class="p4">Tuppence güldü. "Hay! Lo'ya gelince durakladın değil mi?" "Lo? Lo?" Tommy düşünüyordu. "Buna hiçbir şey uyduramazsın."</p>

  <p class="p4">Tuppence hızlı hızlı konuşmaya başladı. "İşte liste bu kadar. Bayan Mullins... Onunla gidip henüz konuşamadım. Sonra Bayan Griffin. Oxford v© Cambridge... Kayık yarışları. Yo da yarışta girişilen bir bahis. Sayım. Cheshire kedisi. Henry-Penny adlı çocuk masalı. Hans Christian Andersen'den. Ve bir de Lo." "Bütün bunlar çok gülünç. Biz de öyleyiz sanırım. Ama böyle gülünç olmaya devam edersek belki güzel bir ipucu yakalarız. Yani bütün bu sürpüntülerin altından çok değerli bir pırlanta çıkabilir. Ne de olsa, yukarıdaki bir sürü kitabın arasında bulduk o mesajı."</p>

  <p class="p4">Tuppence düşünceli bir tavırla mırıldandı. "Oxford ve Cambridge... Aklıma bir şey getiriyor... Bir şeyler hatırlatıyor bana... Acaba neydi?"</p>

  <p class="p4">"Mathüde?" . "Yok canım, Mathilde değil."</p>

  <p class="p4">"Sevgili?.." Tommy gülüp duruyordu. "Sevgili... Güzel sevgilimi nerede bulabilirim?" Tuppence, "Alay edip durmasana," diye çıkıştı kocasına. "Sonuncu bilmeceyi unutuyorsun galiba? Grin-hen-lo. Hiç anlamı yok bunun. Ama buna rağmen bana yine de... Ah!"</p>

  <p class="p4">"Evet, ne?"</p>

  <p class="p4">"Ah, Tommy! Aklıma bir şey geldi. Tabii ya!"</p>

  <p class="p4">"Tabii olan nedir?"</p>

  <p class="p4">Tuppence, "Lo... Evet, evet, bilmecenin cevabı bu .olmalı." "Tuppence, ne sayıklıyorsun Tanrı aşkına?" "Oxford ve Cambridge kayık yarışı." "Neden 'grin-hen-lo' aklına Oxford'la Cambridge kayık yarışını getiriyor?"</p>

  <p class="p4">Tuppence neşeyle güldü. "Bil bakalım... Üç tahminde bulunabilirsin."</p>

  <p class="p4">"Buna kalkışmam bile. Çünkü o üç sözcükten hiçbir anlam çıkmıyor."</p>

  <p class="p4">"Tersine... Cok anlamlı... "</p>

  <p class="p4">"Anlamlı olan ne? Kayık yarışı mı?"</p>

  <p class="p4">"Hayır, hayır. Bunun kayık yarısıyla hiçbir ilgisi yok." Renkler, Tommy. Ben renkleri kastediyorum."</p>

  <p class="p4">"Tuppence! Ne demek istiyorsun?"</p>

  <p class="p4">"Grin-hen-Lo. Biz bunları ters okuyorduk. Aslında bunları arkadan öne doğru okumamız gerekir." "Ne? Nasıl yani? Böyle mi? Ol.. Nen.. Saçma sapan bir şey bu. Hele birincisi. Nirg... N-ir-g ya da sözcüğü buna benzer bir sözcük."</p>

  <p class="p4">"Hayir, hayır, öyle olmayacak. O üç sözcüğü al. Bu biraz da Alexander'in o şifreyi yazmasına benziyor. Hani o ilk kitapta bulduğumuz mesajı... O üç sözcüğü tersinden oku, Tommy. Lohengrin."</p>

  <p class="p4">Tommy kaşlarını çattı.</p>

  <p class="p4">Tuppence, "Hâlâ anlamadın mı?" diye sordu. "Lohengrin... tabii. Kuğular. Opera. Anlıyor musun? Canım Lohengrin operasını bilirsin. Şu, Wagner'in eseri. Operadaki kuğuları hatırlayacaksın."</p>

  <p class="p4">"Evet, hatırlıyorum. Ama bizim köşkün kuğularla hiçbir ilgisi yok."</p>

  <p class="p4">"Tersine, var. O serde duran porselen .eşyalar. Bahçe iskemleleri yani. Hatırlıyorsun değil mi? Bunlardan biri koyu maviydi, biri de gök rengi... Teyzemin evinde de vardı .onlardan. Bunlara renklerinden dolayı Oxford'la Cambridge derlerdi. Her yerde böyle derler sanırım. Hatta belki Isaac da kendisine sandelyeleri yıkamasını tembih ettiğin zaman bana aynı şeyi söylemişti. Ama böyle yapıp yapmadığını kesinlikle hatırlamıyorum."</p>

  <p class="p4">"Oxford kırıldıydı değil mi?"</p>

  <p class="p4">"Evet... Ama Cambridge hâlâ Kay-Kay'da. Açık mavi olanı yani. Anlamıyor musun? Lohengrin. Kuğularla süslü o iki porselen iskemleden birinde bir şey gizliydi. Şimdi ne yapmamız gerektiği ortada, Tommy'ciğim. Gidip Cambridge bakacağız. Haydi, gidelim mi?"</p>

  <p class="p4">"Ne? Gece saat on birde mi? Olmaz!"</p>

  <p class="p4">"Öyleyse iskemleye yarın bakarız... Yarın sabah Londra'ya gitmeyeceksin değil mi?" "Hayır."</p>

  <p class="p4">"İyi ya. Yarın iskemleyi ararız. Bakalım bir şey bulabilecek miyiz?"</p>

  <p class="p4">Albert, "Bilmiyorum bahçe konusunda ne yapacaksınız?" dedi. "Bir ara bahçıvanlık yapmıştım. Ama doğrusu sebze yetiştirmekten pek anlamam. Ha, aklıma gelmişken, bir çocuk sizi görmek istiyor, hanımefendi."</p>

  <p class="p4">"Bir çocuk mu? Şu kızıl saçlı olanı mı?"</p>

  <p class="p4">"Hayır, bu öbürü. Hani karmakarışık sarı saçları olan. Neredeyse beline kadar inecek saçları. Adı do bir tuhaf. Otel isimlerine benziyor. Royal Clarence... "</p>

  <p class="p4">"Clarence ama Royal Clarence değil."</p>

  <p class="p4">Albert, "Ön kapıda bekliyor," dedi. "Size yardım edebileceğini söyledi."</p>

  <p class="p4">"Herhalde zaman zaman ihtiyar Isaac'a da yardım ederdi."</p>

  <p class="p4">Tuppence dışarı çıktı. Clarence, 'Veranda' ya da 'taraça'daki eski bir koltukta oturuyordu. Kızarmış patatesle kahvaltı ediyor, sol elinde de bir çikolata tutuyordu.</p>

  <p class="p4">Clarence, "Günaydın, efendim," dedi. "Size yardım edip* edemeyeceğimi anlamaya geldim."</p>

  <p class="p4">Tuppence, "Aferin," diye cevap verdi. "Tabii bahçe konusunda yardıma ihtiyacımız var. Sanırım, bir ara ihtiyar Isaac'a yardım edermişsin."</p>

  <p class="p4">"Evet, arada sırada ederdim. Ama açıkçası bahçeden pek anlamam. Ona bakarsanız, ihtiyar Izzy de bu konuda pek fazla bir şey bilmezdi. Durmadan konuşur, bir zamanlar ne kadar güzel günler geçirdiğinden söz ederdi. Kendisini bahçıvan olarak tutanların pek memnun kaldıklarını anlatırdı. Evet... Ayrıca Bay Bolingo'nun baş bahçıvanı olduğunu da öne sürerdi. Biliyorsunuz değil mi? Bay Bolingo daha aşağılarda, nehrin kıyısındaki evde otururdu. Koskocaman bir köşktü. Şimdi okul yaptılar orayı. Evet, İhtiyar Izzy orada bahçıvan başı olduğunu söylerdi. Amo büyükannem bunun tümüyle uydurma olduğundan söz ediyor."</p>

  <p class="p4">Tuppence, "Neyse," dedi. "Bu önemli değil... Zaten ben bugün küçük serdeki bazı eşyaların çıkarılmasını istiyorum."</p>

  <p class="p4">"Ne? Ha şu küçük bölmeyi mi söylüyorsunuz? Camlı yeri yani? Oranın adı Kay - Kay değil mi?"</p>

  <p class="p4">Tuppence başını salladı. "Evet, öyle. Demek serin adını biliyorsun?"</p>

  <p class="p4">"Tabii... Oraya Kay-Kay derler. Sözümona Japoncaymış. Bunun doğru olup olmadığını bilmiyorum."</p>

  <p class="p4">Tuppence, "Haydi," dedi. "Oraya gidelim."</p>

  <p class="p4">Böylece bir sıra oluşturdular. Başta Tommy, sonra Anibal, Tuppence, Clarence ve ilgi çekici bir şeylerle karşılaşacağını umarak kahvaltı takımını yıkamaktan vazgeçen Albert. Anibol etraftaki bütün yararlı kokuları içine çektikten sonra büyük bir neşeyle zıplayıp koşmaya başladı. Sonra Kay-Kay'ın kapısında diğerlerine katılarak ilgiyle içeriyi koklamaya çalıştı.</p>

  <p class="p4">Tuppence, "Merhaba, Anibal," dedi. "Bize yardım edecek misin? Galiba bir şeyler anlatmaya hazırlanıyorsun."</p>

  <p class="p4">Clarence, "Ne köpeği o?" diye sordu. "Biri onun vaktiyle fare avlamaları için beslenen köpeklerden olduğunu söyledi. Doğru mu?"</p>

  <p class="p4">Tommy, "Evet, doğru," diyerek gülümsedi. "Manchester Teriyesi... "</p>

  <p class="p4">Kendisinden söz edildiğini anlayan Anibal başını sağa solo çevirdi, kuyruğunu neşeyle salladı. Sonra da oturarak kendisiyle övündüğünü belli edecek gururlu bir tavır takındı. Clarence sordu. "Isırır değil mi? Herkes öyle söylüyor." Tuppence, "Cok iyi bir bekçidir," dedi. "Beni korur hep." "Postacı dört gün önce Anibal'in kendisini ısırmaya kalktığını söyledi."</p>

  <p class="p4">Tuppence güldü. "Köpekler ısırmaya çok meraklıdır... Kay-Kay'ın anahtarının nerede olduğunu biliyor musun?"</p>

  <p class="p4">Clarence, "Tabii," dedi. "Küçük kulübecikteki çivide asılı olacak. Hani şu saksıların filan durduğu kulübecikte." Koşarak gitti. Biraz sonra elinde eskiden paslı olan ama sonradan Isa-ac'ın yağladığı o anahtarla döndü. "Herhalde bu Izzy'nin işi. Anahtarı yağlamış sanırım."</p>

  <p class="p4">Tuppence, "Evet," diye başını salladı. "Kilitte dönmüyordu." Kapı açıldı.</p>

  <p class="p4">Üzerinde kuğu biçimi süsler olan Cambridge mavisi porselen iskemle gerçekten pek hoştu. Isaac'ın sandalyeyi iyice yıkayıp kuruladığı anlaşılıyordu. Pırıl pırıldı. Yaşlı adam, Tuppence'ın istediği gibi iskemleyi uygun bir havada verandaya Konulması için güzelce parlamıştı.</p>

  <p class="p4">Clarence atıldı. "Bir de koyu mavi iskemle olması gerek. İttiyar Isaac, Oxford'to Cambridge derdi."</p>

  <p class="p4">"Sahi mi?"</p>

  <p class="p4">"Sahi ya. Koyu mavi Oxford... Ve açık mavi Cambridge. Aa, Oxford kırılmış değil mi?" "Evet. Öyle oldu."</p>

  <p class="p4">"Tahta ata da bir şey olmuş. Kay-Kay eski püskü dolu."</p>

  <p class="p4">"Öyle."</p>

  <p class="p4">"Atın adı bir tuhaftı... Matilde gibi..,"</p>

  <p class="p4">Tuppence, "Evet, Mathilde," dedi. "At ameliyat oldu."</p>

  <p class="p4">Clarence bu sözleri pek komik bulmuştu. Kahkahalarla gülmeye başladı. "Annemin Edith Teyzesi de ameliyat oldu. İçinde bir şeyleri kestiler, ama sonunda iyi oldu." Bu yüzden düş kırıklığına uğramış gibi bir hali vardı.</p>

  <p class="p4">Tuppence, "Bu porselen iskemlelerin içlerini açmak mümkün değil sanırım," dedi. Tommy, "Herhalde," diye cevap verdi. "Onu da koyu mavi iskemle gibi kırmak gerekiyor."</p>

  <p class="p4">Tuppence, ona baktı. "Evet, galiba başka çare yok. Öyle değil mi?"</p>

  <p class="p4">Clarence eliyle işaret etti. "Üstteki bu S biçimi delikler çoh garip... İnsan bu deliklerden içeriye bazı şeyler atabilir. Sanki! iskemle bir posta kutusuymuş gibi."</p>

  <p class="p4">Tommy takdirle çocuğa baktı. "Evet, haklısın, atabilir. Cok ilginç bir düşünce. Cok ilginç." Clarence'in yüzünde memnunluk dolu bir ifade belirdi. Sonra çocuk, "Aslında bu sandalyelerin açılması gerekir," dedi. "Vidalı gibi... "</p>

  <p class="p4">Tuppence, "Sahi mi? Bunu sana kim söyledi?" diye bağırdı.</p>

  <p class="p4">"İhtiyar Isaac tabii.. Başka bir köşkte de vardı bunlardan. Isaac'ın onların içlerini açtığını da gördüm. İskemleyi tersine çeviriyorsunuz. Sonra da üste gelen kısmı döndürmeye başlıyosunuz. Yarıklardan biraz yağ akıtmak gerekir. Çünkü bazen sıkışıyor. Yağlanınca kolay dönüyor."</p>

  <p class="p4">"Ya?"</p>

  <p class="p4">"En kolayı iskemleyi tersine çevirmek."</p>

  <p class="p4">Tuppence söylendi. "Bu evde de her şeyi tersine çevirmek gerekiyor. Ameliyat edebilmek için Mathilde'yi de tersine çevirmek zorunda kaldık."</p>

  <p class="p4">Cambridge bir süre inatla öyle yattı. Ama sonra üstteki porselen kasım dönmeye başladı. Kısa bir süre sonra da bu parçayı yerinden çıkarabildiler.</p>

  <p class="p4">Clarence, "İçi süprüntü dolu herhalde," dedi.</p>

  <p class="p4">Anibal yardıma koştu. Köpek yapılan her işte diğerlerine yardım etmekten hoşlanırdı. Anibal, ben karışmazsam olmaz, diye düşünürdü. Köpek burnunu iskemlenin dibine doğru uzattı. Kokladı. Hafif homurdandıktan sonra döndü. Biraz geri çekilerek oturdu. "Hoşlanmadı sanırım." Tuppence iskemlenin içindeki iğrenç görünüşlü çöp yığınına baktı. Clarence, "Ay!" diye bağırdı.</p>

  <p class="p4">"Ne oldu?"</p>

  <p class="p4">"Elimi içeri sokayım derken çizdim. Bu tarafta bir çivi var. Ondan bir şey sarkıyor. Tabii çivi olduğundan da emin değilim, o da başka. Sivri bir... Ay!"</p>

  <p class="p4">Anibal hemen gürültüyle katıldı. "Hav hav!"</p>

  <p class="p4">"İçteki çiviye bir şey asılı. Tamam, yakaladım. Hayır kayıyor. Tuttum, işte."</p>

  <p class="p4">Clarence koyu renk muşambaya sarılı bir paketi çıkardı.</p>

  <p class="p4">Anibal çabucak yaklaştı. Tuppence'ın ayağının dibine oturarak hırlamaya başladı. Kadın, "Ne var, Anibal?" diye sordu.</p>

  <p class="p4">Anibal tekrar hırladı. Tuppence eğilerek köpeğin kafasını okşadı. Kulaklarını hafifçe çekiştirdi. "Ne oldu, Anibal'cığırn? Yoksa Oxford'un mu kazanmasını istiyordun? Cambridge'in başarıya ulaşmasına mı kızdın?" Tommy'ye baktı. "Ona televizyonda kayık yarışını seyrettirdiğimiz günü hatırlıyor musun?"</p>

  <p class="p4">Tommy, "Evet," diyerek güldü. "Yarışın sonuna doğru iyice öfkelenip havlamaya başladı. Biz de spikerin sözlerini duyamadık."</p>

  <p class="p4">Tuppence, "Ama hiç olmazsa yarışı görebiliyorduk," dedi. "Hatırlıyor musun? Cambridge'in kazanması Anibal'in hiç hoşuna gitmemişti."</p>

  <p class="p4">Tommy, "Evet," diye cevap verdi. "Neredeyse mahalleyi a-yağa kaldıracaktı."</p>

  <p class="p4">Anibal. Tuppence'ın yanından ayrılarak Tommy'ye doğru koştu. Kuyruğunu hızlı hızlı sallıyordu. Sonra gidip Cambridge' in içinden çıkarılmış olan paketi kokladı. Bir an durdu. Sonra da birdenbire dönerek olanca sesiyle havlamaya başladı.</p>

  <p class="p4">Tuppence, "Tommy," dedi. "Bak bakalım, dışarıda biri var mı? Belki bir bahçıvan gelmiştir. Geçen gün biri bana yaşlı bir bahçıvan tanıdığını söyledi. İşini çok iyi biliyormuş. Yalnız yaşlı olduğu için günde birkaç saat çalışabilirmiş."</p>

  <p class="p4">Tommy kapıyı açarak dışarı çıktı. Anibal de peşinden. Adam, "Burada kimse yok," diye seslendi.</p>

  <p class="p4">Anibal yine havlıyordu. Sonra hırladı. Ve tekrar havlamaya başladı. Sesi gitgide yükseliyordu.</p>

  <p class="p4">Tommy, "Şu pampa otları yığınının arasında birinin ya da bir şeyin saklı olduğunu sanıyor," dedi. "Belki de oraya gömdüğü bir kemiği biri kazıyor. Orada bir tavşan da olabilir. Anibal tavşanlar konusunda pek aptaldır. Bir tavşanın peşine tadılmadan önce onu iyice yüreklendirmek gerekir. Onlara karşı dostça duygular beslediği belli. Ama güvercinlerle iri kuşları kovalamaya bayılır. Ama neyse ki, yakalayamaz."</p>

  <p class="p4">Anibal şimdi ot yığınının etrafında dolaşarak yerleri kokuyordu. Hırlıyordu yine. Sonra tekrar olanca sesiyle havlamaya başladı. Arada sırada da Tommy'ye bakıyordu.</p>

  <p class="p4">Yaşlı adam, "Galiba pampa otlarının arasında bir kedi var," diyerek başını salladı. "Anibal'in kedi kokusu aldığı za-.man ne hale girdiğini bilirsin. Zaman zaman bahçeye o iri kara :kedi giriyor. Bir de öbürü. Şu Kitty diye çağırdığımız."</p>

  <p class="p4">Tuppence, "Kitty eve de giriyor," dedi. "Çatlaklardan içeri süzülüyor galiba. Aman sus artık, Anibal! Buraya gel!"</p>

  <p class="p4">Kadının sesini duyan Anibal ona doğru döndü. Son derece "öfkeli bir hali vardı. Tuppence'a doğru yürüdü. Ama sonra tekrar bütün dikkatini pampa otlarına vererek hiddetle havlamaya başladı.</p>

  <p class="p4">Tommy, "Otların içinde bir şey var," dedi. "Anibal'i endişelendiriyor... Haydi, Anibal!" Köpek silkelendi, kafasını salladı .Bir Tommy'ye baktı, bir Tuppence'a. Sonra da havlayarak otlara doğru atıldı.</p>

  <p class="p4">Bir gürültü oldu. Arka arkaya iki patlama.</p>

  <p class="p4">Tuppence, "Tanrım! Biri tavşan avlıyor galiba!" diye bağırdı. Tommy de haykırdı. "Tuppence, içeri gir! Kay-Kay'a gir!"</p>

  <p class="p4">Bir şey adamın kulağının dibinden vınlayarak geçti. AnibaL ise şimdi iyice öfkelenmiş, pampa otlarından oluşan kümenin etrafında dönüp duruyordu. Tommy hayvanın peşinden koştu. "Anibal birini kovalıyor! Tepeden aşağıya doğru kaçan birini! Deli gibi koşuyor Anibal!"</p>

  <p class="p4">Tuppence, "Kim o? Kim o?" diye bağırarak sordu.</p>

  <p class="p4">"Sana bir şey olmadı ya, Tuppence?"</p>

  <p class="p4">Kadın, "Hayır, hayır," diye cevap verdi. "Olmadı. Yalnız bir şey çarptı... Şuraya... Omzumun aşağısına. Neydi,o?"</p>

  <p class="p4">"Biri bize ateş ediyordu. Şu yüksek pampa otlarının arasına gizlenmişti."</p>

  <p class="p4">"Demek biri neler yaptığımızı gözetliyordu? Belki de bu yüzden ateş etti. Ne dersin, Tommy?"</p>

  <p class="p4">"Eve gidelim. Haydi gel, Tuppence. Çabuk ol. Clarence, haydi. Sen de."</p>

  <p class="p4">Clarence endişeyle, "Köpek beni ısırmasın?" diye sordu. Tommy, "Hayır, hayır," dedi. "O meşgul şimdi."</p>

  <p class="p4">Evin köşesini döndükleri sırada Anibal de birdenbire ortaya çıktı. Koşarak tepeyi tırmanıyordu, soluk soluğaydı. Tommy' ye yaklaşarak silkindi. Bütün köpeklerin yaptığı gibi efendisiyle konuşmaya çalıştı. Bir pençesini adamın dizine dayayarak Tommy'nin paçasını yakaladı. Yaşlı adamı tepeden aşağıya indirmeye çabalıyordu.</p>

  <p class="p4">Tommy, "Ateş edenin peşinden gitmemi istiyor," dedi.</p>

  <p class="p4">Tuppence, "Kesinlikle olmaz!" diye bağırdı. "Madem biri tabanca ya da tüfekle ateş ediyor, seni bırakır mıyım sanıyorsun? Vurulursan ben ne yaparım? Bu yaşta sana bir şey olursa bana kim bakar? Haydi içeri girelim."</p>

  <p class="p4">Çabucak eve daldılar. Tommy holdeki telefona koştu. Tuppence, "Me yapıyorsun?" dedi. Tommy, "Polise telefon ediyorum," diye cevap verdi. "Böyle bir olaya aldırmazlık edecek değilim ya? Zamanında davranırsak belki adamı bulurlar"</p>

  <p class="p4">"Ben omzuma pansuman yapılmasını istiyorum. Kan yüzünden bu en sevdiğim kazağım lekelenecek."</p>

  <p class="p4">Tommy, "Kazağın sırası mı şimdi?" diye bağırdı.</p>

  <p class="p4">Aynı anda Albert elinde ilkyardım çantasıyla koşarak döndü. "Hanımefendiye ateş etti ha? Ben ona gösteririm! Bu memleketin hali ne olacak böyle?" Tuppenee'a yaklaştı.</p>

  <p class="p4">"Acaba sizi hastaneye kaldırsak mı?"</p>

  <p class="p4">Tuppence, "Hastaneye gitmeye hiç niyetim yok," diye homurdandı. "Zaten yaram da ağır değil. Sen sadece omzuma flaster yapıştır. Şöyle kalın bir flasier, ama önce yaraya bir şey sür."</p>

  <p class="p4">"Tendürdiyot süreceğim."</p>

  <p class="p4">"Tendürdiyot istemem. Canını yakıyor insanın. Zaten şimdi yaralara tentürdiyot sürmenin doğru olmadığını da söylüyorlar. Sen bir melhem sür bakayım." Tuppence kocasına baktı. "Onu aldın değil mi?"</p>

  <p class="p4">"Neyi, Tuppence? Ne demek istiyorsun?"</p>

  <p class="p4">"Lohengrin - Cambridge'in içinden çıkardığımız paketi. Hani şu çiviye asılı olan muşambaya sarılı nesne. Bizi gördüler... Ve eğer bizi gerçekten öldürmeye kalkıştılarsa, o zaman pakette çok önemli bir şey var demektir, Tommy!"</p>

  <p class="p4">&nbsp;</p>
</body>
</html>
