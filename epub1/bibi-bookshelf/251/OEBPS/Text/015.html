<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <meta content="Atlantis Word Processor 1.6.5.10" name="Generator" />
  <link href="../Styles/style.css" rel="stylesheet" type="text/css" />

  <title>II</title>
</head>

<body>
  <h2 class="h21">II</h2>

  <p class="p4">Tuppence ertesi sabah köyde herkesin tanıdığı yaşlı adamı bulmaya çıktı. Ona 'İhtiyar Isaac' diyorlardı. Resmi durumlarda da Bay Bodlicott. Tabii eğer adamın soyadını hatırlaya-bilirlerse. Köydekiler Isaac Bodlicott'u ilgi çekici bir tip olarak kabul ediyorlardı. Bunun bir nedeni, adamın doksan yaşında olduğunu iddia etmesiydi. Ama buna kimse inanmazdı" o da başka. Bir de Isaac'ın elinden her türlü onarım gelirdi.</p>

  <p class="p4">Gel gelelim ona verilen işi yaparken durmadan konuşurdu. Üstelik takma dişleri ağzına tam oturmadığı için bazen ne söylediği pek anlaşılamazdı. Isaac Bodlicott'un köyde eskiden" oturan aileler hakkında bilmediği yoktu. Ama anlattıklarının doğru olup olmadığını kesinlikle söylemek de mümkün değildi.</p>

  <p class="p4">Tuppence, Bay Bodlicott'u banyonun tepe camını takması için ikna ettikten sonra adamı nasıl konuşturacağını düşünmeye başladı. İhtiyar Isaac'tan Tommy'yle o sırrı çözmelerine yardım edecek bir şey öğrenecekler miydi acaba?</p>

  <p class="p4">İhtiyar Isaac Bodlieott köşkün yeni sahiplerinin istedikleri onarımı yapmaya hazırdı. Köye yeni gelenlerin hepsiyle tanışmaya can atardı adam. Çünkü bu kendisi için yeni dinleyiciler demekti.</p>

  <p class="p4">"Neyse ki, bu cam yüzünden bir kaza olmamış. İnsanın yüzünü baştan başa keserdi." "Gerçekten öyle."</p>

  <p class="p4">"Yerde hâlâ cam kırıkları var, hanımefendi. Onları süpürmek gerekir."</p>

  <p class="p4">Tuppence, "Biliyorum," dedi. "Ama henüz bu işleri yapacak zaman bulamadık."</p>

  <p class="p4">"Ama cam konusunda dikkatli olmalıdır. Camla oyun olmaz. Ufacık bir parça insanın hayatını tehlikeye sokabilir. Hele damara girdi mi, öldün gitti demektir. Bayan Laivinia Shota-comb'u hatırlıyorum da. ©ana inanın..."</p>

  <p class="p4">Lavinia Shotacomb'un macerasını dinlemeyi istemiyordu Tuppence. İhtiyar Isaac hikâyesine başlamadan hemen onu susturdu. "Herhalde burada oturanların hepsini tanıyorsunuz." "E, tabii. Ben genç değilim artık. Seksen beşi geçtim. Doksana merdiven dayadım. İnsan bazı olayları unutamıyor. Çünkü bunlar unutulacak gibi değildi. Size bir anlatsam kulaklarınıza inanamazsınız."</p>

  <p class="p4">Tuppence, "Herhalde bir hayli ilginç insan tanıdınız?" dedi.</p>

  <p class="p4">"Ah... İnsanlar hiç belli olmazlar. Öyle değil mi? Bazıları hiç de göründükleri gibi çıkmıyorlar."</p>

  <p class="p4">"Kimisinin casus olduğu anlaşılıyor... ya da katil..." Tuppence ümitle adama baktı. İhtiyar Isaac eğilerek yerden bir cam parçasını aldı. "Şuna bakın. Tabanınıza girseydi hoşunuza gider miydi?"</p>

  <p class="p4">Tuppence tepe camının takılmasının ihtiyar Isaac'ın daha heyecanlı anılarını anlatmasına yetmeyeceğini düşünmeye başladı. Yaşlı adama serin onarılması gerektiğini söyledi. Birlikte dışarı çıktılar.</p>

  <p class="p4">"Ah, kastettiğiniz bu muydu?"</p>

  <p class="p4">"Evet, bu."</p>

  <p class="p4">Isaac, "Kay-Kay," dedi..</p>

  <p class="p4">Tuppence hayretle ona baktı. Adamın bu sözlerinden bir anlam çıkaramamıştı. "Ne dediniz?"</p>

  <p class="p4">"Kay-Kay, dedim. İhtiyar Bayan Jones'un zamanında sere söyle derlerdi."</p>

  <p class="p4">"Ya? Neden acaba?"</p>

  <p class="p4">"Bilmem... O günlerde böyle yerlere bu isim veriliyordu. Belki de ser küçük olduğu için." "Herhalde buraya çiçeklerini koyarlardı?"</p>

  <p class="p4">"Yo! Serde çiçek filan yoktu. Daha çok çocuklar oyuncaklarını burada saklarlardı. A, eğer atmadılarsa oyuncaklar hâlâ içeride olmalı. Baksanıza ser çökmek üzere. Öyle değil mi? Şuraya buraya destek koymuş, damı da biraz tamire çalışmışlar. Burasının bir daha kullanılacağını hiç sanmıyorum. Eskiden buraya iskemleler, kırık oyuncakları filan atarlardı. Ama tabii tahta atı oraya koymuşlardı. 'Sevgili' de bir köşede dururdu." Tuppence bir camın temizce bir köşesinden bakmaya çalışıyordu. "İçeri girebilir miyiz acaba? Serde bir sürü acayip şey olmalı."</p>

  <p class="p4">Isaac, "Serin anahtarı var," dedi. "Herhalde aynı çivide asılı duruyordun"</p>

  <p class="p4">"Hangi çivide?"</p>

  <p class="p4">"Bahçe aletlerinin durduğu kulübe var ye... "</p>

  <p class="p4">Dönüp yoldan ilerlediler. Kulübe küçücük bir yerdi, isaac kapısını tekmeleyerek &nbsp;&nbsp;&nbsp;açtı.</p>

  <p class="p4">Ağaç dalların! yerden kaldırdı. Çürük elmaları bir yana itti. Duvarda asılı &nbsp;&nbsp;&nbsp;olan &nbsp;&nbsp;&nbsp;eski &nbsp;&nbsp;&nbsp;bir paspas kaldırarak altındaki paslı birkaç anahtarı Tuppence'a gösterdi. "Eski bahçıvanın anahtarları bunlar. Eğer Kay-Kay'm içini görmek istiyorsanız,.. "</p>

  <p class="p4">Tuppenee ümitle, "Tabii," diye bağırdı. "Tabii görmek istiyorum... Nasıl yazılıyor?"</p>

  <p class="p4">"Ne nasıl yazılıyor, efendim?"</p>

  <p class="p4">"Kay-Kay... Böyle söylendiği gibi mi yazılıyor?"</p>

  <p class="p4">"Hayır, daha değişik şekilde sanırım. Yabancı bir sözcük. Hatırımda kaldığına göre 'Kai-Kai' diye yazılıyordu. Ama herkes Kay-Kay der geçerdi. Sanırım Japonca bir isim." Tuppenee, "Ya?" dedi. "Bu köşkte Japonlar da oturdu mu?"</p>

  <p class="p4">"Yok canım. Bu köye öyle yabancı hiç gelmedi."</p>

  <p class="p4">Isaac cebinden çıkardığı ufak bir şişedeki yağla anahtarların en paslısını yağladı. Sonra serin kapısındaki kilide sokarak çevirdi. Müthiş bir gıcırtı koptu ve kilit açıldı. Isaac kapıya dayanarak itti. Tuppence'la içeri girdiler.</p>

  <p class="p4">"İşte bakın..." İhtiyar Isaac'ın serdeki eşyalarla gururlanmadığı belliydi. "Burada eski püskü öteberiden başka bir şey yok."</p>

  <p class="p4">Tuppence, "Şu tahta at pek hoş," dedi.</p>

  <p class="p4">Isaac, "Mathilde o," dedi. Tuppence şaşkın şaşkın tekrarladı, "Mathilde?" "Evet. Bir kadın adı. Bir kraliçenin. Biri onun Fatih Willi-trnrfm karısı olduğunu söylediydi ama sadece övünüyordu sanırım. At Amerika'dan geldi. Çocuklardan birinin isim babası Amerikalıydı da... "</p>

  <p class="p4">"Hangi çocukların... "</p>

  <p class="p4">"Bassington'lann sanırım. Onlar diğerlerinden daha önce burada oturuyorlardı. Bilmem ki... Herhalde tahta at çürümüştür artık."</p>

  <p class="p4">Mathilde eskimiş olmasına rağmen yine de şahane bir tahta attı. Normal bir kısrak boyundaydı. Atın bir zamanlar pek .gür olan yelesinden şimdi sadece birkaç kıl kalmıştı. Bir kulağı kırıktı. Vaktiyle gri renkte olduğu anlaşılıyordu. Bacakları biraz ayrılmış gibiydi. Kuyruğu da incecik kalmıştı.</p>

  <p class="p4">Tuppence atla ilgilenmişti. "Bu üzerinde sallanılan diğer oyuncaklara hiç benzemiyor. "</p>

  <p class="p4">"O atlar bir öne bir arkaya sallanırlar. Oysa bu... şöyle... öne doğru atlar. Öne© ön bacaklar... Sonra arkadakiler... Hooop! Gerçekten çok güzel bir oyuncaktır. Atın sırtına binip size bunun nasıl zıpladığını göstereyim... "</p>

  <p class="p4">Tuppence, "Aman dikkatli olun!" diye bağırdı. "Çivisi filan varsa batar! Ya da yuvarlanırsınız!"</p>

  <p class="p4">"Ah, ben Mathilde'ye binerdim. Elli altmış yıl kadar önce. Hâlâ hatırlıyorum. At çok eskimemiş. Yani parçalanacak halde "değil." Beklenmedik çevik bir hareketle Mathilde'nin sırtına atladı. At öne doğru zıpladı. Sonra da arkaya doğru. "Ne güzel hareket ediyor değil mi?"</p>

  <p class="p4">Tuppence, "Evet, öyle," diye cevap verdi.</p>

  <p class="p4">"Ah, bu atı pek severlerdi. Özellikle Jenny. Her gün binerdi."</p>

  <p class="p4">"Jenny kim?"</p>

  <p class="p4">"Çocukların en büyüğü. Bu atı ona isim babası göndermişti. Sevgili'yi de."</p>

  <p class="p4">Tuppence merakla ihtiyar adama baktı. Kay-Kay da bu isme uyacak bir şey görememişti. "Şunun adı Sevgili'ydi işte. Şu köşede duran küçük atlı araba. Pamela bununla yokuştan inerdi. Çok ciddi bir kızdı Pamela. Tepede arabaya biner, ayaklarını da şuraya dayardı. Orada pe dallar vardı o zaman. Ama kopmuş artık. Araba tepeden inmeye başlardı. Tam aşağıya yaklaşırken Pamela ayağıyla fren yapardı. Ama çoğu zaman maymun ağacının dallarının arasına yuvarlanırdı."</p>

  <p class="p4">Tuppence, "Rahatsız edici bir şey olmalı," dedi. "Maymun ağacının dallarının arasına düşmek yani... Jenny'le Pamela kimin kızlarıydı?"</p>

  <p class="p4">"Bassington'ların."</p>

  <p class="p4">"Peki Mary Jordan adında birini tanıdınız mı hiç?"</p>

  <p class="p4">"Ah, kimden söz ettiğinizi biliyorum. O benden biraz önceydi sanırım. Yoksa değil miydi? O Alman casusunu söylüyorsunuz galiba?"</p>

  <p class="p4">Tuppence, "Köyde onu bilmeyen yok," dedi.</p>

  <p class="p4">"Evet. 'Frölayn' derlerdi ona. Ne anlama geliyorsa... Isaac dönmüş bahçeye bakıyordu. "Sebze dikmenizin zamanı gelmiş, hanımefendi. Fasulye dikmeli, bezelyeler için de yer hazırlamalısınız. Sonra marula ne dersiniz? Şu ufaklara?"</p>

  <p class="p4">"Herhalde burada bir hayli bahçıvanlık ettiniz? Yalnız bu köşkü kastetmiyorum... " "Ah, evet, köşklerin çoğunun bahçelerine ben bakardım. Asıl bahçıvanları pek iyi değildi. Belirli zamanlarda gelir, onlara yardım ederdim. Biliyor musunuz, bir keresinde bir kaza olduydu. Sebzeler yüzünden. Benden önceydi, ama olanları duydum tabii."</p>

  <p class="p4">Tuppence, "Yüksük otuyla ilgili bir kaza sanırım," dedi.</p>

  <p class="p4">"Ah, demek duydunuz? O olay da uzun yıllar önce oldu. Evet, bu yüzden birkaç kişi hastalandı. İçlerinden, biri de öldü. Daha doğrusu ben öyle duydum. Ama bir arkadaşım bana bütün bunların hikâye olduğunu söyledi."</p>

  <p class="p4">Tuppence, "Frölayn ölmüş sanırım," dedi.</p>

  <p class="p4">"Ne diyorsunuz? Ölen Frölayn mıymış? Bakın ben bunu duymadım."</p>

  <p class="p4">Tuppence, "Belki de ben yanılıyorum," diye cevap verdi. Siz şimdi şu Sevgili'yi dışarı çıkarın. Onu götürüp Pamela adlı kızın tepeden aşağıya indiği yere koyun. Tabii tepe hâlâ oradaysa."</p>

  <p class="p4">"Tepe hâlâ orada tabii. Ne sanıyorsunuz? Üstü de yine otlarla kaplı. Bilmiyorum. Sevgili'nin nereleri paslı. İsterseniz arabayla atı önce temizleyeyim."</p>

  <p class="p4">Tuppence, "İyi olur..." dedi. "Sonra da bahçeye dikeceğimiz sebzelerin bir listesini yapın." "Ben ıspanakla yüksük otlarını bir araya dikmemeye dikkat ederim. Tam buraya yerleştiğiniz sırada başınıza bir şey gelmesini istemem. Pek güzel bir köşktür bu. Tabii onarım için harcanacak paranız varsa... "</p>

  <p class="p4">Tuppence mırıldandı. "Teşekkür ederim."</p>

  <p class="p4">"Sevgili'ye bindiğiniz zaman arabanın kırılmaması için elimden geleni yapacağım. Çok eski, ama bazen eski şeyler öyle güzel çalışırlar ki. Biliyor musunuz, geçenlerde kuzenlerimden biri eski bir bisiklet aldı. Onun yürüyebileceğine kesinlikle inanmazdım. Kırk yıldan beri kimse binmemişti bisiklete. Ama biraz yağlayınca tıkır tıkır çalıştf. Ah bilemezsiniz yağ ne harikalar yaratır... "</p>

  <p class="p4">&nbsp;</p>
</body>
</html>
