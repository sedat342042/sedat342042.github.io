<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <meta content="Atlantis Word Processor 1.6.5.10" name="Generator" />
  <link href="../Styles/style.css" rel="stylesheet" type="text/css" />

  <title>XVI</title>
</head>

<body>
  <h2 class="h21">XVI</h2>

  <p class="p4">"Araba mı geliyor?" Tuppence ön kapıdan çıkarak telaşla yola doğru baktı. Heyecanla kızı Deborah'ı ve üç torununu bekliyordu.</p>

  <p class="p4">Albert ise yan kapıdan fırlamıştı. "Daha gelmezler, hanımefendi. Zili çalan bakkaldı. İnanamayacaksınız ama yumurta fiyattan yine artmış... "</p>

  <p class="p4">"Tatlıyı yaptın mı?"</p>

  <p class="p4">"Tabii, tabii, siz hiç merak etmeyin."</p>

  <p class="p4">"Odaların hepsi de hazır mı, Albert?"</p>

  <p class="p4">"Evet. Gündelikçi kız bu sabah tam vaktinde geldi. Bayan Deborah'm banyosuna onun sevdiği o kokulu sabundan kaydım."</p>

  <p class="p4">Tuppence'ın içi rahatlamıştı. Kızıyla torunları için her şey hazırdı demek.</p>

  <p class="p4">Sonunda bir korna sesi duyuldu ve birkaç dakika sonra da Tommy'nin kullandığı araba basamakların önünde durdu. Kapılar açılarak konuklar indiler. Beresford'ların hâlâ güzel olan kırk yaşlarındaki kızları Deborah, on beş yaşındaki Andrew, on birindeki Janet ve yedisindeki Rosaline.</p>

  <p class="p4">Andrew avaz avaz bağırıyordu. "Merhaba büyükanneciğim!" Janet seslendi. "Anibal nerede?"</p>

  <p class="p4">Rosalie neredeyse ağlayacaktı. "Çay isterim,"</p>

  <p class="p4">Deborah annesine sarıldı. "Demek yeni köşk bu? Burayı çok beğendim." Janet, "Bahçeyi dolaşalım mı?" diye sordu.</p>

  <p class="p4">Tommy, "Çaydan sonra," dedi. Rosalie, "Çay isterim," diye yineledi.</p>

  <p class="p4">Çay sofrasının beklediği yemek odasına gittiler.</p>

  <p class="p4">Deborah, "Senin hakkında bazı şeyler duydum, anne," diye söze başladı. "Yine ne işler karıştırıyorsun." Deborah annesine karşı daima otoriter bir tavır takınır .Tuppence'ın her zaman dikkatle korunması gerektiğine inanırdı.</p>

  <p class="p4">Tuppence. "Hiçbir şey karıştırdığım yok," dedi. "Köşkümüze rahatça yerleştik artık." Deborah bu sözlere inanmamıştı. "Sen mutlaka yine bir şeye burnunu sokmuşsundur,.. Öyle değil mi, baba? Hoş bunu sana neden soruyorum bilmem ki? Sen de annemden farksızsındır. Buraya yerleşip sakin bir hayat süreceğinizi, bu güzel köşkün zevkini çıkaracağınızı sanıyordum."</p>

  <p class="p4">Tommy, "Biz de öyle istiyorduk," diyerek içini çekti. "Ama kader bize başka şeyler hazırlıyormuş... "</p>

  <p class="p4">Birdenbire bir kırlangıç sürüsü gürültüyle havalanarak bahçenin üzerinde dönmeye başladı.</p>

  <p class="p4">Janet, "Bu kuşlar nedir, büyükanneciğim?" diye sordu.</p>

  <p class="p4">"Kırlangıç... Güneye uçuyorlar artık."</p>

  <p class="p4">"Bir daha gelmeyecekler mi?"</p>

  <p class="p4">"Ancak gelecek yaza." Tuppence bir an durdu, sonra da ekledi. "Bu köşkün adı da bir zamanlar Kırlangıç Yuvası'ymış."</p>

  <p class="p4">Deborah, "Artık burada oturmaktan vazgeçmişsiniz, sanırım," dedi. "Babam bana yazdığı mektupta başka bir yer aradığınızdan söz ediyordu."</p>

  <p class="p4">Tuppence bir an düşündü. Sonra da birdenbire heyecanla, "Ben aslında bu köşkü seviyorum," diye bağırdı. "Ve ömrümün sonuna kadar da burada oturmak istiyorum." Tommy'e baktı, "Köşke yeniden Kırlangıç Yuvası adını verebiliriz... "</p>

  <p class="p4">Andrew atıldı. "Bu adı bahçe kapısına ben yazayım! Albert de biraz boya bulup bana yardım edebilir."</p>

  <p class="p4">Janet, "O zaman kırlangıçlar gelecek yaza da buraya rahatça dönerler," dedi.</p>

  <p class="p4">&nbsp;</p>
</body>
</html>
