<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr" xmlns:xml="http://www.w3.org/XML/1998/namespace">
<head>
  <meta content="Atlantis Word Processor 1.6.5.10" name="Generator" />
  <link href="../Styles/style.css" rel="stylesheet" type="text/css" />

  <title>İkinci Bölüm</title>
</head>

<body>
  <h1 class="h11" style="text-align: center;">İkinci Bölüm</h1>

  <h2 class="h21"><a id="ncx419"></a>I</h2>

  <p class="p4">&nbsp;</p>

  <p class="p4">Tuppence doğum günü kartları seçiyordu. Yağmurlu bir akşam üzeriydi, postahane hemen hemen boştu. Çünkü iyi seçmişim, diye düşündü.</p>

  <p class="p4">Gwenda'yi gündelikçi Beatrice'in tanımından kolaylıkla bulmuştu. Kız, memnun bir tavırla Tuppence'a yardıma çalışıyordu. Köye yeni gelenlerle ilgilenen, konuşkan bir kızdı Gwen-da. Tuppence'la hemen ahbap olmuşlardı bile.</p>

  <p class="p4">"Evin yeniden açılmış olmasına ne kadar sevindiğimi bilemezsiniz. Prenses Köşkü'nün yani... "</p>

  <p class="p4">"Ben orasının adının 'Defneli Köşk' olduğunu sanıyordum."</p>

  <p class="p4">"Bir zamanlar değildi. Köyde evlerin adı sık sık değişir. insan yeni aldığı köşküne güzel bir ad takmak ister tabii."</p>

  <p class="p4">Tuppence düşünceli bir tavırla, "Evet," diye mırıldandı. "Öyle olduğu anlaşılıyor. Biz bile iki ismin üzerinde durduk. Ha, aklıma gelmişken... Beatrice bana vaktiyle köyde oturan Mary Jordan adlı kızı tanıdığınızı söyledi."</p>

  <p class="p4">"Yok, ben kendisini tanımazdım. Ama ondan söz edildiğini işittim. Olay savaş sırasında olmuş. Son savaş sırasında değil, daha öncekinde. Hani şu zeplinlerin kullanıldığı savaşta." Tuppence, "Zeplinleri duydum," dedi "1915'te ya da T916'da Londra'nın üzerine kadar gelmişler."</p>

  <p class="p4">"Annemin teyzesiyle bir dükkâna girmiştik. O sırada alarm düdükleri çalmaya başladıydı. Cok iyi hatırlıyorum."</p>

  <p class="p4">"Geceleri gelirlermiş, değil mi? Herhalde pek korkunç olmalı." Tuppence, "Aslında pek de değildi," diye cevap verdi.</p>

  <p class="p4">"Herkes bir hayli heyecanlanırdı. Ama o zeplinler uçan bombalar kadar dehşet verici değildi. Yani son savaştaki uçan bombalar kadar. İnsana sanki bomba peşine takılmış gibi gelirdi... sokakta izliyormuş gibi... "</p>

  <p class="p4">"Geceleri metroda geçirirmişsiniz, öyle mi? Londra'da bir arkadaşım var. O bana sabaha kadar metroda kaldıklarını anlattıydı."</p>

  <p class="p4">Tuppence, "Her neyse," dedi. "1914'te uçan bombalar yoktu. Sadece zeplinler gelirdi." Ama Gwenda'nin artık zeplinlerle ilgilenmediği anlaşılıyordu.</p>

  <p class="p4">Tuppence, "Mary Jordan adında birinden söz ediyorduk," diye hatırlattı. "Beatrice onun hakkında bazı şeyler bildiğinizi söyledi." "Fazla bir bildiğim yok. Sadece bir iki kez kızdan söz edildiğini işittim. O da yıllar önce. Büyük annem Mary Jordan'ın altın gibi saçları olduğunu söylerdi. Almanmış, hani şu 'Frölayn' denilen kızlardan. Çocuklara bakarmış. Bir tür mürebbiyeymiş yani. Donanmadan birinin yanında çalışmış. İskoçya'da sanırım. Daha sonra da buraya gelmiş. Parkinson adında bir ailenin yanına. Haftada bir gün izin yaparmış. Kalkıp buradan Londra'ya gidermiş. O şeyleri de o zaman götürmüş. Onlar neyse... "</p>

  <p class="p4">Tuppence, "Götürdüğü neymiş?" diye sordu.</p>

  <p class="p4">"Bilmem ki. Kimse fazla bir şey söylemedi ki... Herhalde kız evden bir şeyler çalıyordu." "!Mary Jordan'ı hırsızlık ederken suçüstü yakalamışlar mı?"</p>

  <p class="p4">"Yok canım! Hiç sanmam. Aile ondan şüphelenmeye başlıyormuş. Kız da o sırada hastalanarak ölmüş."</p>

  <p class="p4">"Neden ölmüş acaba? Köyde mi ölmüş? Yoksa kızı hastaneye mi kaldırmışlar?"</p>

  <p class="p4">"O sırada buralarda hastane olduğunu sanmıyorum. Biri bana kızın aşçının yaptığı gülünç bir hata yüzünden öldüğünü söyledi. Kadın bahçeden ıspanak toplamış. Ya da marul. Bunların arasına yanlışlıkla yüksük otu karışmış. Hayır, hayır... Ispanağı başkası toplamış sanırım. Başka biri de bana kızın ölümüne güzel avrat otunun neden olduğunu anlattı. Ama ben buna kesi<span class="t5">nlik</span>le inanmadım. Ne de olsa o bitkiyi tanımayan yoktur. Üstelik sadece meyvaları zehirlidir. Evet, bence kız yanlışlıkla bahçeden toplanan yüksük otu yüzünden ölmüş. Bu otun içinde müthiş bir zehir varmış... Digit gibi bir adı var bu zehirin. Doktor yetişmiş ve elinden geleni de yapmış ama Mary Jordan'ı kurtaramamış."</p>

  <p class="p4">"Olay sırasında köşkte çok kimse var mıymış?"</p>

  <p class="p4">"Evet, ev bir hayli kalabalıkmış sanırım. Duyduğuma göre, oraya gece yatısına konuklar gelirmiş her zaman. Evde çocuklar da varmış. Köşkte sık sık partiler verilirmiş. Tabii ben bunları kesinlikle bilmiyorum. Size büyükannemin bana anlattıklarını tekrarlıyorum. İhtiyar Bay Bodlicott da bazen köşkten söz eder. Bay Bodlicott'u biliyorsunuz herhalde. Bazen şurada burada bahçıvanlık eder. Olay sırasında da köşkün bah-çıvanıymış. Hatta önce onu suçlu bulmuşlar. Yanlış bitkiyi yolladığı için. Ama o kabahatli değilmiş. Aslında evden başka biri aşçıya yardım etmek istediğini söyleyerek bahçeye çıkmış. Sebze toplarken o hatayı yapmış. Ispanak toplarken... Ya da marul... Sonra bunları aşçıya götürmüş. Herhalde köşktekiler sebze yetiştirmesini pek bilmiyorlarmış. Çünkü sonradan resmi soruşturmada herkesin böyle bir yanlışlık yapabileceğinden söz edilmiş. Çünkü ıspanak veya kuzu kulağı o zehirli otların pek yakınında yetişiyormuş... Herhalde bu hatayı yapan kimse de avuç avuç kopardı o bitkilerden. Her neyse... Acıklı bir olay... Büyükannem kızın o altın gibi saçlarıyla pek güzel olduğunu söylerdi."</p>

  <p class="p4">"Demek Mary Jordan her hafta Londra'ya gidermiş. Ee tabii, izin için... "</p>

  <p class="p4">"Evet, kız orada arkadaşları olduğunu söylüyormuş. Yabancıymış Mary Jordan. Büyükannemin anlattığına göre, bazıları onun Alman casusu olduğunu bile iddia etmişler." "Gerçekten casus muymuş?"</p>

  <p class="p4">"Hiç sanmıyorum. Erkeklerin Mary Jordan'dan hoşlandıkları da anlaşılıyor. Yani deniz subaylarıyla Shelton Askeri Kampındaki gençlerin. Onların arasında birkaç arkadaşı varmış."</p>

  <p class="p4">"Ben buna pek ihtimal vermiyorum. Büyükannem sadece bazı kişilerin casus olduğunu öne sürdüklerini anlatmıştı, Zaten bu olay son savaş sırasında olmamış. Ondan çok önce olmuş."</p>

  <p class="p4">Tuppence, "Ne garip..." diye mırıldandı. "İnsanlar savaşları da birbirine karıştırıyorlar. Yaşlı bir adam tanırdım. Arkadaşı Waterloo savaşında bulunmuştu." "A, sahi mi? Benim sözünü ettiğim olay 1914'ten uzun bir süre önce olmuş. O zamanlar aileler yabancı dadılar tutarlarmış. 'Mamzel' dendirmiş bunlara. Ya da 'Frölayn'. Ne demekse... Büyükannem Mary Jordan'ın çocukların ruhundan iyi anladığını söylerdi. Herkes memnunmuş kızdan."</p>

  <p class="p4">"Demek o olay kız Defneli Köşk'te oturduğu sırada olmuş."</p>

  <p class="p4">"O sıralarda köşkün adı başkaymış. Ben öyle sanıyorum. Mary Jordan, Parkinson adında bir ailenin yanında çalışıyormuş. Biri bana kızın yarı Alman, yarı Fransız olduğunu söyledi. Hani şu pahalı kaz ciğerleri var ya? Onların geldiği yerden gelmiş."</p>

  <p class="p4">Tuppence tahminde bulundu. "Strasbourg'dan mı?" "Evet, tamam! Oradan! Mary Jordan'ın resme yeteneği varmış. Hatta annemin yaşlı teyzesinin bir portresini yapmış. Fanny Teyze daima 'Bu resimde pek yaşlı duruyorum," derdi. Mary Jordan, Parkinson'ların çocuklarından birinin portresini de yapmış sanırım. Resim şimdi Bayan Griffin'de olmalı, Yanılmıyorsam, Parkinson'ların oğlu, kız hakkında bir şey keşfetmiş. Bayan Griffin çocuğun isim annesiymiş."</p>

  <p class="p4">"Sözünü ettiğiniz Alexander Parkinson mu?"</p>

  <p class="p4">"Evet, o. Kilisenin yanında gömülü olan."</p>

  <p class="p4">&nbsp;</p>
</body>
</html>
