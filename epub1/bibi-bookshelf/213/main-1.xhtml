<?xml version="1.0" encoding="UTF-8"?>

<html xmlns="http://www.w3.org/1999/xhtml">
<head><meta http-equiv="content-type" content="text/html; charset=UTF-8"/><title></title><link rel="stylesheet" href="main.css" type="text/css"/>
</head>
<body>
<p><a id="bookmark0"></a><span style="font-weight:bold;">Tarihçiler</span></p>
<p>DAK'IN İÇİNDE daha önce hiç hissetmediği türden bir boşluk vardı. Ailesini kaybetmenin şaşkınlığı ve öfkesi geçmiş, yerini daha da kötü görünen bir uyuşukluğa bırakmıştı. Uyuşukluk ve şaşkınlık. Neler olduğu konusunda hiçbir fikri yoktu ki aslında bu tamamen şaşırtıcı değildi. Kötü haber, Sera'nın da bilmiyor gibi görünmesiydi. Kesin olarak söyleyebileceği tek şey, ailesinin ortadan kaybolduğu ve acısının ciğerlerini boğan bir duman gibi olduğuydu.</p>
<p>Ancak Brint'in sözleri Dak'ın zihnini dolduran sisi delmişti. Dak bir kıvılcım yakaladığını hissediyordu. Acısını unutturmaya yeterli değildi elbette ama en azından ilgisini çekmeye yetmişti.</p>
<p>“Bu ne <span style="font-style:italic;">anlama</span> geliyor?&quot; diye sordu Dak. “Tarihin akışını düzeltmek?&quot;</p>
<p>“Dünya olması gerektiği gibi değil, Dak, Sera. Yoldan çıktı ve onu tekrar doğru yola sokmak için zamanda geri gitmemiz gerekiyor.&quot;</p>
<p>‘Ama...&quot; diye başladı Sera. “Ama tarih... şey, <span style="font-style:italic;">tarihtir</span>, değil mi?&quot;</p>
<p>&quot;En başından başlayayım/' diye önerdi Brint. &quot;Çok fazla zamanımız yok -ironi için kusuruma bakmayın- ama ikinizin neyle karşı karşıya olduğumuz konusunda genel bir anlayış edinmeniz gerekiyor. Hikâyeyi dinlemeye hazır mısınız?”</p>
<p>Sera, Dak’a her an yıkılmasından korkuyormuş gibi baktı.</p>
<p>Ve o anda biri anlayışlı yaklaşırsa, Dak gerçekten yıkılabilirdi.</p>
<p>Bu yüzden yüzünde sahte bir sırıtışla ellerini ovaladı.</p>
<p>&quot;Aristo’yla başlayan bir hikâyeyi dinlemeye her zaman hazırımdır/’ dedi.</p>
<p>Brint gülümsedi. “Aristo benim kahramanımdır. Kendi çağının ve öncesinin en büyük beyinlerinden biridir. Dolayısıyla kırk bir yaşındayken, Makedonya Kralı II. Philip, onu oğlu İskender’in öğretmeni olarak seçmiştir. Aristo, İskender’in bir gün çok büyük şeyler başaracağım biliyordu. Bu konuda çok ama çok güçlü hisleri vardı; hatta kendisini bekleyen şeylerin farkında olması için çocuğa ilk kez Büyük İskender adıyla seslenen de o olmuştur. Ama işler ters gitti.</p>
<p>&quot;M.Ö. 336’da, kralın kendi kayınpederi Attalas, İskender’in yerine kendi torununu kral yapabilmek için İskender’i ve babasını öldürttü. O çocuk, İskender'in üvey kardeşi Karanos’tu ve gerçekten de tahta o çıktı. Sonra da Asya üzerinde korkunç bir karanlık döneme hükmetti. Aristo yıkılmıştı. Bunun etkisini üzerinden asla atamadı.”</p>
<p>Şimdi Dak gerçekten ilgilenmişti. Bu hikâyeyi elbette biliyordu -daha birkaç yıl önce antik Yunan kültürüne karşı derin bir ilgisi vardı- ama şimdi olup bitenlerle bir ilgisi olduğu konusunda hiçbir fikri yoktu. Adam anlatmaya devam ederken, göğsünü hâlâ zorlayan acıya aldırmamayı neredeyse başararak dikkatle dinledi.</p>
<p>“Aristo, dünyayı ve dinamiklerini kendi çağındaki herkesten çok daha iyi anlıyordu. Evrenin bir düzeni olduğuna, yaşam hikâyelerinin içine örüldüğü bir gerçeklik dokusu olduğuna inanıyordu. Ve kalbinin derinliklerinde, İskender’in o gün öl-dürülmemesi gerektiğini kesinlikle ama kesinlikle biliyordu. İskender’in ölümü, gerçekliğin dokusunda bir yırtılmayı temsil ediyordu. Ve engin vizyon sahibi bir adam olarak, Aristo <span style="font-style:italic;">olanları düzeltmeyi</span> kafasına koydu.”</p>
<p>“Nasıl?&quot; diye sordular Dak ve Sera aynı anda.</p>
<p>Dak daha da ileri gitti. “Bir cinayeti düzeltmeyi nasıl planlıyordu ki?&quot;</p>
<p>Bu kez Mari araya girerek cevap vermeden önce saçını kulağının arkasına sıkıştırdı. “Zaman yolculuğu. Bunun mümkün olduğuna inanıyordu; kendi çağında değil ama bir gün. İnsanoğlunun zamanın akışında yolculuk yapabileceğini umuyordu. Geri dönüp olması gerektiği şekilde gerçekleşmeyen olaylan düzeltmek için. Çünkü İskender'in yazgısı ters gittiyse, zaman ilerledikçe başka sorunlar çıkacağını da düşünüyordu. Bu olaylara Kırılmalar diyordu ve Büyük İskender’in ölümü ilk Kırılma'ydı.”</p>
<p>“Ama insanlar her gün ölüyor!” dedi Sera. “Ve tarih boyunca olmuş olan bütün korkunç şeyleri bir düşünün. Bütün savaşlar, baskılar, acılar. Nasıl geri dönüp bütün trajedileri engelleyebiliriz ki?”</p>
<p>Sera daha sözünü bitirmeden, Mari başını iki yana sallamaya başladı. “Öyle değil. Bu sadece yaşanmış olan <span style="font-style:italic;">kötü</span> şeylerle ilgili değil. İyi ya da kötü, tarihin büyük bölümü gerçekliğin doğal dokusunun bir parçasıdır. En başında hiç yaşanmamış olması gereken olaylardan söz ediyoruz.”</p>
<p>“Buna inanmıyorum/' dedi Sera.</p>
<p>&quot;Sera...” diye başladı Dak.</p>
<p>“Hayır! Dak, hemen güveniyorsun. Şu Aristo denen adamın öğrencisinin öldürülmesi karşısında yıkıldığını anlayabilirim. Zamanda geri dönüp olanları değiştirmek istemesini de anlarım. Ancak o kim oluyor da neyin olması veya olmaması <span style="font-style:italic;">gerektiğine</span> karar verebiliyor? O bunu nereden bilebilir?” &quot;Kalıntılar yüzünden,&quot; diye cevap verdi Brint. Sesindeki neşe tamamen silinmişti. Sera'nın gözlerine baktı. “Ah. Bence ne demek istediğimi gayet iyi biliyorsun. Sen de bir Kalıntı yaşadın, değil mi? Genel prensip olarak hepsi sevimsizdir. Ve Aristo, tarihteki ilk Kalıntı’yı yaşayan kişidir.&quot;</p>
<p>“Bu okuduğum biyografide yoktu/' dedi Dak. “Ve oldukça uzun bir biyografiydi.”</p>
<p>“Genel tarih kayıtlarına geçirilemezdi,” diye açıkladı Mari. &quot;Aristo, İskender'in cenazesinde travma yaratan bir vizyon algıladı; İskender’in nasıl büyük bir lider olacağını gördü. Ama bundan söz etmemesi gerektiğini biliyordu; sonuçta kral artık Karanos’tu ve onun kral <span style="font-style:italic;">olmaması</span> gerektiğini ima etmek vatan hainliği olurdu. Bu yüzden Aristo bu bilgiyi sadece güvenilir dostlarından ve öğrencilerinden oluşan küçük bir grupla paylaştı. Bunlar ilk Tarihçilerdi ve asırlara uzanan, kıtalara yayılan bir gelenek başlatarak daha sonrasında gelen Kırılmaları belgelediler Bunun sonucu olarak, bütün gizli tarihi kaydettik ve buna devam ediyoruz.”</p>
<p>&quot;Gizli tarih mi?” diye sordu Dak. “Yani öğrenilmesi gereken <span style="font-style:italic;">daha fazla</span> tarih mi var?”</p>
<p>Sera gözlerini devirdi.</p>
<p>Brint boğazını temizledi. “Bütün bunlar da bizi Felâket e götürüyor. Aristo’nun kriterlerine uyan bir düzineden fa/la Kırılma resmî olarak kaydedildi. Bir başkan eşinin kaçırılma smdan, İkinci Dünya Savaşında Avrupa’da bir görevin önemli sonuçlar doğuran başarısızlığına kadar. Bu Kırılmalar sadece istenmeyen sonuçlar yaratmakla kalmadı, aynı zamanda <span style="font-style:italic;">gerçekliğin kendisine</span> de ciddi hasarlar verdi. Kalıntılar, bunun bir sonucu. Giderek yoğunlaşan doğal felâketler bir diğeri. Her şey parçalanıyor; sizin de farkında olduğunuzdan eminiz.” Dak bunu düşündü; tarih bilgisi, son yüz yılda deprem, kasırga ve volkan patlamalarının belirgin şekilde arttığını açıkça gösteriyordu. Ancak bunları tarihin akışındaki belli olaylann plandan sapmasıyla ilgisi olduğunu düşünmek... çılgıncaydı. Tam anlamıyla delilikti.</p>
<p>“Zihninde çalışan çarkları görebiliyorum/’ dedi Brint. “Bütün bunların sana düşük bir olasılık gibi göründüğünü biliyorum. Ama bir Tarihçi olarak onurum üzerine -ki ben bütün hayatımı buna adadım- yemin ederim, size anlattıklarımız doğru.”</p>
<p>“Aslında burada açıkladığımızdan çok daha karmaşık,” diye ekledi Mari. “Ama özü bu. Aristo, bir gün Tarihçilerin zamanda geri giderek yanlış giden şeyleri düzelteceğini umarak, yıllar boyunca Büyük Kırılmaları titiz bir şekilde izleyip kayda geçirecek bir organizasyon kurdu. Ve biz de bugün o noktadayız.”</p>
<p>Brint parmağını masanın üzerine vurdu. “Elbette ki depremlerden veya Kalıntılardan daha acil bir tehlike daha var.” Dak bu kez ne olduğunu merak ederek bekledi.</p>
<p>“SO,” diye açıkladı Brint “Onlar da Tarihçiler kadar uzun süredir varlıklarını sürdürüyorlar ama birçok isimleri var. Ve dünyanın geri kalanı acı çekerken, onlar aslında Kırılmalardan kazançlı çıktılar. Tahmin edeceğiniz gibi, birinin bunu değiştirebileceği fikrinden hiç hoşlanmıyorlar”</p>
<p>&quot;Brint’in söylemeye çalıştığı şu ki,” diye devam etti Mari, “SQ’nun her yerde gözleri ve kulakları var. Ve burada neyin peşinde olduğumuzu anlarlarsa, hepimizi hiç tereddüt etmeden öldürürler.”</p>
<p>“Biz güvenliğinizi sağlayabiliriz,” dedi Brint. &quot;Ama tabii bize o halkayı verirseniz.”</p>
<p><a id="bookmark1"></a><span style="font-weight:bold;">Tehlikeli Bir Dönüm Noktası</span></p>
<p>SERA, Brint'in tavrından hoşlanmamıştı; sohbetin gidişatı da hiç hoşuna gitmemişti. Arkadaşı bir şey söyleyemeden hemen Dak'ın eline baktı. Bunu doğru oynamak zorundaydılar.</p>
<p>“Sanırım risk burada gayet iyi tanımlanmış durumda,” diye devam etti Brint. “Üzerinde çalışıp kendimize ait kılabilmek için o halkaya ihtiyacımız var. Ve tarihin akışını düzeltmeye başlamak için.” Mari'yle birlikte, halkayı göğsüne bastırmış olan Dak’a bakıyorlardı.</p>
<p>“Şey,” dedi Dak, Sera onu susturamadan. “Bilmiyorum. Bütün bu anlattıklarınız mantıklı görünüyor; sanırım... ancak... halkaya <span style="font-style:italic;">benim</span> ihtiyacım var. Annemi ve babamı bulmalıyım.” Sera, Dak'ın her şeye ikna edilebileceğini biliyordu; doğasında güvenen biriydi. Dolayısıyla burada çıkarlarını korumak ona düşüyordu ve konuşmaktan çekinmedi. &quot;Çalışan bir zaman yolculuğu aletimiz <span style="font-style:italic;">olduğunu</span> siz nereden biliyordunuz ki? Bölgeyi tarayıp kronon partikülü serpintilerini mi izliyordunuz?&quot;</p>
<p>Brint’in bakışları Mari’ye döndü. “Şey, evet, neyin peşinde olduğunuzu tam olarak böyle anladık.”</p>
<p>Sera onları bu kadar kolay kandırabilmesine şaşırdı. “Kro-non diye bir şey yoktur! Tarihçiler başından beri Smyth'leri izliyordu, değil mi? Siz de SQ'dan farklı değilsiniz!”</p>
<p>Brint afallayarak kekeledi. Mari boğazını temizledi ve sohbetin kontrolünü eline almaya çalıştı. &quot;Tamam. Evet Dak'ın ailesini... izliyorduk. Ama inanın, biz SQ gibi değiliz. Yaptıklarımızı sadece dünyanın iyiliği için yapıyoruz. Smyth'lerin araştırmaları için gereken parayı nereden bulduklarını sanıyorsunuz ki? Tarihçiler başından beri gizlice onlan finanse ediyor, bizden geldiğini bilmedikleri bağışlar sağlıyordu.” “Dolayısıyla,” diye araya girdi Brint, “bu da bizi halkanın teknolojisinin kısmen sahibi yapıyor.”</p>
<p>Sera sıradaki hamlesini düşünmek için bir an duraksadı. Brint ve Mari samimi görünüyorlardı ama halkanın ellerinden alınmasına izin veremezdi; Dak’ın ailesi güvenliğe ulaşana kadar. Ve Brint ile Mari laboratuvan izlemişse, halkanın Sera’nın bilgisi olmadan işe yaramayacağını da biliyor olmalıydılar... onu ancak Dak ve Sera'nın kullanabileceğini de. Bu, kullanabileceği bir avantajdı.</p>
<p>“Bu teknolojiyle ilgili bir şeyler biliyorsanız,” dedi, &quot;kendi aletinizi yapmanızın en azından aylar süreceğini de bilirsiniz.” Brint ve Mari endişeli gözlerle birbirlerine baktılar. O kadar zamanları olmadığı beliydi.</p>
<p>“Bize ihtiyacınız var,” dedi Dak, Sera’nın düşüncelerini anlayınca gözleri heyecanla parlayarak. “Kendi aletimizi kullanmamız için bize ihtiyacınız var. Aleti bizim kullanmamız gerekiyor.” Sera'ya döndü. “Bunu yapabiliriz. Hepsini birden yapabiliriz! Ailemi buluruz. Dünyayı kurtarırız. Hatta belki Kalıntılardan bile kurtuluruz.”</p>
<p>Her nedense, bu sözler Sera’nın karnına inen bir yumruk etkisi yaptı. Ailesiyle ilgili sahte bir anıya sahip olmamak daha iyi olmaz mıydı? Yoksa daha mı kötü olurdu? Bunu düşünmek bile istemiyordu.</p>
<p>Ancak Brint ve Mari'nin, Dak'ın haklı olduğunu düşündüğünü görebiliyordu. Tarihçilerin onlara ihtiyacı <span style="font-style:italic;">vardı.</span> &quot;Size yardım edeceğiz,” dedi Sera, &quot;ama bunu ancak Dak'ın ailesini bulacağımıza söz verirseniz yaparız. Kabul edin ya da etmeyin.” &quot;Kirli işleri yetişkinlere bırakmanız gerekecek,” dedi Brint. Mari'ye döndü ve devam etmeden önce onun isteksizce başıyla onaylamasını bekledi. “Biz burada kaynaklarımızı Dak’ın ailesine olanları öğrenmeye odaklarken, siz de bir grup Tarihçi için öncü görevi yapacaksınız. Kırılmaları düzeltme işini bizim adamlarımız yapacak fakat hayatları, ikinizin onları olmaları gereken yere götürmenize bağlı olacak. Ve emirlerine harfiyen uyacaksınız. Sonuçta Zaman Bekçilerine dikkat etmemiz gerekiyor.”</p>
<p>&quot;Zaman Bekçileri mi?” diye tekrarladı Dak.</p>
<p>&quot;SQ'nun her yerde gözleri ve kulakları olduğunu söylediğimde, sadece şimdiden bahsetmedim,” diye açıkladı Mari. &quot;Bakın, Kırılmalar olmasaydı, SQ bugün dünya üzerinde sahip olduğu güce asla kavuşamazdı. Kırmızılı Hanım her şeyi görüyor olmayabilir. Dolayısıyla biz zaman yolculuğunun gerçek olmasını umarken, SQ da bundan korkuyordu. Bizim bir gün geri dönüp geçmişi değiştirmeye yeminli olduğumuz gibi, onlar da bunun olmasını engellemeye yemin ettiler. Her kuşakta girişmek üzere olduğumuz görevi durdurmak üzere eğitilmiş adamları var.”</p>
<p>&quot;Geçmişte özellikle zaman yolcularını izleyen adamları mı var yani?” diye sordu Sera. “Bu delilik!”</p>
<p>“İyi bir strateji,” diye karşı çıktı Mari. &quot;Onlara Zaman Bekçileri deniyor. Ve birinin gelecekten geldiğinden <span style="font-style:italic;">şüphelenirlerse,</span> gözlerini bile kırpmadan öldürme emri aldılar.&quot;</p>
<p>Sera korkuyla ürperdi. Brint ve Mari, içine dalacakları tehlikeyi anlamaları için herkese zaman tanımak istermiş gibi oda sessizliğe gömüldü.</p>
<p>Sessizliği bozan Dak oldu. “Pekâlâ. Korkutucu şeyleri yetişkinlere bırakacağız. Şimdi, şu yiyecekleri yememize izin verecek misiniz?”</p>
<p>&quot;Elbette,&quot; diye cevap verdi Mari, gülümseyerek tabağı Dak'a doğru iterken. “Bir yerlerde gizli kaliteli peynir bile var.&quot;</p>
<p>Dak ve Sera tek kelime daha etmeden yiyeceklere daldılar Mari vardıkları anlaşmadan memnun gibi görünüyordu fakat Sera, Brint'ten yayılan endişeyi hissedebiliyordu. Hepsini bir an önce çalıştırmaya başlamaya hevesli görünüyordu.</p>
<p>&quot;Operasyon merkezine gidelim,&quot; dedi Brint, herkes çabucak kamını doyurduktan sonra. “Tabii... eğer yemeğiniz bittiyse.&quot;</p>
<p>Dak elini uzatıp son İsviçre peyniri dilimini kaparak ağzına tıktı. “Artık bitti,” diye homurdandı, lokmasını çiğnemeye çalışırken.</p>
<p><a id="bookmark2"></a><span style="font-weight:bold;">oo</span></p>
<p>Loş ışıklı uzun bir koridordan yürürlerken, Mari onlara kendilerini bekleyen şeylerle ilgili birkaç detay daha açıkladı. Sera hevesle dinledi.</p>
<p>&quot;Demeğimizde sizinle geri göndereceğimiz eğitimli üyelerimize ek olarak,” dedi Mari, &quot;Kırılmaların çoğunun yaşandığı bölgede yaşayan yerel bir Tarihçi de var. Aristo'nun çağından beri sürekli üyelerimiz oldu ve dünyanın her yerine dağıldılar. Yerleri gizli tutuluyor fakat her birimiz gelecekten gelen insanları aramak üzere eğitildik/’</p>
<p>“Neden Kırılmaları kendileri düzeltemiyorlar?” diye sordu Sera. ‘Ya da engelleyemiyorlar?”</p>
<p>Dak ona kesinlikle gülünç bir şey söylemiş gibi baktı ve Sera kendi sorusunu ondan önce cevapladı. “Ah, aklım nerede? Bir Kırılma’yı gerçekleşmeden tanıyamıyorlar.”</p>
<p>“Aynen öyle,” diye karşılık verdi Mari. “Tarihçiler her zaman dünyadaki önemli olayları analiz etmişlerdir ve yeni Kalıntıların ortaya çıkışının kısmî yardımıyla, bir olayın resmî bir Kırılma olup olmadığına çok sonrasında karar vermişlerdir. Ancak bir gün birinin karşılarına çıkıp bir olayın <span style="font-style:italic;">gerçekleşmek üzere olduğunu</span> söyleyebileceğini de bilirler. Bu olasılığa hazırlıklı olmak için eğitilmişlerdir. Siz temelde pilotsunuz. Ulaksınız. Bunu unutmayın. Gerekenlerin yapılması için yetişkinler hazır olacaktır.”</p>
<p>Dak öfkelendi. “Hey, biz aptal süt çocukları değiliz herhalde. Biz de yardım edebiliriz.&quot;</p>
<p>“Bundan hiç şüphem yok,” dedi Mari, büyük çelik bir kapının önünde durduklarında. Omzuna asılı deri bir heybeden bir şey çıkardı -bir SQuare tablet- ve görmeleri için kaldırdı.</p>
<p>“İhtiyacınız olan bütün bilgi buna indirilecek,&quot; dedi. “Merak etmeyin, SQ yazılımını tamamen sildik ve bu şeyin etrafına örülmüş o kadar çok kalkan var ki kendi beyinlerinizden bile daha güvenlidir Ekibinizin ihtiyaç duyacağı bütün bilgiler burada olacak ama yine şifrelenmiş şekilde.”</p>
<p>&quot;Hepsi Hafıza Sanatı denen bir sistemin parçası,” diye ekledi Brint. “Ya da kısa adıyla HS. Aristo tarafından, bilginin düşman eline geçmesine izin vermeden kuşaktan kuşağa aktarılmasını sağlamak amacıyla geliştirilmiştir. Sizi bazen çıldırtabileceğim söylersem bana inanın. Ama başarabilirsiniz.&quot;</p>
<p>“Gözlerim kapalı halde bile yapabileceğimden eminim,&quot; dedi Dak.</p>
<p>“Bu hiç mantıklı değil/' dedi Sera.</p>
<p>Mari, SQuare'i heybeye geri koyduktan sonra ürkütücü kapıyı işaret etti. “Burası TOM; Tarihçi Operasyon Merkezi. İkiniz hazır mısınız?&quot;</p>
<p>Sera, gülümseyen Dak'a baktı. <span style="font-style:italic;">Gülümsüyordu!</span> Belki de ailesinin ortadan kayboluşunun etkisini üzerinden atmıştı. İkisi bilen gözlerle birbirlerine bakarak başlarıyla onayladılar.</p>
<p>“Hazırız/’ dedi Sera. Dak da ekledi:</p>
<p>“Zaman İnekleri hazır.”</p>
<p><a id="bookmark3"></a><span style="font-weight:bold;">Kırmızılı Kadın</span></p>
<p>MARİ KAPININ sağındaki bir ekrana dokundu ve Dak’ın daha önce hiç görmediği kadar uzun bir şifreyi oluşturan sayı ve harfleri girdi. Şu Hafıza Sanatı gerçek gibi görünüyordu ve bu konuda o kadar da böbürlenmemiş olmayı diledi. Şimdi beklentilere yetişmesi gerekecekti.</p>
<p>Bir tıslama duyuldu ve kilit geri çekilirken metal çubukların birbirine sürtündüğünü duydular. Kapı yerinden kıpırdadı ve ağır bir homurtuyla dışarı doğru açıldı.</p>
<p>&quot;Girelim,” dedi Mari, iki çocuğa önden yürümelerini işaret etmek için kolunu uzatarak.</p>
<p>Dak, Sonsuzluk Halkası'nın soğuk yüzeyini sıkıca kavradı ve kapıdan geçti. Alkışlar yükseldi ve Dak çeşitli bilgisayar istasyonlarının, radar ekranlarının, monitörlerin ve diğer türde cihazların başında duran yirmi kadar kişinin alkışladı-ğını gördü. Hepsinin yüzünde umutlu gülümsemeler vardı ve Dak kendilerinden istenen şeyin ağırlığını ilk kez hissetti.</p>
<p>Dünyayı kurtarmak. Büyütülecek bir şey değil, değil mi?</p>
<p>Mari ve Brint onları devasa boyutlardaki operasyon merkezinin etrafını saran geniş bir yürüme yolundan geçirdiler. Tam</p>
<p>ortada sinema ekranı büyüklüğünde bir monitör duruyordu ama tek bir görüntü göstermek yerine onlarca görüntüye bölünmüştü; canlı video görüntülerinden akan sayılara ve Doppler radar haritalarına kadar.</p>
<p>Brint SOuare’i bir bilgisayara takarken, Mari istasyonlarının başında duran personele yukarıdan bakan bir platforma çıktı. “Herkesin yeni Tarihçiler ile tanışmasını istiyorum; üyeliklerini her zamanki gibi yıllar süren kendini kanıtlama süreci olmadan kazandılar. Sıradışı zamanlar sıradışı adımlar gerektirir. Bu Dak. Bu da Sera.”</p>
<p>Yme alkışlar yükseldi ve Dak aniden kendini yaşamış en büyük aptal gibi hissetti. Sadece halkayı çıkarıp tarih turuna çıkmayı ummuştu. Dünyayı kurtaracak ve bu arada da ailesini bulacaktı. Oysa bu oda bütün hayatlarını soylu bir amaca adamış ve birinin gelip onlara sonu gelmek bilmeyen trajedilere bir son verme imkânı sunmasını beklemiş insanlarla doluydu.</p>
<p>Mari konuşmasına devam etti. “Önümüzdeki günlerde Dak, Sera ve indirme ekibimizi Kırılmaları düzeltmeleri için zamanda geri göndermeden önce yapacak çok işimiz olacak. Mevcut planımıza göre, perşembe günü saat 08.00'da operasyona başlıyoruz. Herkesin başlamak için sabırsızlandığını biliyorum fakat yeni üyelerimizi tam olarak hazırlamak için iki tam güne ihtiyacımız var.”</p>
<p>Mari sözlerine devam ederken Dak artık onu duymuyordu. Ailesini çok özlüyor, onlara neler olabileceği konusunda endişeleniyordu. İki gün bir şey yapmadan geçirmek için çok uzun bir süreydi. Ve kendisi buradayken, onlar orada bir yerlerdeydi; kaybolmuş, muhtemelen yaralı, belki de Zaman Bekçilerinden birinin elinde. Sera’ya sıkıntı veren Kalıntıları</p>
<p>nihayet biraz anlıyordu. Çıldırtıcı bir belirsizlikle karışık kayıp duygusu.</p>
<p>Brint’in beklentiyle kendisine baktığını gördü.</p>
<p>“Ah, şey, özür dilerim,&quot; diye geveledi Dak. “Bir şey mi kaçırdım?”</p>
<p>Brint gülümsedi. “İnsanlarla tanışmaya hazır olup olmadığınızı sordum.”</p>
<p>&quot;Ah, evet, tabii.”</p>
<p>Herkesle tanışmaya başladılar ama bütün isimler ve yüzler Dak için çabucak bir karmaşaya dönüştü. Doğal felâketleri ve sıklıklarını izlemekten sorumlu bir adam. Hava şartlarındaki anomalileri izleyen bir fıstık. Günlük dünya olayların harita-landıran ve potansiyel Kırılmalara karşı analiz eden başka bir adam. Okyanus aşırı ülkelerde SQ faaliyetlerini izleyen başka bir fıstık. Başka şeyler yapan başka adamlar ve başka fıstıklar.</p>
<p>Dak yapmamaya çalışmasına rağmen esneyip duruyordu; yani yüzü sürekli kasılıp duruyor ve Sera her otuz saniyede bir ona pis bakışlar atıyordu.</p>
<p>Tanıştıkları Tarihçilerden biri diğerlerinden farklı görünüyordu. Adı Riq’ti ve diğerlerinden çok daha gençti. Esmer tenli ve koyu renk gözlüydü. Odadaki diğerleriyle kıyaslandığında çocuk sayılırdı.</p>
<p>&quot;Konu dillere geldiğinde Riq tam bir dâhidir,” dedi Brint, onu tanıştırırken. “Daha beş yaşındayken beş dil konuşuyormuş ve o zamandan beri her yıl bir yenisini öğrenmeyi amaç edinmiş.”</p>
<p>“Siz ikinizin akıllı olmanız gerek,” dedi çocuk. &quot;Ben on altı yaşımdayım. Kaç dil bildiğimi tahmin etmek için üç saniyeniz var. Haydi.&quot;</p>
<p><span style="font-style:italic;">“On altı,”</span> dedi Sera, sıkkın bir tavırla.</p>
<p>“Vay canına,&quot; dedi Riq. &quot;Şaşırtıcı. Bu işe sizi seçmelerine şaşmamak gerek.&quot;</p>
<p>“Bizi seçmediler,&quot; dedi Dak. “Zaman yolculuğu aletini biz icat ettik ve başka kimse kullanamıyor. Daha önce hiç yaptın mı? Bir zaman yolculuğu aleti icat ettin mi?&quot;</p>
<p>Riq başka bir dilde bir şeyler söyledi. Dak’m anladığı tek şey, çocuğun bol bol boğazını temizlediği oldu.</p>
<p>“Bir yere tükürmen mi gerekiyor?” diye sordu Dak “Yoksa aşırı büyük beyninin bir parçasını mı yuttun?&quot;</p>
<p>“Eğer öyleyse sanırım <span style="font-style:italic;">tükürmeliyim.</span> Ama yine de senin-kinden daha büyük kalırdı.&quot;</p>
<p>“Tamam,&quot; dedi Brint, aralarına girerek. “İkinizin bu kadar iyi anlaştığınızı görmek güzel. Yarın biraz dil aleti eğitimi için Riq’in yanına döneceğiz.&quot; Kendi kendine mırıldandı: “Bu eğlenceli olmalı.&quot;</p>
<p>Sonra gür san saçlı genç bir kadın olan Aririle tanıştırıldılar Şimdiye kadar tanıştıklan Tarihçiler arasında en gergin olanı o gibi görünüyordu ve bir tomar kâğıdı göğsüne bastırmıştı.</p>
<p>“Arin, her Kınlma için bir Tarihçi Rehberi oluşturmaktan sorumlu,” diye açıkladı Brint. “Arşivlerimizi tarayarak farklı zaman dilimlerinde size en çok yararlı olacak bilgileri topluyor&quot;</p>
<p>Arin önce Dak’ın, sonra Sera'nın elini sıktı. “Arşivler kulağa etkileyici geliyor fakat Brint'in demek istediği, aylarımı küflü papirüsler ve kırışmış bambu parşömenlerle dolu kutuları karıştırarak geçirdiğim. Yirminci yüzyılda yaşamış bir Tarihçi, geride çok sayıda çorba konservesi etiketi bırakmış. Bunun önemli bir şifre mi, yoksa adamın çok düzenli bir koleksiyoncu mu olduğuna hâlâ karar veremedim.&quot;</p>
<p>Mari, Arin'e sıcak bir tavırla gülümsedi. “Zordu ama Arin harika bir iş çıkardı.&quot;</p>
<p>“Sadece daha fazla zamanım olacağını sanıyordum, hepsi bu,” dedi Arin kısık sesle ve onlara şans diledikten sonra uzaklaştı.</p>
<p>Dak ona teşekkür etmesi gerektiğini çok geç anladı. Bu aklına geldiğinde çoktan odanın diğer tarafına ulaşmışlardı ve platforma dönüyorlardı.</p>
<p>Brint, yüzünde memnun bir gülümsemeyle Dak’a döndü. “Bu işi de bitirdiğimize göre, sizi birlikte yolculuk yapacağınız insanlarla tanıştırmak istiyoruz. Son derece eğitimliler...”</p>
<p>Bir patlama sesi sözünü ağzında bıraktı. Bütün operasyon merkezi sarsılırken insanların yansı yere yuvarlandı. Dak, Sera’ya doğru sendeledi ve duvara çarptılar. Sera ikisinin de yere yuvarlanmasını engellemek için ona sarıldı.</p>
<p>İkinci bir patlama ve ardından bir sarsıntı daha geldi. Bu kez Dak ve Sera da düştüler; Dak, Sera’nın üzerine düştü ve kulaklannın çınlamasına rağmen homurtusunu duydu.</p>
<p>Brint ve Mari, Dak ve Sera’ya doğru sendeleyerek ayağa kalkmalarına yardım ettiler. O an için patlamalar kesilmişti fakat Tarihçiler bağınp çağınyor, yüzlerinde panik ifadesiyle oradan oraya koşturuyorlardı. Ortalık iyice karışmıştı.</p>
<p>“Neler oluyor?” diye sordu Dak. Kalp atışları çok hızlanmıştı ve Sera'nın elini tuttuğunu fark etmişti. Mahcup bir tavırla elini çekti.</p>
<p>Kimse sorusunu cevaplayamadan, odaya hâkim olan dev monitör karardı. Bir an sonra tekrar aydınlandığında ekranı bir yüz kaplamıştı. Alev kızılı saçlan, simsiyah dudakları ve sert yüzlü bir kadındı. Herkes dehşetle ekrana bakarken oda sessizliğe gömüldü.</p>
<p>Her şey tamamen sessizleştikten sonra sert yüzlü kadın konuştu.</p>
<p>‘ Böyle bir şeyi SQ’dan gizleyebileceğinizi mi sandınız?” diye sordu, nefret dolu bir sesle. “Geliyoruz, Brint. O eşsiz Sonsuzluk Halkası'nı almaya geliyoruz.”</p>
<p><a id="bookmark4"></a><span style="font-weight:bold;">Hızlanan Planlar</span></p>
<p>KIRMIZILI KADIN IN açıklamasının ardından operasyon odasını sarsan ve tavan karolarını tepelerine yağdıran bir dizi patlama geldi. Tavan parçalarının yere düştüğü noktalardan toz bulutları havalandı. Dak koruyucu bir tavırla halkayı göğsüne bastırdı. O iğrenç kadın gelip halkayı almakla tehdit etmişti ve Dak bunun olmasına asla izin veremezdi.</p>
<p>“Haydi,” dedi Brint, Mari’ye endişeli bir bakış atarak. “Boşa harcayacak zamanımız yok.”</p>
<p>Dak’ı kolundan yakalayarak odanın etrafındaki yürüme yolundan sertçe sürükledi. Mari ve Sera hemen arkalanndaydı; Dak, Mari’nin SCluare'i kaptığını ve telaşla heybeye tıkmakta olduğunu gördü. Brint duvardaki bir panele yaklaşarak itti. Bütün panel olduğu yerde dönerek açıldı. Dördü iki buçuk metre uzunluğunda duvarları olan bomboş bir gizli odaya girdiler. Dak, Riq'in de peşlerinden geldiğini ve Brint'in paneli kapadığını gördü.</p>
<p>“En büyük sorununuz dil olacak,” dedi Mari. &quot;Sizi göndermeden önce bunu halletmek zorundayız. Sadece sizi iniş ekibinin yanına götürene kadar savunmamızın dayanmasını umuyoruz.”</p>
<p>Dak korkusunu belli etmemeye çalışıyordu. &quot;Neler oluyor böyle? O kadın kimdi?”</p>
<p>&quot;Ona Kırmızılı Kadın diyoruz/' diye cevap verdi Brint. “Adı Tılda’dır Ondan daha kötü, daha nefret dolu birini görmemişsi-nizdir. Gücünü artırmak ve daha fazla adam toplamak dışında hiçbir şeyi umursadığını sanmıyorum. SO'nun başına geçene kadar mutlu olmayacaktır ve bunun olmasını sağlamanın en iyi yolunun Tarihçilerin kökünü kazımak olduğuna inanıyor:” “Riq, çabuk,” diye emretti Mari. &quot;Onlara aletleri anlat.” Çocuk daha önceki kibrini biraz kaybetmiş gibiydi. <span style="font-style:italic;">Seni biraz kendine getirmek için kızıl saçlı kötü bir kadının saldırısından daha iyisi olamaz,</span> diye düşündü Dak.</p>
<p>Riq gömlek cebinden çektiği plastik bir silindirin içinden birkaç küçük nesne çıkardı. İkisini kaldırıp gösterdi; biri minik bir kulaklığa, diğeri de bir dişe benziyordu.</p>
<p>&quot;Bunlar da ne böyle?” diye sordu Dak.</p>
<p>&quot;Annen ve baban bütün hayatlarını zaman yolculuğu kavramına adarken,” diye cevap verdi Riq, &quot;ben de dil tercüme araçları üzerinde çalıştım. Bu, dünyanın geri kalanının bildiğinin çok ötesinde bir şey ve yaptıklarına inanamayacaksınız bile.” Yaklaşarak Dak’a doğru eğildi ve kulaklığı uzattı. Dak güdüsel bir şekilde bir adım geriledi.</p>
<p>“Hey, bebek gibi davranmayı kes,” dedi Riq. “Gel buraya!” Dak öfkesini bastırmak zorunda kaldı. “Tamam.”</p>
<p>Riq’in uzanıp minik aleti kulağına yerleştirmesine ve neredeyse acıtana kadar itmesine izin verdi. Sonra bir İkincisini Dak’ın diğer kulağına taktı.</p>
<p>&quot;Pekâlâ, bu kısmından hoşlanmayacaksın,” dedi Riq.</p>
<p>O anda bina bir patlamayla daha sarsıldı ve oda sallanırken hepsi birkaç saniye dengesini korumaya çalıştı. Ortam tekrar sakinleştiğinde, Dak temkinli gözlerle Riq’e baktı.</p>
<p>“Endişelenme,” dedi Riq. &quot;Sadece birkaç saniye acıtacak.&quot;</p>
<p>Dak korkusunu daha fazla göstermemeye kararlıydı. “Tamam, ne yapmam gerekiyor?&quot;</p>
<p>“Ağzını aç. Açabildiğin kadar.”</p>
<p>Dak soran gözlerle Sera'ya baktı; Sera sabırsızca onu izliyordu. Dak söyleneni yaptı. Riq öne eğildi ve parmaklarını Dak'm ağzına soktu. Dak kusacak gibi oldu; çok sevimsiz bir günün belki de en sevimsiz anı buydu. Huzursuz edici tıkırtıyı duymuş muydu, yoksa hissetmiş miydi, emin olamadı. Sonra vücuduna ani bir acı dalgası yayıldı ve geri sıçrayarak Riq’ten uzaklaştı. Riq gülümsüyordu.</p>
<p>Ama Riq’in söylediği gibi, acı çabucak geçti.</p>
<p>&quot;Nedir bu...&quot;</p>
<p>Riq onun sözünü kesti. “Açıklayacak zaman yok. Yakında öğrenirsin; insanlarla farklı dillerde konuşabildiğinde. Alışman biraz zaman alacak ama biraz egzersizden sonra toparlarsın.&quot;</p>
<p>Riq aynı şeyi Sera'ya da yaptı; Sera hiç kıpırdamadı ve şikâyet etmedi. Riq işini bitirdiğinde geri çekilerek Mari'ye döndü ve başıyla onayladı.</p>
<p>Aynı anda büyük bir gümbürtü koptu ve bu kez Dak ile diğerleri yere yuvarlandılar. Gizli panelin diğer tarafından boğuk bağırışlar duyulurken ayağa kalkmaya çalıştılar.</p>
<p>“SQ içeri girdi!&quot; diye bağırdı Mari.</p>
<p>“Bir saniyemiz daha yok!&quot; diye bağırdı Brint, Dak ve Sera'ya. “Halkayı hazırlayın! Hemen gitmeniz gerek; çabuk, buraya dalıp elinizden almalarına izin vermeden!&quot;</p><div>
<p>ao</p></div><br clear="all"/>
<p>Mari, Brint'in kolunu yakaladı. “Brint, iniş ekibini beklemek zorundayız. Bunlar daha çocuk!”</p>
<p>&quot;Zaman yok. Bildiğimiz kadarıyla ekiptekiler ölmüş.” Dak gerçekliği sert ve ağır bir şekilde algılayarak zorlukla yutkundu. “Nereye gideceğiz?&quot;</p>
<p>“Fark etmez,” diye cevap verdi Brint. “Sadece buradan uzaklaşın. Ben de sizinle geliyorum.”</p>
<p>Mari'nin bundan hoşlanmadığı belliydi. “Riq de gidebilir. Alabileceğiniz kadar yardıma ihtiyacınız var.”</p>
<p>“Dur bir dakika...” dedi Riq.</p>
<p>“Ama...” diye başladı Dak.</p>
<p>“Amaları unutun! Başka seçeneğimiz<span style="font-style:italic;">yok\*</span></p>
<p>Mari heybeyi omzundan çıkanp Sera'ya verdi. “Onu canın pahasına koru. SOuare’i kaybederseniz hiçbir şey yapamazsınız! Olur da kaybederseniz, buraya dönüp yenisini almanız gerekir. Fakat bu zor olabilir; geri döndüğünüzde neyle karşılaşacağınızı kestirmek mümkün değil.”</p>
<p>Dak başıyla onayladı ve Sera’ya sokuldu. Riq keyifsiz bir tavırla onlara katıldı. Şimdi panelin diğer tarafından silah sesleri geliyordu. Silah sesleri ve çığlıklar.</p>
<p>&quot;Nasıl yapacağını biliyorsun, değil mi?” diye sordu Dak, Sera'ya. Sesi çılgın gibiydi.</p>
<p>Sera başıyla onayladı. Sonsuzluk Halkası’nı ona verirken Dak yine bir şekilde ailesinden ayrılıyormuş gibi hissetti.</p>
<p>Sera hemen halkayı programlamaya koyuldu. Yüzünde derin bir konsantrasyon ifadesi vardı.</p>
<p>Duvarın diğer tarafından başka bağırışlar duyuldu. Bir kadın acı ve korkuyla çığlık attı. Sera'ya yardım etmeye çalışırsa sadece engel olacağını, onu yavaşlatacağını bilen Dak kendini işe yaramaz hissediyordu. Bu yüzden kendini hazırladı ve korkunç şeylerin başlamasını bekledi.</p>
<p>Sadece on saniye sürdü.</p>
<p>Gizli panel menteşelerinden sökülerek havada döne döne uçtu ve Brint'e çarptı. Brint bir çığlık atarak yere yığılırken, Mari kendini korumak için bir kenara daldı. Dak açıklıktan TOM'a baktı. Asker kıyafetli iki adam silahlarını kaldırmıştı ve namlularından birer kırmızı ışık süzülüyordu.</p>
<p>&quot;Yere yatın!” diye bağırdı biri. &quot;Hemen!”</p>
<p>Dak kollannı başının üzerine kaldırarak yere çöktü; sanki bu haydutlardan biri ona ateş etmeye karar verirse bir yararı olurmuş gibi. Sera köşede büzüldü ve olabildiğince gizlenmeye çalışarak kucağındaki halkayla uğraşmaya devam etti. Riq onun yanına çömelmişti.</p>
<p>&quot;Mülkümüze böyle girmeye nasıl <span style="font-style:italic;">cüret</span> edersiniz!” diye bağırdı Mari. &quot;Bunu bütün basın organlarına...”</p>
<p>Adamlardan biri silahının dipçiğiyle vurarak onu susturdu. Mari bir çığlık atarak hiç kıpırdamadan yatan Brinfin yanına yığıldı.</p>
<p>Dak korkunç bir öfkeye kapıldı; odasında kitap okuyarak geçirdiği yıllar boyunca asla hayal bile etmediği bir öfke. Şimdi o zamanlar bir ömür geride kalmış gibi geliyordu. Mari'ye vuran askere olanca gücüyle saldırdı. Avazı çıktığı kadar çığlık atarak daldı ve adamın dengesini bozarak yere devirdi. İkinci adam hemen Dak’ın üzerine atıldı ve çırpınıp acıyla ulumasına aldırmadan saçlarından yakalayarak yerde sürükledi.</p>
<p>Adam onu bir kenara attı. &quot;Bir daha kıpırdarsan veya hoşlanmayacağım bir şey söylersen, seni vururum. Beni anladın mı? Şimdi, şu halka nerede?” Dak, askerin Sera'nın orada oturup bir şeyle uğraştığını nihayet gördüğünü fark ederek korkuya kapıldı. “Hey! Ne yapıyorsun sen?”</p>
<p>“Beni aptal mı sanıyorsun? Ver onu bana!” diye bağırdı adam. “Bir daha söylemeyeceğim.”</p>
<p>Sera dikkatini tekrar alete çevirdi. “Tamam, sadece bir saniye.&quot;</p>
<p>“Hemen, seni küçük sıçan!&quot;</p>
<p>Asker Sera'ya doğru adım attı ve Dak yerinden fırlayarak onun önüne geçti. Riq yanma ulaşıp elini omuzlarına koyarken, Dak arkadaşının kucağına atladı. Bir tıkırtı ve sinyal sesi duyuldu. Dünya ışık, ses ve renk kargaşasına dönüşürken, Tarihçilerin merkezinden solucan deliğine yuvarlandılar.</p>
<p><a id="bookmark5"></a><span style="font-weight:bold;">Çok, Çok Uzaklarda</span></p>
<p>SERA KAÇIŞLARININ tadını çıkardı. Solucan deliğinde yaşadıkları hareket, ışık, renk, patlamalar ve atomları dağılıyormuş duygusu sadece birkaç saniye sürdü. Hepsi aniden biterken, hiçbir şey olmamış gibi dünya normale döndü. Sera etrafına bakındı.</p>
<p>Devasa bir piramidin dibindeydi. Piramidin sarı taş blokları gökyüzüne doğru bir açıyla yükseldiği için zirvesi görünmüyordu. Zemin tozlu ve kuru, etraflarındaki hava bunaltıcı ölçüde sıcaktı. Operasyon merkezinin dışındaki gizli odada oturduğu aynı pozisyonda oturuyordu ve Sonsuzluk Halkası terli ellerinin arasındaydı. Dak hâlâ kucağında yatıyordu ama hemen geri çekilerek Sera'nın sağ tarafında yere uzandı ve başını piramidin en altındaki taş bloklarından birine dayadı.</p>
<p>Riq de omzunun arkasında dikiliyor yüzünde balmumum-dan yapılmış gibi donuk bir ifadeyle dev yapıya bakıyordu.</p>
<p>“Bu...&quot; dedi Sera. “Sence iyiler midir?&quot;</p>
<p>Riq'in şaşkın bakışları Sera'nın gözlerine döndü. “Brint ve Mari başlarının çaresine bakabilir. Ve ben de onları hayal</p>
<p>kırıklığına uğratmak istemem, bu yüzden yapacak bir sürü işimiz var. Zamanımızı boşa harcayamayız.”</p>
<p>Dak sırtını taşa dayayarak dik oturdu. “Harika. O operasyon odasındaki en sinir bozucu kişiyi yanımızda gönderdiler Gerçekten harika.”</p>
<p>“Dak,&quot; diye çıkıştı Riq, “küçük bir çocuk olduğuna şükret, yoksa kendimi daha iyi hissetmek için en az beş kere burnunu kırardım. Benim burada olmak <span style="font-style:italic;">istediğimi</span> mi sanıyorsun?” Dak ona öfkeyle baktı ama sessizliğini korudu. “Affedersin,” diye mırıldandı Riq. Uzaklaştı ve kumların arasından yükselen bir kayanın üzerine oturdu. “Sadece buna hazır değildim. Orada insanlar var... onları bir daha hiç göremeyebilirim.”</p>
<p>Sera iç çekti. Yaşadıkları olayların etkisi, gerçek bir Mısır piramidinin dibinde durdukları gerçeğini neredeyse unutturuyordu. Ve taş blokları hayal edebileceğinden çok daha yeni gibi görünüyordu ki bu da tıpkı umduğu gibi çok geçmişe döndükleri anlamına gelebilirdi. Hem zamansal hem de coğrafi açıdan SO’dan olabildiğince uzaklaşmak istiyordu. Dev gibi yapıya bakarken daha fazla etkilenmesi gerektiğini biliyordu ama işleri bir an önce çözme isteği her şeyin önüne geçiyordu.</p>
<p>Yerinden kalktı ve pantolonundaki tozlan silkeledi. Sonsuzluk Halkası'nı bir elinde tutarken Dak’tan heybeyi aldı ve iki eşyayı da öne doğru uzattı.</p>
<p>“Hey, bana bakın,” dedi. “Bunlan olması gerektiği şekilde kullanmaya başlamamız gerek. Tarihçilerin istediğini yaparsak, belki geri döndüğümüzde SQ hiç saldırmamış, biz de hep birlikte mutlu ve şişko yaşamlarımıza devam ediyor oluruz.’* “Bir saniye,” dedi Dak, derin düşüncelere dalmış halde. “Tarihi değiştirirsek, belki gelecekteki hayatlarımızı da değiştiririz ve düzeltilmesi gereken Kırılmalar kalmazsa, o zaman bir zaman yolculuğu aleti yapılması gerekmez, düzeltilecek Kırılmalar olmaz ve...” Yüzünde bir şaşkınlık ifadesi belirirken sustu.</p>
<p>Sera onun ne demeye çalıştığını biliyordu. &quot;O konuya hiç girmemek en iyisi. Zaman paradoksları fazlasıyla karmaşık şeyler ve nasıl işlediklerini tam olarak bilmiyoruz. İşte bu yüzden kendi zamanımıza geri dönme riskini göze alamayız.” ‘Yani bir daha eve dönemeyeceğiz, öyle mi?” diye sordu</p>
<p>Riq.</p>
<p>“Brint'in bizden istediği her şeyi yapana kadar olmaz. Ya eve dönersek ve daha bütün Kırılmaları düzeltemeden Sonsuzluk Halkası yok olursa?”</p>
<p>“Bir tane daha yapabilirsin,” dedi Dak. “Değil mi?” “Benim de yok olabileceğimi hesaba katmıyorsun.”</p>
<p>“Bu olabilir mi?” diye sordu Riq. Bu fikir onu derinden rahatsız etmiş gibiydi.</p>
<p>“Asıl mesele şu ki; bilmiyorum! Bakın.” Sera halkayı heybeye koyarak Dak’a verdi ve yerden bir dal parçası alıp kumların üzerine bir çizgi çizdi. “Zaman bir nehir gibi, değil mi? <span style="font-style:italic;">Zamanın akışı</span> bu anlama geliyor. Akıntı tek bir yönde -geleceğe doğru- ve hepimiz bu yolculuğu birlikte yapıyoruz. Elbette ki halka, istediğimizde akıntı boyunca ileri veya geri gidip gelebilmemizi sağlıyor.&quot;</p>
<p>“Ah, Tanrım/’ dedi Riq. “Ne metafor. Bana aynı zamanda şair olduğunu da söylememişlerdi.&quot;</p>
<p>“Ben sana bir şiir okurum,” dedi Dak. “Güller kırmızı, menekşeler mavi. Şimdi kapa çeneni.”</p>
<p>&quot;Konuşma sopası bende,” dedi Sera, dal parçasını kaldırarak. “Aynı zamanda vurmaya da yarıyor. Bu yüzden <span style="font-style:italic;">ikiniz </span>de çenenizi kapayın.”</p>
<p>“Zaman. Nehir. Anladım,” dedi Dak.</p>
<p>“Şimdi Kınlmalan zaman akışını tıkayıp yönünü değiştiren büyük kayalar gibi düşünün. Zaman akmaya devam ediyor fakat doğal yolundan biraz sapmak zorunda kalıyor çünkü kayaların etrafından dolaşıyor. Tam olarak farklı bir nehir olmuyor -hâlâ büyük ölçüde yoluna devam ediyor- ancak yol boyunca küçük değişiklikler oluşuyor Dalgalanmalar Kalıntılar” “Ve biz kayaları kaldırdığımızda,” diye ekledi Riq, “nehir normale geri dönecek.&quot;</p>
<p>“Doğru. Fakat ‘normal'in nasıl olacağını bilemeyiz. Sonsuzluk Halkası’yla bir yerden diğerine gittiğimiz sürece biz anomaliyiz ve yarattığımız değişikliklerden etkilenmeyiz. Ne var ki kendi zamanımıza döndüğümüzde... ne olacağını kimse bilemez.&quot;</p>
<p>“Yani biz etkilenmeyecek miyiz?&quot; diye sordu Dak. “Hafızalarımız olduğu gibi mi kalacak? Halka da mı?”</p>
<p>“Teori bu, Dak. Üzgünüm ama bütün buralar daha denenmemiş şeyler. Tek bildiğim bir şeyleri değiştirmeye başladığımız anda, zaman çizgisi değişecek ve hiçbir şeyi doğal karşılayamayacağız. Yapabileceğimiz tek şey, Tarihçilerin bizden istediği değişiklikleri gerçekleştirmek ve neler olacağını birlikte görmek. Yoksa gezegeni uzayda süzülen ölü bir kaya yığını olarak da bulabiliriz.&quot;</p>
<p>Riq yaklaştı ve Dak'ın ellerindeki heybeye baktı. “Pekâlâ, tamam. O halde ne yapmamız gerektiğini nasıl bileceğiz? Bana Kırılmalardan, yerlerinden, hiçbir şeyden söz etmediler</p>
<p>Anı Sanatı üzerinde eğitimime başlamıştım fakat henüz çok ilerleyememiştim.&quot;</p>
<p>“O halde üçümüzden ikimizin akıllı olması iyi bir şey,&quot; dedi Dak, Riq’in yanma gelerek. “Biz bir yolunu buluruz. Sen de sadece uslu çocuk ol ve tercüme et.&quot;</p>
<p>Riq gülünce Dak’ın yüzü öfkeden kızardı. “Bu arada kaç dil biliyorsun, unutmuşum da?&quot;</p>
<p>“Bir,” dedi Dak, duygusuz bir sesle.</p>
<p>'Alı, tamam. İngilizce konusunda yardıma ihtiyacım olduğunda sana gelirim.&quot;</p>
<p>“Benim de daha aptal görünmek için yardıma ihtiyacım olunca sana söylerim.”</p>
<p>Riq, bir parmağıyla Dak'm kulağını işaret etti. “Unutma, bu alet ne kadar etkileyici olsa da, okuyup yazmanıza yardım edemez. Şu anda okur-yazar değilsiniz. Haberiniz olsun.”</p>
<p>Sera boğazını temizledi. Dak genellikle yabancılara çabuk güvenirdi. Riq'in Dak’a kendisini çok fazla hatırlatıp hatırlatmadığını merak etti. “Kavganız bitti mi?&quot; diye sordu. İkisi de ona pis pis baktılar ama başlarıyla onayladılar. “Turta harcı aşkına! Dak, hem aptal olup hem de onlarca dil öğrenemezsin. Ve Riq, en iyi arkadaşıma nazik davransan iyi olur; tarih bilgisi patronlarınmkinden bile fazla. İnan bana.&quot; Kavgalarını bastırdığından emin olmak için bir an bekledikten sonra derin bir nefes aldı. “Dak, bir şey daha var. Aileni düşünüyordum ve bence onlar da anomali.&quot;</p>
<p>Dak hemen ciddileşti. “Bu da ne demek?&quot;</p>
<p>“Bizimle zaman yolculuğu yaptılar ama geri dönmediler. Yani geçiş sırasında kayboldular. Yanlarında halka olmadığı için tamamen bağımsız hale gelecek ve zaman akışında seken taşlar gibi sıçrayıp duracaklar Ancak hareketlerinin tamamen rastgele olacağını sanmıyorum. Bağlantısız anomaliler olduklarından, teorik olarak, zaman akışındaki başka anomalilere doğru çekileceklerdir.&quot;</p>
<p>“Teorik olarak mı?&quot; dedi Dak. “Bu kelimeden ciddi şekilde sıkılmaya başladım!&quot;</p>
<p>“Demek istediğim şu ki onlar da Kırılmalara doğru çekilecekler. Yani zaman büyük bir yer olmakla birlikte, görevimiz sırasında onlarla karşılaşma olasılığımız gerçekten çok yüksek.&quot;</p>
<p>Dak bir an duraksayarak arkadaşının söylediklerini düşündü. Sonra heybeyi uzattı. <span style="font-style:italic;">“O</span> halde işe koyulalım.&quot;</p>
<p>Sera kesinlikle aynı fikirdeydi. Oturup heybeden SOuare’i çıkararak açtı. Dak ve Riq iki yanında durmuş, ekranı görmeye çalışıyorlardı. Siyah zemine beyaz harflerle yazılmış sadece iki cümle ve altlarında bir girdi kutusu vardı:</p>
<p>Parolayı yazmak için bir şansınız var.</p>
<p>Parolayı yanlış girerseniz alet havaya uçar.</p>
<p><a id="bookmark6"></a><span style="font-weight:bold;">Parmak Ustalığı</span></p>
<p>“BU BİR ŞAKA OLMALI,” dedi Sera. “Bütün o konuşmalardan sonra bize <span style="font-style:italic;">parolayı</span> vermeyi mi unuttular yani?”</p>
<p>Dak da huzursuzdu. Burada antik Mısır’daydılar -yıllardır görmeyi hayal ettiği bir şeyin dibinde durduğuna hâlâ ina-namayarak Büyük Giza Piramidine tekrar bir bakış attı- ve kilitli bir SOuare aleti dışında onlara rehberlik edecek hiçbir şeyleri yoktu. Ama hava temizdi; birkaç bin yıldır insanlar tarafından kirletilmemiş gibiydi. Her şey daha da <span style="font-style:italic;">net</span> görünüyordu. İyimserliğe kapılmamak elde değildi.</p>
<p>“Bir tahminde bulunmamız gerekecek,” dedi Dak. &quot;Belki de <span style="font-style:italic;">Tarihçi’dır.”</span></p>
<p>Riq kızdı. “Evet, haydi durma, hemen yaz. Bir dene. Havaya uçarsa, eh, ne yapalım!”</p>
<p>Dak çocuğun karnına bir yumruk indirmeyi çok isterdi; tabii karşılığında dayak yemek gibi sonuçları olmasaydı. &quot;Hemen girmeyi deneyelim demek istemedim, salak! Sadece fikir yürütüyordum; belki sen de gerçek bir katkıda bulunsan iyi olur.”</p>
<p>&quot;Şimdi ikinize de vuracağım!” dedi Sera, öfkeyle. Sert yüz ifadesi ciddi olduğunu gösteriyordu. “İkiniz birbirinizi düşman olacak kadar uzun süredir tanımıyorsunuz bile. Kesin şunu.” “Bana yeterince uzun geldi,” diye homurdandı Dak. “Ciddiyim,” diye tersledi Sera. Dikkatini tekrar ekrana çevirdi. “Üzerinde düşündükçe, bir parolayı tahmin etme şansımız olmasaydı bizi bununla gönderme olasılıklarına inanmak giderek zorlaşıyor. Sadece bir süre düşünmemiz gerek. Bir konuda hemfikir olduğumuzda onu denememiz gerekecek.&quot;</p>
<p>“Ama mantıklı bir şey olmalı,” dedi Riq. “Rastgele tahminde bulunamayız.” Bunu söylerken Dak’a bakmamıştı fakat Dak onun kendisine laf attığını biliyordu.</p>
<p>Sera aleti kapadı ve ellerini üzerinde birleştirdi. “Pekâlâ. Şimdi hepimiz <span style="font-style:italic;">düşünelim.</span> Birkaç dakika kimse konuşmasın.” Dak sırtını piramidin altına yasladı -<span style="font-style:italic;">Gerçekten</span>, diye düşündü, <span style="font-style:italic;">bu harika bir şeyi-</span> ve başını ellerinin arasına alarak gözlerini kapadı. İki cümleyi ezberlemişti ve zihninde dönüp duruyorlardı. Tarihçilerin merkezinde geçirdikleri kısacık süreyi düşünerek, Brint veya Mari’nin parolayla ilgili ipucu olabilecek bir şey söyleyip söylemediklerini hatırlamaya çalıştı. Ama aklına hiçbir şey gelmiyordu.</p>
<p>Öfkeye kapıldı ve belki de SQuare’deki mesajın kendisinin bir ipucu olabileceğini düşündü. Kelimeleri zihninde canlandırdı. <span style="font-style:italic;">Parolayı yazmak için bir şansınız var. Parolayı yanlış girerseniz alet havaya uçar.</span></p>
<p>“Bence yapmamız gereken şeyi biliyor olabilirim,&quot; dedi Riq. “Bir şekilde patlayıcılarla ilgili olmalı. Bombalar. Emniyetler. Bombaların emniyetleri vardır, değil mi? Patlamamalarını garantilemek için?”</p>
<p>&quot;Hımm,” dedi Sera. &quot;Bu konuda hiçbirimizin uzman olduğumuzu sanmıyorum.”</p>
<p>“Eh,” diye karşılık verdi Riq, “belki yakındaki bir köye gider ve oralarda birine sorarız. Onlardan yardım alırız.&quot;</p>
<p>Dak afallamıştı. <span style="font-style:italic;">“Sen</span> bir Tarihçi misin? Antik Mısır'da insanların bombaları olduğunu mu sanıyorsun? Özellikle de emniyeti olan elektronik bombalar?”</p>
<p>Riq piramide baktı. &quot;Şey... hayır, sanırım hayır. Daha iyi bir fikri olan var mı?&quot;</p>
<p>Dak diğerleriyle birlikte yine düşüncelere daldı. Bütün etkilerden uzak kalabilmek için yine gözlerini kapadı. Ve birden akima geldi: &quot;Buldum!” diye bağırdı, yerinden fırlarken.</p>
<p>Sera ve Riq bu ani hareketle yerlerinde sıçradılar ve Dak yeni rakibinin yüzünde gördüğü incinmiş gurur ifadesinden zevk aldı.</p>
<p>&quot;Ne?&quot; diye sordu Sera. “Söyle hemen!&quot;</p>
<p>“Çok fazla düşünüyoruz,&quot; dedi Dak. “Herkesin yapacağı gibi. Ama bu konuda hiçbir şey bilmediğimiz için, parola tahminleriyle aleti yok etmemiz riskini göze almaları mümkün değil. Yani bize ne yapacağımızı zaten söylüyorlar; tam gözümüzün önünde!&quot;</p>
<p>Diğerlerinin yüzlerinde anlayış pırıltıları görünce ikisinden biri söyleyemeden hemen düşüncesini açıkladı: &quot;Parola. Bu kelimeyi yazmamız gerek. <span style="font-style:italic;">Parola.</span> Hepsi bu.&quot;</p>
<p>Sera ve Riq şüpheli gözlerle birbirlerine baktılar.</p>
<p>“Başka ne olabilir ki?&quot; diye sordu Dak.</p>
<p>&quot;Bu gerçekten riskli,” dedi Sera. “Ya yanlışsa?&quot;</p>
<p>&quot;Hah!” Dak öfkeyle ellerini havaya kaldırdı. “Aklımıza gelen her kelime yanlış olabilir. Daha iyi bir fikri olan var mı? Bu bana gayet açık görünüyor.&quot;</p>
<p>“Bence haklı,&quot; dedi Riq. Bu Dak'ı biraz rahatsız etmişti çünkü çocuktan nefret etmesini zorlaştırıyordu. “Sadece tek bir şansımız varsa, gördüğümüzde göze çarpacak bir şey olması gerekir. Ve bu da öyle. Gayet açık ve basit.”</p>
<p>Sera yavaşça başıyla onaylarken alt dudağını ısırdı. “Sanınm sadece herhangi bir şeyi denemekten ölesiye korkuyorum. Sadece tek bir şansımız var.&quot;</p>
<p>Dak omuz silkti. “İşte bu yüzden <span style="font-style:italic;">sen</span> yazmalısın. Haydi.” “Neden sen değil?”</p>
<p>“Çünkü ben tarih uzmanıyım. Bana ihtiyaçlan var. Hem de çok.”</p>
<p>“Bence tarih <span style="font-style:italic;">ineği</span> demek istiyorsun,” diye mırıldandı Riq. “Şey, teknik olarak haklısın,” dedi Dak. “Her gerçek dil uzmanının bilmesi gerektiği gibi, kelimenin kökeni yirminci yüzyılın ortalarında...”</p>
<p>“Belki daha sonra,” diye araya girdi Sera. “Kulağa çok ilgi çekici gelmekle birlikte, şimdi elimizdeki işe odaklanalım.” &quot;Tamam,” dedi Dak. “Ver bana. Ben yaparım.” Parola olarak ne girecekleri konusunda haklı olmak ona özgüven kazandırmıştı. Aleti Sera’nm elinden alarak yere oturup açtı. Aynı iki cümle ekranda tekrar belirdi. Derin bir nefes aldı, kutuya tıkladı, sanal klavyeyle “Parola” kelimesini yazdı ve TAMAM tuşuna tıkladı.</p>
<p>Ekran hemen bembeyaz oldu ve Dak yarım saniye için kendisini yok edecek bir patlamanın başlangıcında olduklarını sandı. Ama sonra kelimeler belirmeye başladı.</p>
<p>Yürü akıllı ve kurnaz</p>
<p>Sayfayı ara, bul ödülü</p>
<p>Geçerken asırlar</p>
<p>Zihinler ve kalpler adanmış Hafıza Sanatı’na</p>
<p>Dak gülümsedi. “Size ne demiştim? Gözlerim kapalıyken çözdüm.”</p>
<p>Ama zaferi uzun ömürlü olmadı. Şiirin altında, Dak'ın hayatında gördüğü en kafa karıştırıcı çizim vardı; iç içe geçmiş çemberler, kırık çizgiler ve şekillerden oluşuyordu. Resmin bir tarafında Yunanca harfler vardı ve diğer tarafında “lagün&quot; kelimesi yazılıydı.</p>
<p>&quot;Bu da ne böyle?” diye sordu.</p>
<p>“İspanya,&quot; diye fısıldadı Riq. “Ispanya'ya gitmemiz gerek.&quot;</p>
<p><a id="bookmark7"></a><span style="font-weight:bold;">Hoşça kal, Piramit</span></p>
<p>“HA?” diye sordu Sera. &quot;Bunu da nereden çıkardın şimdi?” Dak da aynı soruyu sormak üzereydi. Tuhaf resimde Ispanya'yı düşündüren hiçbir şey yoktu; ya da başka bir şeyi.</p>
<p>Riq'in kendinden memnun gülümsemesini bastırmaya çalıştığı belliydi; bunun için çok çabalamadığı da. Yüzünden belli oluyordu. &quot;Bize başlangıç olarak kolay bir şey verdiler. Sadece iki dersten sonra bunu yapabilirdim.”</p>
<p>&quot;Ne dersi?” diye sordu Dak.</p>
<p>&quot;Daha önce söylemiştim; Hafıza Sanatı.&quot;</p>
<p>Sera başıyla onayladı. “Bundan bize de söz etmişlerdi ama hakkında pek konuşmamışlardı.”</p>
<p>&quot;Görüntülere dayalı bir hafıza tekniği.&quot; Riq ekranı işaret etti. &quot;Tanınmayacak kadar karıştırılmış halde fakat parçaları zihninizde döndürürseniz, İspanyol hanedan arması olduğunu siz de görürsünüz.”</p>
<p>Dak eğilerek daha dikkatli baktı. Gözlerini kıstığında neredeyse görebiliyordu. &quot;İspanya, ha?”</p>
<p>&quot;Sadece İspanya değil,” dedi Riq. “Bir şehir adı ve tarih de var. Yunanca karakterler sayıları simgeliyor; bu yaygın bir</p>
<p>uygulamadır. <span style="font-style:italic;">Lagün</span> kelimesinin Latince karşılığı da <span style="font-style:italic;">palustur. </span>3 Ağustos 1492 tarihinde Palos de la Frontera'da olmamız gerekiyor&quot;</p>
<p>Dak tarihi ve yeri hatırlamıştı. Oraya neden gitmeleri gerektiğinin sadece tek bir açıklaması olabilirdi.</p>
<p>“Hey, orada mısın?”</p>
<p>Dak gözlerini kırpıştırdı; Sera parmaklarını onun burnunun dibinde şaklatıyordu. &quot;Affedersin, sadece zihnimin deha raflarına uzanıyordum. Ne yapmamız gerektiğini biliyorum.”</p>
<p>Sera’nın kaşları kalktı. Riq bile meraklanmış gibiydi.</p>
<p>“Bir Kırılma olabilecek açık bir olay var. Asırlar boyunca bütün dünyayı etkileyen bir şey. Şimdiye kadar. Yani o zamana kadar Yani şimdi olması gereken zamana kadar Anladınız mı?”</p>
<p>“Evet, anladık.” Sera gözlerini devirdi. “Neymiş peki?”</p>
<p>“Amerika kıtasını keşfedecek olan gemilerin yola çıkış tarihi bu. <span style="font-style:italic;">Nina, Pinta</span> ve <span style="font-style:italic;">Santa Mana.</span> Amancio kardeşlerin yolculuğu!”</p>
<p>“Güzel. O halde oraya gidelim ve SOuare'in bizim için başka neler yapabileceğini görelim,” dedi Sera.</p>
<p>“Bana uyar,” dedi Riq.</p>
<p>Dak'ın içinden havalara sıçrayıp ayaklarını birbirine vurmak geliyordu; çok heyecanlıydı. Ancak dönüşeceği dünyayı kurtaran olgun adam gibi davranmasının daha iyi olacağına karar vererek sadece başıyla onayladı. “Haydi, yapalım.”</p>
<p>Sera, SOuare’i heybeye koyduktan sonra Sonsuzluk Halkası'nı çıkardı. Kendisi programla uğraşırken, Dak da bakışlarını tepelerinde yükselen Büyük Piramit'e çevirdi; yapı gökyüzüne kadar uzanıyormuş gibi görünüyordu. Onu inşa etmek için çalışan, modem teknolojiyle bile yerlerine yerleştirilmesi zor olacak devasa taşlan insanüstü gayretlerle yerleştiren binlerce insanı düşündü.</p>
<p>&quot;Biliyor musunuz?” dedi, içini tepeden tırnağa ısıtan o tanıdık ve rahatlatıcı bilgi paylaşma dürtüsüyle. &quot;Mısırlılarla ilgili komik bir hikâyem var. Kraliyet ailesi üyeleri öldüğünde, sonsuza dek dayanmalan için cesetlerini hazırlamak, bu devasa mezarlarda tanrılar olarak yeniden doğana kadar mumyalamak çok önemliydi. Mumyalamada <span style="font-style:italic;">beyinleri burundan</span> çekip çıkanyorlardı. Kocaman bir sümük gibi. Bunu yapış şekilleri...” “Dak!” diye bağırdı Sera. Dak kendisine bakınca gülümsedi. “Bu çok... çok eğlendirici ama...&quot; Sonsuzluk Halkası’nı kaldırıp gösterdi.</p>
<p>“Gitme zamanı mı?”</p>
<p>“Gitme zamanı.”</p>
<p>Dak ve Riq, Sera’nm iki yanına sokularak halkaya dokundular Sera düğmeye bastı ve Piramit bir ışık patlamasıyla gözlerinin önünden silinip gitti.</p>
<p><a id="bookmark8"></a><span style="font-weight:bold;">Giysiler ve Bir Şiir</span></p>
<p>SERA SIRTÜSTÜ yatıyordu. Gözlerini açtığında sadece birkaç beyaz bulut kümesinin süzüldüğü masmavi bir gökyüzünü gördü. Ilık bir esinti vücudunu okşuyor, kulaklarına dalgaların sesi geliyordu. Doğrulup oturdu ve şaşırtıcı ölçüde güzel bir okyanus, tepelerinde beyaz köpük şeritleri uzanan koyu mavi dalgalar gördü. Ufuk çizgisi üzerinde eski tip birkaç yelkenli gemi süzülüyordu.</p>
<p>&quot;Vay canına/' dedi, Sonsuzluk Halkasinın soğuk metalini sıkıca tutarken. &quot;Bu muhteşem. Buradaki dalgalar annen ve babanla gittiğimiz kumsaldakinden çok daha büyük.&quot;</p>
<p>&quot;Çünkü bir körfeze gidiyoruz,” diye cevap verdi Dak, Sera'nın sol tarafından. Sesi öfkeli gibiydi ve Sera ailesinden söz etmesinin kötü bir fikir olup olmadığını merak etti.</p>
<p>&quot;Evet, biliyorum. Affedersin.&quot; Sera halkayı tekrar heybeye attı.</p>
<p>Riq sağ tarafında bağdaş kurmuş halde oturuyordu. &quot;Her şey yanımızda mı? SQuare? Halka?&quot;</p>
<p>Sera, SQuare'i çıkarıp inceledi. &quot;İyi görünüyorlar.&quot;</p>
<p>Riq başıyla onayladı ve dönüp arkalarına baktı. Sera da aynı şeyi yaptı. Biraz ileride birkaç küçük ahşap bina görünüyordu ve arkalarında da bir köy vardı. Ortalıkta insanlar dolaşıyordu ama gelecekten gelen ziyaretçileri fark eden olmamış gibi görünüyordu.</p>
<p>Sera ayağa kalkarak pantolonundaki kumlan silkeledi. Pantolonuna bakarken ne kadar dikkat çekeceğini fark etti. “Yapmamız gereken ilk şey, yeni giysiler bulmak.”</p>
<p>Dak kumsaldaki küçük bir evi işaret ediyordu. “Bakın, kurutmak için çamaşırlar asmışlar. Mükemmel!&quot;</p>
<p>“Buna <span style="font-style:italic;">çalmak</span> denir,” diye itiraz etti Sera.</p>
<p>“Dalga mı geçiyorsun? Dünyayı yok olmaktan kurtarmak karşılığında küçücük bir bedel sadece. Torunlan bize teşekkür edecek. Haydi.”</p>
<p>“Hey, bir saniye,” diye itiraz etti Riq. “Birlikte giyinip tarihçilik oyunu oynamaya hevesli iki bücürü izleyecek değilim. Bu ciddi bir iş ve her şeyi detaylıca düşünmemiz gerek.” Sera uzun bir tartışma istemiyordu. Dak’ın giysilerle ilgili haklı olduğunu biliyordu fakat bunu söylemek Riq’i kendi tarafına çekmesini sağlamayacakta. “Muhtemelen haklısın,” dedi. “Belki de düşünmemiz gereken şey giysiler değildir. Sadece bir süre ortalıkta dolaşalım. Bunu konuşalım ve kimsenin bizi fark etmemesini umalım.”</p>
<p>Riq şüpheci gözlerle Sera’ya baktı. “Şey... bu şekilde düşününce... sanırım o giysileri kapsak iyi olacak. Ama aptalca bir şey yapmayın sakın!”</p>
<p>Kumların üzerinde kayarak o yöne doğru koşmaya başladığında Dak da hemen arkasındaydı. Sera da bir iç çekerek peşlerine takıldı.</p>
<p>Yarım saat sonra, Sera, Dak ve Riq köyün dışındaki bir ara sokakta, eski bir varilin arkasına çömelmişlerdi. Kumsaldaki evden buraya gizlice süzülmüşlerdi. Yeni buldukları giysilerin bir kısmı küçük -üçü de hırsız olmuştu!- ve bir kısmı da büyüktü. Ancak kendilerine yetecek kadar bir şey bulmuşlardı. Erkekler Dak'ın ikili adını verdiği düğmeli ceketlerin altına keten gömlekler, ayaklarına pantolon ve Sera'ya gülünç gelen uzun çoraplar giymişlerdi. Yine de kendisinin giymek zorunda kaldığı fitilli elbise kadar kötü değildi; bu elbise son derece kullanışsız ve şişkindi.</p>
<p>Dak başına bir de şapka takmıştı -geniş kenarlı, alçak tepeli bir şeydi ve her seferinde gülümseyerek düzeltip duruyordu. Sera onun daha birkaç gün öncesine kadar mümkün olduğunu düşünemeyeceği bir hayali yaşadığının farkındaydı: Tarihi yaşıyorlardı. Keşke kendisi de onun kadar heyecanlı olabilseydi ama Sera'nm zihninde sadece endişeler vardı.</p>
<p>&quot;SQuare'e bakıp bir ipucu yakalamanın zamanı geldi, ne dersiniz?&quot; dedi Dak, bir-iki dakika kadar sokaklarda dolaşan insanları izledikten sonra. “Bize yardım edecek bir Tarihçi bulamazsak hapı yutarız.”</p>
<p>“Bu bir mecaz,” diye fısıldadı Riq.</p>
<p>“Ha?” diye karşılık verdi Dak.</p>
<p>“Boş ver.”</p>
<p>Sera dönüp yere oturarak SQuare'i çıkardı. Aleti açtığında, tuhaf çizimin -Hafıza Sanatı bilmecesi- yerini kısa bir mönü almıştı:</p>
<p>Dosyaya Ulaşıldı Birinci Kırılma - Menü Faaliyet Günlüğü Tarihçi’nin Rehberi Kırılmayı Tanımla Bir Tarihçi Bul İkinci Kırılma’ya Geç</p>
<p>“Oldukça basit görünüyor/' dedi Sera. &quot;Dak, gruptaki tarih uzmanı sensin. Bu yüzden günlüğü tutmaktan sen sorumlusun. Bir düşün, bütün bunları başarırsak, yaşamış en ünlü Tarihçilerden biri olacaksın.”</p>
<p>Ukalaca bir cevap vermek yerine, Dak gururla gülümsedi. &quot;Bu başa çıkabileceğim bir iş gibi görünüyor. Ama bu kadar çok sevdiğim şeyi değiştirme düşüncesi beni biraz üzüyor.” &quot;Sadece daha iyi yapacağız. Değil mi?”</p>
<p>Dak başıyla onayladı ama o kadar emin görünmüyordu. Sera ekrana parmağını vurarak kaşlarını çattı. &quot;Bir dakika. Bir terslik var.”</p>
<p>“Nedir?&quot; diye sordu Riq. Dak şimdiden tarihteki potansiyel rolüyle ilgili hayallere dalmış gibiydi.</p>
<p>“'Kırılmayı Tanımla' seçeneğine dokundum ve bakın ne oldu.”</p>
<p>Veri Bozuk Önceki mönüye dön?</p>
<p>“Bu iyi değil,&quot; dedi Riq.</p>
<p>“SQ saldırdığında,&quot; dedi Sera, &quot;ortalık karmakarışık oldu ve Mari bunu hemen ana bilgisayardan çekip almak zorunda</p>
<p>kaldı. Ya o anda verileri yüklüyorduysa? Ya yükleme tamam-lanmadıysa?”</p>
<p>“O halde başımız dertte olabilir/' dedi Riq.</p>
<p>“Rahatlayın,” dedi Dak. &quot;Amancio kardeşlerle ilgili olduğunu biliyoruz. Ne olduğunu anlayabiliriz.”</p>
<p>“Başka bir şey dene/' diye önerdi Riq.</p>
<p>Sera mönüye geri döndü ve “Bir Tarihçi Bul” maddesine dokundu. Dak ve Riq ekranı görmek için onun omuzlarının üzerinden eğilmişlerdi. Kısa bir mesaj göründü ve Sera rahat bir nefes aldı.</p>
<p>Hem zaman hem de yer açısından buraya gelmenizi sağlayan bilmeceyi çözebiİdiyseniz, aşağıdaki bilmece ihtiyacınız olan kişiyi bulmanıza yardımcı olacaktır. Bir hata yapıp başka bir yere gittiyseniz, o halde başınız ciddi dertte demektir. İyi şanslar.</p>
<p>Sera okumayı bitirdiği anda kelimeler silindi ve yerine bir şiir geldi:</p>
<p>Küçücük bir arı uçar gökyüzünde Sokar burnunu ve ağlatır seni Koş bir yolda sonuna kadar Ara pırıl pırıl parlayan denizi Haykır “patika da biter, yol da” diye Bulursun arkadaşım, sanki bir hediye</p>
<p>“Hımm,” dedi Sera. Diğer ikisi de altı mısralık şiire bakarken benzer sesler çıkardılar. Dak daha da ileri giderek çenesini kaşıdı, dudaklarını büzdü ve gözlerini iri iri açtı; çılgın bilim adamlarına benziyordu.</p>
<p>“Fikri olan?” diye sordu Riq.</p>
<p>“Benim birkaç fikrim var,&quot; diye cevap verdi Dak, komik yüz ifadesini kaybetmeden. &quot;Altı yaşımdayken hobi olarak birkaç ay Rönesans dönemini incelemiştim. Burada işe yarayacağından eminim.”</p>
<p>Sera homurtusunu bastırmak zorunda kaldı; elbette ki konuşacak fırsatı yoktu. Kendisi kuantum fiziğine olan aşkını keşfettiğinde dört yaşındaydı.</p>
<p>Ayrıca büyüdüğü evde İspanyolca konuşuluyordu fakat zamanı geldiğinde Dak’m yerel Tarihçi’yle bağlantı kurma becerisi onu endişelendiriyordu. “Ağzımızdaki ve kulağımızdaki bu tercüme aletleriyle ne yapacağız?&quot;</p>
<p>Riq hafifçe omuz silkti. “Şey, sizi onlarla ilgili biraz eğitmek iyi olurdu ama kullanması o kadar zor değil. Radyo frekanslarıyla birbirlerine bağlılar ve kulaklık da duyduğu dili neredeyse hemen tanımlayabiliyor. Sizin için otomatik olarak tercüme ediyor ve ağzınızdan çıkan kelimeleri değiştirmesi için dişinizdeki aleti tetikliyor; dolayısıyla her yeni ortama girdiğinizde, birinin sizden önce konuşmasını beklemeniz iyi olur. Konuşma kısmı biraz zor; ne kadar yavaş konuşacağınızı ve ne zaman duraksayacağınızı filan anlamanız biraz egzersiz gerektiriyor. Ancak başkalarının söylediklerinin tercüme edilmesi sihir gibi. Siz alışana kadar konuşma işini olabildiğince bana bira...&quot;</p>
<p>“Şey, selam!&quot; diye bağırdı biri arkalarından, Riq’in sözünü keserek.</p>
<p>Sera dönüp baktığında siyah sakallı dev gibi bir adamla karşılaştı. Adam bir elinde uzun bir demir sopayı tutuyor ve açık tuttuğu diğer avucunda sektiriyordu. Sera olduğu yerde donup kaldı.</p>
<p>Dev adam onlara doğru birkaç adım attıktan sonra pis pis sırıttı.</p>
<p>“Bunu göreceğim aklıma gelmezdi,” dedi, ürkütücü bir şaşkınlıkla. “Gelecekten gelen ziyaretçiler.”</p>
<p><a id="bookmark9"></a><span style="font-weight:bold;">Tek Taraflı Sohbet</span></p>
<p>DAK AYAĞA FIRLARKEN Sera'yı da çekti. Riq yanlarında dururken adam onlara doğru bir adım daha attı. Şimdi isterse ellerinde tuttuğu büyük demir sopayla onlara ulaşabilirdi. Muhtemelen sadece dokunmakla da kalmazdı.</p>
<p>“Kimsin sen?” diye sordu Riq.</p>
<p><span style="font-style:italic;">“Ben</span> kim miyim?” diye karşılık verdi adam, sertçe. Dudak hareketleri Dak’ın duyduğu kelimelerle uyumlu değildi ki bu da tercüme aletinin gerçekten işe yaradığını gösteriyordu. Bir barbarın ellerinde ölme tehdidiyle karşı karşıya olmalarına rağmen, bundan etkilenmekten kendini alamadı. “Üç küçük velet, üzerlerinde uyumsuz giysilerle kasabamın sokaklarında beliriyor, bir şarapçı mahzenindeki örs kadar dikkat çekiyor ve bir de <span style="font-style:italic;">bana</span> kim olduğumu mu soruyorsunuz?”</p>
<p>Uzunca bir sessizlik anından sonra Sera çekingen bir tavırla “Evet?&quot; dedi.</p>
<p>Adam sopanın bir ucunu yere indirdi ve baston gibi ona yaslandı. Sonra derin bir hırıltıyla güldü; sesi öylesine gökgü-rültüsü gibiydi ki Dak neredeyse yağmur yağıp yağmadığını anlamak için başını kaldırıp gökyüzüne bakacaktı.</p>
<p>“Her şeyi açıklayabiliriz,” dedi Sera. &quot;Sandığın gibi değil.&quot; “Sandığım gibi değilmiş!” diye kükredi adam. &quot;Az önce gelecekten geldiğinizi söyledim ve ne gözlerinizi kırpıştırdınız ne de itiraz ettiniz! Bu insanların sık sık sözünü ettiği bir şey midir?”</p>
<p>Dak uzanıp Sera’nın saçlarını çekti. Bu adamla konuşmaya çalışmak delilikti; hemen dönüp kaçmalan gerekiyordu. Sera ona sert bir bakış attıktan sonra öfkeli gözlerini tekrar yabancıya çevirdi.</p>
<p>&quot;Size kim olduğumu söyleyeyim,&quot; dedi adam. &quot;Beni babam yetiştirdi; onu annesi, annesini kendi babası ve onu da annesi yetiştirmiş. Ondan önce üç tane anne ve bir dolu da baba var. Yani çok ama çok gerilere uzanıyor.”</p>
<p>&quot;Ne yapmak için eğitildin?” diye sordu Dak.</p>
<p>&quot;Sizin gibileri aramak için. Ben SCTnun bir Zaman Mu-hafızı’yım ve daha on dört yaşımdayken nöbetçi oldum. Ama asırlar boyunca aslında sadece birkaç bebeği aradığımızı bilseydim, bu onuru küçük kız kardeşime bırakırdım. Onun tek kolu var. Üstelik bacakları da yok.”</p>
<p>Dak’ın gururu incindi. &quot;Şey, teselli olacaksa, biz de senin daha kısa boylu olacağını sanıyorduk,” dedi.</p>
<p>“Burada ne arıyorsunuz?” diye sordu Muhafız. “Ne biliyorsunuz?”</p>
<p>Sera ağzını açtı ama tekrar kapadı. Devle anlaşmayı düşünüyor gibiydi.</p>
<p>“Bak,” dedi sonunda, &quot;kime çalıştığını biliyoruz. Onlar kendilerinden başkasını umursamıyorlar. Biz gelecekten geldik ve inan bana, her şeyi berbat ediyorlar.”</p>
<p>“Gelecek kimin umurunda?” diye hırladı adam. “Bana <span style="font-style:italic;">şimdi</span> iyi para ödüyorlar.”</p>
<p>&quot;Sana biz de ödeyebiliriz!” diye haykırdı Dak. “Şey, henüz kurulmamış bir ülkenin parasını kabul eder misin?”</p>
<p>“Sizden istediğim tek şey, buraya geliş nedeninizi söylemeniz. Ne planlıyorsunuz?”</p>
<p>Keşke bir planlan <span style="font-style:italic;">olsaydı.</span> Ama bu Dak’a bir şeyi hatırlattı: Bir bilmeceleri vardı. Bilmeceyi çözebileceğine inanıyordu ve bu da köyde bir müttefikleri olması gerektiği anlamına geliyordu. Ancak biraz zaman kazanmak zorundaydı. Ve biraz mesafe de fena olmazdı.</p>
<p>“Konuşun!” diye bağırdı adam. “Konuşun, yoksa oyuncağımla suratlarınızı dağıtmaya başlarım!”</p>
<p>“Tamam, tamam,&quot; dedi Dak. Konuşurken ağzında tuhaf bir titreşim hissediyor ve sanki kulaklannda bir şey yankılanıyordu. Amacına uyacaksa, tercüme aletiyle biraz egzersiz yapması gerekecekti; tabii gelecek beş dakika boyunca hayatta kalabilirlerse. “Sana bilmen gereken her şeyi anlatabiliriz.&quot; “Sesin tuhaf geliyor, çocuk.”</p>
<p>“Dak, ne yapıyorsun?” diye fısıldadı Sera, telaşla.</p>
<p>Dak sadece göz kırptı. Sonra öne çıkarak adamın öfkeli gözlerinin önünde durdu ve ellerini kaldırdı. “Bir tercüme aleti kullanıyorum ve eğer sesim tuhaf çıkıyorsa, bu onun hatası.” Başparmağıyla Riq’i işaret etti. “Haklısın; biz gelecekten geldik ve çok karmaşık bir zaman yolculuğu makinesi kullanıyoruz. Şu anda kumsaldaki kumlann altında gömülü. Canımızı yakmayacağına söz verirsen seni oraya götürürüz.<sup>1</sup>'</p>
<p>“Ve lazer silahlarımız da var,” diye patladı Riq. “Bize dokunursan sana ateş ederiz. Ölürsün!&quot;</p>
<p>Dak olduğu yerde dönerek ona öfkeyle baktı. “Ahh... şey, evet, şunlar. Çok tehlikeliler&quot; Tekrar Zaman Muhafızına döndü. “Zaman makinesi şu tarafta.&quot;</p>
<p>Konuşmaları sırasında adamın yüzü seğirmemişti bile. “Zaman makinesi mi? Lazer silahları mı? Bu saçmalıklar da neyin nesi?”</p>
<p>&quot;Biz gelecekten geldik,” diye karşılık verdi Dak. “Ne yaptığımızı sanıyordun, parmaklarımızı şaklatıp <span style="font-style:italic;">-puf!-</span> başka bir zamana gittiğimizi mi? Zaman bir nehirdir; bir tekneyle geldik. Şu tarafta.”</p>
<p>Adam nihayet savunmasını indirip Dak’ın işaret ettiği yöne bakmak için döndüğünde, Dak harekete geçti. İleri atılıp omzuyla Zaman Muhafızinın yan tarafına çarparak dengesini bozdu ve demir sopa gürültüyle yere yuvarlandı. Sonra Dak onu tekrar itti ve adam yere devrildi.</p>
<p>Muhafız öfkeyle haykırarak ayağa kalkmaya çalışırken, Dak arkadaşlarının ellerini tutarak onları aksi yöne doğru çekti. Üçü birlikte hızla harekete geçip en yakındaki köşeyi döndüler ve Palos de la Frontera’nın kalabalık sokaklarında arkalarına bile bakmadan koşmaya başladılar.</p>
<p><a id="bookmark10"></a><span style="font-weight:bold;">Bir Yığın Kutu</span></p>
<p>SERA, KOŞARLARKEN arkalarından Zaman Muhafızı'nın bağırışlarını duyabiliyordu. İnsanlar durup kargaşaya bakıyorlardı. Sera ve diğerleri kalabalığın arasında insanları itip kakarak ve zikzaklar çizerek koşuyorlardı. Birçoğu sepetler veya çuvallar taşıyan erkek ve kadınlar vardı. Arabalar ve hayvanlar, birbirlerini kovalayan çocuklar, mallannı satmak için bağırıp çağıran satıcılar. Sera bir gözünü Dak’tan ayırmıyor, arkadaşının o müthiş zihninde bir plan olmasını umuyordu.</p>
<p>Vitrininde et parçaları sergilenen bir dükkânın önünden geçip büyük bir grubun az önce dışarı çıktığı bir hana doğru koştular. Tam kalabalığı iterek aralarına girmeye başlamışlardı ki Riq'in ayakları aniden yerden kesildi ve geri çekildi. Riq şaşkınlıkla bağırdı ve Sera ne olduğunu görmek için durduğu yerde hızla döndü. Sakallı dev adam onlara yetişmiş ve Riq'i yakasından yakalamıştı. Çocuğu sertçe yere çarptı ve vurmak için bir yumruğunu kaldırdı.</p>
<p>Sera öfkeye kapıldı. Çığlıklar atarak adamın üzerine atılıp bir kolunu devin boynuna doladı. Adam onu insanların üzerine fırlattı. İnsanlar Sera’yı tutarak dengesini bulmasına yardım ettiler. Sera kendini toparlayarak baktığında, hâlâ sırtüstü yerde yatmakta olan Riq’in adamın baldırına bir tekme indirdiğini gördü. Adamın dudaklarından bir kükreme döküldü.</p>
<p>Bir an sonra Dak saldırdı ve omzuyla yine Muhafız’ın yan tarafına çarptı. Adam yere yuvarlanırken, Dak da Riq'in ayağa kalkmasına yardım etti.</p>
<p>‘'Yol açın!&quot; diye bağırdı Sera, kalabalığı yararken. Üçü birlikte insanların arasından koşarken, sersemlemiş düşmanlarını geride bırakmışlardı. Kalabalıktan sıyrıldılar ve açığa çıktıklarında hızlarını artırdılar: Dak öne geçerken arkalarından Zaman Muhafızinın öfkeli bağırışları duyuluyordu.</p>
<p>Bir dakika kadar olanca hızlarıyla koştuktan sonra, Dak büyük bir arabayla onu çeken atın etrafından dolaştı ve hemen sağa saparak bir dericiyle bir şarapçı dükkânını ayıran iki yüksek duvarın arasına daldı. Riq ve Sera peşindeydiler. Sera kapana kısılmalarından korkuyordu fakat şimdi tartışacak zamanları - veya halleri- yoktu. Uzun, dar sokağın ucuna ulaştılar ve yanından pis bir dere akan bir arka sokağa girdiler Dak bir yığın terk edilmiş tahta kutu bularak arkalanna geçti. Sera onun yanına sıkıştı ve Riq de aynı şeyi yaptı.</p>
<p>Kimse tek kelime etmiyordu; hepsi gürültülü nefeslerini bastırmaya çalışıyordu. Zaman Muhafızı çok geride kalmış olamazdı, dolayısıyla gittikleri yeri fark ettiyse, birazdan yanlarında olurdu.</p>
<p>İki dakika geçti. Üç. Dört. Ve beş. Zaman uzadıkça Sera sakinleşmeye başladı. Belki de güvendeydiler. Belki de adamı atlatmışlardı.</p>
<p>“Başardık,” diye fısıldadı.</p>
<p>Dak endişeli bir tavırla gülümsedi. &quot;Evet ama artık bizi arayacağını biliyoruz. Köyde dolaşıp etrafı inceleyemeyecek olmak biraz üzücü.&quot;</p>
<p>Sera gözlerini kırpıştırdı. “Sen ciddi misin? Şu anda en büyük endişen bu mu?”</p>
<p>“Hey, ailemi de görebiliriz! Kırılmalara çekileceklerini kendin söylemiştin. Ya buradaysalar?”</p>
<p>Riq araya girdi. “Şu anda en büyük endişemiz şu bilmeceyi çözmek ve bir Tarihçi bulmak. Bunu yapamazsak ne fark eder ki?”</p>
<p>&quot;Şey,&quot; dedi Dak. “Fikri olan?&quot;</p>
<p>“Bence yerel ancıya gitmeliyiz,&quot; dedi Riq. “Bu gayet açık görünüyor.”</p>
<p>“Arıcı mı?” diye çıkıştı Dak. Ama hemen vazgeçti. “Tamam, tamam. Bazen insanlara böylesine açık şeyleri açıklamak zorunda kalmak bana acı veriyor fakat en azından sen o zamanlarda - yani <span style="font-style:italic;">bu</span> zamanda- arıcılığın önemli bir şey olduğunu bilecek kadar akıllısın. Şeker kamışı henüz bulunmadığı için bala ihtiyaçları vardı; ayrıca balmumu da mum yapımı sektöründe önemli bir hammaddeydi.&quot;</p>
<p>“Doğru,” dedi Riq, sinirli bir sesle. “Bunları ben de tahmin ettim. Neden benimle aptalmışım gibi konuşuyorsun?&quot;</p>
<p>Dak afallamıştı. <span style="font-style:italic;">“Çünkü.</span> Hey! Kasabalarda ve şehirlerde arıcılar olmaz! Hepsi manastırlarda yapılırdı; yani böyle bir yere yakın olmayan yerlerde. Ulu Tanrım!”</p>
<p>“Eh, ben yaşamış en aptal insanım, değil mi?” diye sordu</p>
<p>Riq.</p>
<p>“Cevap vermemi gerçekten istiyor musun?” diye karşılık verdi Dak.</p>
<p>&quot;Çocuklar, gerçekten,&quot; dedi Sera. “Turta ha...”</p>
<p>Tam o anda bir şey oldu. Sanki Sera’mn zihninde bir kilit açılmış gibi. Şiirin mısraları zihninde netlik kazandı. &quot;Endişelenmeyin,” dedi, heyecanını bastırmaya çalışarak. &quot;Anladım. Cevabı biliyorum.&quot;</p>
<p>“Ne?” diye sordu Dak. &quot;Sen mi? Nasıl? Kim o? Nerede?&quot; Sera sırıttı. &quot;Tarihçi'miz bir kasap.”</p>
<p>Şiirin gerçek bir anlamı yoktu; sadece bir kelime gizliydi. İlk mısrada &quot;Küçücük” kelimesinin baş harfi, “K.” İkincisinde &quot;ağlatır” kelimesinin &quot;A”sı. Üçüncüsünde &quot;sonuna” kelimesinin ilk harfi &quot;S.” Dördüncü mısrada “Ara” kelimesiyle &quot;A.” Ve son olarak beşinci satırda &quot;Patika” ile “R” KASAR</p>
<p>Açıklaması biraz zaman aldı ama sonunda Sera arkadaşlarının sorularını susturmayı başardı. Eğer yanılıyorsa, aramaya devam edeceklerdi. Şimdilik tek sorunları, Zaman Muhafızina yakalanmadan kasaba ulaşmaktı.</p>
<p>&quot;Bu kez öne ben geçeceğim,” dedi Sera. Heybeyi biri kapmasın diye sımsıkı elinde tuttuğunu fark etti. &quot;Ben hangi yöne gitmemiz gerektiğine karar vermeye çalışırken siz ikiniz gözcülük yapın.”</p>
<p>“Tamam,” diye fısıldadı Dak. &quot;Ama senin yüzünden öldürülürsek seni öldürürüm.&quot;</p>
<p>“Anlaştık.”</p>
<p>Sera başını dışan uzatarak etrafa bakındı. Sokağın ilerisinde birkaç çocuk dereye çöp atıyorlardı ama ortalıkta başka kimse görünmüyordu. Kasap dükkânının gördükleri hanın hemen yanında olduğunu hatırladı ve eğer yön duygusu onu yanıltmıyorsa, ana meydana dönmeden yolun büyük kısmını aşabilirlerdi. Gizlendikleri yerden dışarı süzüldü ve eğilerek koşmaya başladı. Arkadaşlarının yumuşak ayak seslerini arkasında duyabiliyordu.</p>
<p>Ana caddeye uzanan başka bir ara sokağa geldi. Köşede durup omzunu ahşaba dayadı ve yavaşça öne eğilerek göz attı. Sokağın diğer ucunda oraya buraya giden insanlar ve eski bir ekmek parçasını gagalayan iki tavuk dışında bir şey göremedi.</p>
<p>&quot;Yol açık,&quot; diye fısıldadı, tekrar koşmaya başlamadan önce.</p>
<p>Yolun sonuna gelmeden önce aynı şeyi üç kez daha tekrarladılar. Artık sağ taraflarındaki sokağı geçip köyün ana meydanına dönmekten başka seçenekleri yoktu. Bunu düşünmek bile Sera’nın kalp atışlarını hızlandırıyordu. Zaman Muhafızı muhtemelen sokaklarda dolaşıyor, demir sopasını avucuna vurup duruyordu.</p>
<p>Ara sokağa bir adım attığı anda Dak onu kolundan yakaladı.</p>
<p>“Bizi görürse ne yapacağız?” diye sordu. “Kasaba koşup Tarihçi’yi ele veremeyiz.&quot;</p>
<p>“O zaman ayrılırız,&quot; dedi Riq. “Hepimizi birden kovala-yamaz.”</p>
<p>Sera başını iki yana salladı. “Aynlmaktansa Tarihçi'yi ele vermeyi tercih ederim. Hiçbir şekilde ayrılmayacağız ve kimseyi geride bırakmayacağız. Şimdi gidelim.”</p>
<p>Ara sokakta koştu ve sonuna yaklaştığında yavaşlayarak arkadaşlarının peşinde olup olmadığını kontrol etmek için omzunun üzerinden baktı. Ana caddenin gürültüleri biraz artmıştı; kahkahalar, paket taşlarına çarpan nal sesleri, müşteri çekmek için bağıran satıcılar. Tam köşeden bakacakken, Zaman Muhafızı'nın dev vücudu aniden görüş alanını doldurdu; adamın göğsü Sera’nın göz hizasında, başı tepesindeydi.</p>
<p>“Eh,*’ diye böğürdü adam. “Siz sıçanların yakında ortaya çıkacağınızı biliyordum...”</p>
<p>Güçlü bir ses duyuldu ve adamın başı aniden öne savruldu; sonra gözleri yukarı kaydı ve adam yere yığıldı. Uzun kumral saçlı bir kadın, iki eliyle tuttuğu büyük bir tahta sopayla adamın arkasında duruyordu. Üzeri kan lekeleriyle dolu beyaz bir önlük takmıştı. Göğsü şiddetli nefeslerle kalkıp iniyordu.</p>
<p>“Bu çam yarmasının birilerini kovaladığını gördüğümde bir şeyler döndüğünü anlamıştım,&quot; dedi kadın.</p>
<p>“Kasap sen misin?” diye sordu Dak, şaşkın bir sesle. Kadın sopayı inceler gibi önüne uzattı. “Asla bunlardan birini almadan evden çıkma; sığırlar kadar insanlar üzerinde de etkilidir.” Bakışlarını Sera'ya ve diğerlerine çevirdi. “Evet, kasap benim. Ama daha da önemlisi, yerel Tarihçi benim. Adım Gloria.”</p>
<p><a id="bookmark11"></a><span style="font-weight:bold;">Keskin Bir Makas</span></p>
<p>KADIN -sopasını hâlâ bir şövalye kılıcı gibi tutuyordu- onlan dükkânına götürürken Dak’m ona sormak istediği milyonlarca soru vardı. Ama kadın onu susturdu ve beklemesini söyledi. Yürüyerek yanlanndan geçtikleri insanlar onlara tuhaf bakışlar atıyordu fakat hiçbiri endişe yaratacak kadar uzun bakmıyordu. Daha önce hanın yanında gördükleri yere girdiler ve ön taraftan -asılmış sığır leşleri, ahşap masalar ve sayısız bıçakla doluydu- geçtiler ve birkaç sandalyenin bulunduğu arka tarafa girdiler.</p>
<p>Gloria onlara oturmalarını işaret ettiktan sonra kendisi de kanlı önlüğünü çıkanp bir kancaya astı. Dak geçmişte her şeyin fazla net göründüğünü fark etmekten kendini alamıyordu; okyanus kıyısında her şey daha da net görünüyordu ama bu küçük odada, kokular daha kokulu, tozlar daha tozluydu.</p>
<p>“Eh,” dedi kadın. “Sanırım lafı dolaştırmanın anlamı yok.</p>
<p>Bugün için eğitildim ama açıkçası, bugünü gerçekten göreceğimi hiç sanmıyordum. Size sadece basit bir soru soracağım ve basit bir cevap istiyorum. Hazır mısınız?&quot;</p>
<p>Dak diğerleriyle birlikte başıyla onayladı.</p>
<p>Gloria öne eğilerek dirseklerini dizlerine koydu. “Siz gelecekten mi geldiniz?”</p>
<p>“Evet/' dedi Dak hemen. “Gelecekten geldik.&quot; Bu fikirle gülümsememek için kendini zor tuttu.</p>
<p>‘'Güzel/' dedi kadın. “Açıkçası, oldukça tuhaf görünüyorsunuz ve sizi kovalayan adam da uzun bir SQ haydudu soyundan geliyor. ‘Buna inanamıyorum' ya da 'ciddi olamazsınız' gibi saçmalıklarla zaman harcamayacağım. Hayatımı bu amaca adadım ve gördüklerimi kabul edeceğim.” Kadının yüzünde bir gülümseme belirdi.</p>
<p>“Çok güzel, ha?” dedi Dak, nihayet kendisi de gülümseyerek. Kadının gözlerindeki çocuksu heyecanı görebiliyordu ve gerçek bir müttefik olduğunu biliyordu.</p>
<p>“Nasıl bir yer?&quot; diye sordu Gloria. “Geldiğiniz gelecek.” Sera ve Riq, Dak'ın cevap vermesine fırsat tanımadılar. “Bazı açılardan inanılmaz. Uçaklarımız yani uçan gemilerimiz var ve gezegenin diğer ucundaki insanlarla hemen yanımızdaymış gibi konuşabiliyoruz. Yüz katlı dev binalarımız var ve hatta Ay'a insan gönderdik.”</p>
<p>Gloria bu sonuncusunun şaka olduğunu düşünerek güldü. Dak zorlamamaya karar verdi; ailesinin uyarısını hatırlamıştı. Geçmişe pürüz ekmemek en iyisiydi.</p>
<p>“Ama işler kötüleşiyor,&quot; diye sözü sürdürdü Dak. “Bir sürü deprem, kasırga ve başka şey oluyor. Ayrıca, SQ her zamankinden daha güçlü ve neredeyse bütün dünyayı yönetirken bir yandan da her şeyi mahvediyor. Aristo haklıydı; Kırılmaları onarmamız gerek.”</p>
<p>Gloria'nın şaşkın bakışlarının yerini keyifsizlik aldı. “Siz de bu yüzden buradasınız. Benim bu şehirde bulunmamın da bir nedeni var; dolayısıyla neden geldiğinizi tahmin edebiliyorum.&quot;</p>
<p>Dak meraklandı. “Tahminin nedir?”</p>
<p>“Büyüklerini sorgulamak için biraz küçük değil misin?” Kadın gülümsedi. “Üzgünüm ama bu öylesine... <span style="font-style:italic;">muhteşem </span>bir an ki kendimi kaybettim.”</p>
<p>Dak omuz silkti. &quot;Sorun değil. Ben de daha önce 1492 yılından biriyle sohbet etmemiştim. Dolayısıyla benim için sorun yok.”</p>
<p>“Bu hafta başlaması planlanan büyük bir yolculuk var/' dedi. “Kraliçe Isabella tarafından finanse ediliyor ve başında Kristof Kolomb var. Konu bununla mı ilgili?”</p>
<p>“Evet!&quot; diye bağırdı Dak, ayağa fırlarken. Hemen kendini toparlayarak mahcup bir tavırla önüne baktı. “Ah, özür dilerim. Bütün bunlar beni çok heyecanlandırıyor. Ama evet, benim tahminim de bu. Üç gemi olmalı; <span style="font-style:italic;">Santa Maria, Nina</span> ve <span style="font-style:italic;">Pinta.</span> Yolculukları çok önemli olacak. Tarihin akışı yolundan şaşmak üzereyse, en iyi tahminimiz o gemilerle ilgisi olması gerektiği yönünde.”</p>
<p>“Durun/’ dedi Riq. “Kristof Kolombda kim? Biz Amancio kardeşlerin yolculuğundan söz etmiyor muyduk?”</p>
<p>“Şey, evet. Amancio kardeşler -Salvador ve Raul- Kolomb’u denize attıktan sonra kontrolü ele aldılar,” diye cevap verdi Dak. “Kırılma isyan olamaz, değil mi? Mümkün değil. Ben hep Kolomb’un kötü adam olduğunu okudum.”</p>
<p>&quot;Belki de isyanın <span style="font-style:italic;">olması</span> gerekiyor ve ona yardım etmeliyiz/’ dedi Sera. “Dolayısıyla, SO, Amancio kardeşlerin Amerika’yı keşfetmesini engellemeye çalışıyorsa, bu zamanın akışındaki bütün sorunların başlangıcı olabilir. Gloria, sen onlan hiç duydun mu?&quot;</p>
<p>&quot;Salvador ve Raul’u biliyorum. Ferdinand ve Isabella’nm maiyetinde bir hayli popülerler Saygı görüyorlar. Ama Amerika da neyin nesi?&quot; diye sordu Gloria. Çocukların kendi aralarındaki konuşmalarını dinlerken gözleri her kelimeyle biraz daha açıldı.</p>
<p>Dak ona tarih dersi vermekten çok mutluydu. Ancak, tuhaf bir şekilde, aslında kadına geleceği anlatıyordu. “İnsanların bunu bilmediği bir zamanda olduğuma inanamıyorum. O gemiler, İspanya için yeni ticaret yolları bulmaktan çok daha fazlasını yapacak. Amerika adıyla bilinecek büyük bir kıtaya rastlayacaklar Yepyeni bir dünya, Gloria. Biz oradan geliyoruz.” Gloria bunu düşündü. “Yani isyanın gerçekleşmesine yardımcı olmanız gerektiğini mi düşünüyorsunuz? Bu kadar basit mi yani?”</p>
<p>“Şey...” dedi Dak. Heyecanı azaldı; durumun basit bir tarafı filan yoktu. “Şu Kırılma konusunun nasıl olduğunu hâlâ tam olarak bilmiyorum. Ama kesinlikle o gemiye binmemiz gerek. Bu zamana ve yere gönderilmemiz tesadüf olamaz. Anahtar yolculuk.&quot;</p>
<p>Gloria, Sera'ya döndü ve hiç beklenmedik bir şey söyledi: “O halde senin saçlarını kesmemiz gerek.”</p>
<p>SQ'nun Palos de la Frontera liman kasabasındaki varlığından şüphelendiklerinde, Gloria’nm orada Tarihçi olarak görevlendirilmesinin bir nedeni olduğunu öğrendiler. Gemicilik sektörünü çok iyi biliyordu ve bütün filolarda önemli bağlantıları vardı. Dak, Sera ve Riq’i gemiye bindirmenin tek yolunun onlan miço olarak göstermek olacağını biliyordu. Dolayısıyla kızlara izin vermeyen bir politikaya sadık kalmaları gerekiyordu ama Sera bunu hiç hoş karşılamamıştı.</p>
<p>&quot;Nasıl bu kadar cinsel ayrımcı olabilirler?&quot; diye sordu, Gloria iğrenç görünüşlü gümüş bir makas çıkarırken. &quot;Ve sen daha önce kimsenin saçını kestin mi?&quot;</p>
<p>&quot;Cinsel ayrımcı mı?” diye sordu Gloria. “Bu ifadenin anlamını bilmiyorum. Ve sadece hayvan tüyleri kestim; etlerini kesmeden önce. İkincisini sana yapmayacağıma söz veriyorum.&quot;</p>
<p>“Tanrım, teşekkürler&quot;</p>
<p>Gloria kesmeye başladı.</p>
<p>Dak bütün bunları izlerken gülmemek için kendini zor tutuyordu. Riq bir pencerenin yanında oturuyordu ve kimseyle paylaşmadığı düşüncelere dalmış halde Zaman Muhafızının iri vücudunu kalabalığın arasında görmeye çalışıyordu. Gloria birinden yardım isteyerek onu hapse attırmıştı; orada zaman yolculuğu yapan alçaklarla ilgili hikâyesi kendisine dost kazandıramazdı. Ancak patronlarının olanları öğrenip onu çıkarmaları uzun sürmezdi. Zaman çok önemliydi.</p>
<p>Dak hâlâ şu Kırılma konusunu düşünüyordu. “Buraya tarihi <span style="font-style:italic;">değiştirmeye</span> geldik, değil mi? Belki de yolculuktan önce Amancio kardeşlerle konuşmanın bir yolunu bulmalıyız.”</p>
<p>“Bu pek mümkün değil,&quot; dedi Gloria, Sera’nın saçlarını avuç avuç keserken. “Öncelikle, onlara nasıl ulaşacaksınız? İkincisi, bunu başarsanız bile, neden şapşal görünümlü bir çocuğa güvensinler ki? İsyan çok ciddi bir suçtur ve ne olması gerektiği konusunda net bir fikir edinene kadar yapmak isteyeceğiniz en son şey, onları korkutup fikirlerini değiştirmek zorunda bırakmaktır. Farkında olmadan SQ’nun işine yarayacak bir şey yapabilirsiniz.&quot;</p>
<p>Dak kararsızlıkla kıvranıyordu.</p>
<p>“Ah!” diye bağırdı Sera, aniden.</p>
<p>“Tüh!&quot; dedi Gloria. “Affedersin, bazen şu makasların ne kadar uzun olduğunu unutuyorum.&quot;</p>
<p>“Bizi gemiye nasıl sokacaksın?&quot; diye sordu Dak.</p>
<p>Tarihçi bir an ona baktıktan sonra kesme işine geri döndü. “Kirli işleri yaptırmak için sokak çocuklarını ve hırsızları işe alan adamı tanıyorum; her zaman son dakikada adamlara ihtiyaçları olur. Ve becerikli, güçlü üç çocuğu bulmak çok işine yarayacaktır, emin olun.”</p>
<p>“Ben <span style="font-style:italic;">çocuk</span> filan değilim,” dedi Riq.</p>
<p>“Benden daha erkeksin,” dedi Sera.</p>
<p>“Becerikli ve güçlü mü?” diye sordu Dak.</p>
<p>Tanıştıklarından beri ilk kez Gloria endişeli gibi görünüyordu.</p>
</body>
</html>