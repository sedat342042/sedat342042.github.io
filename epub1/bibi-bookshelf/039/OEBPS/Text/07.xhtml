<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/main.css" type="text/css" rel="stylesheet"/>
</head>

<body>
  <h1>VII <span><em>Andante’ler</em><a class="footnoteref" href="../Text/notlar.xhtml#n14" id="ref14">14</a> <em>Allegro’lara</em><a class="footnoteref" href="../Text/notlar.xhtml#n15" id="ref15">15</a> <em>ve<br/>Allegro’lar Vivace’lere</em><a class="footnoteref" href="../Text/notlar.xhtml#n16" id="ref16">16</a> <em>Dönüşüyor</em></span></h1>

  <p>Avukat Schut ve Doktor Custos arasındaki tartışmanın yol açtığı heyecan artık yatışmıştı. Olayın arkası gelmedi. Yani, Quiquendone’un her zamanki uyuşukluğuna tekrar kavuştuğu ve bu açıklanması zor olayın bir anlık bir karışıklıktan başka bir şey olmadığı sanılabilirdi.</p>

  <p>Bu sırada, kentin belli başlı binalarına okshidrik gazı taşıyacak olan boru sistemi hızla hayata geçiriliyordu. Ana borular ve bağlantıları, Quiquendone kaldırımlarının altından giderek dört bir yana yayılıyordu. Ancak henüz bekler eksikti, üretimleri çok ince işçilik gerektirdiği için, onları dışarıda yaptırmak zorunlu olmuştu. Doktor Ox koşuşturup duruyordu; asistanı Ygène ve o, işçileri sıkıştırarak, gazometrenin hassas parçalarını tamamlayarak, güçlü bir elektrik akımı etkisiyle suyu ayrıştıran devasa pilleri gece gündüz besleyerek sürekli çalışıyorlar, bir saniyeyi bile boşa harcamıyorlardı. Evet! Boru sistemi tamamlanmamış olsa da, doktor gazını şimdiden üretiyordu; aramızda kalsın, bu tuhaf bir durumdu. Ama pek yakında –en azından öyle umut etmek yerinde olurdu–, pek yakında Doktor Ox, kentin tiyatro salonunda yeni aydınlatma sisteminin görkemli yanlarını gözler önüne serecekti.</p>

  <p>Quiquendone’un, iç ve dış düzenlemesi bütün üslupları çağrıştıran, inan olsun ki, güzel bir tiyatro binası vardı. Yarım daire biçiminde kemerli kapıları, sivri kemer biçiminde pencereleri, alevli Gotik<a class="footnoteref" href="../Text/notlar.xhtml#n17" id="ref17">17</a> üslubunda gülbezekleri ve çılgın çan kuleleriyle, hem Bizans hem Roma hem Gotik hem de Rönesans üslubuna sahipti; yani kısacası, yarı Parthenon yarı Paris’teki Grand Cafe’yi andıran, bütün tarzların karma bir örneği denilebilirdi bu yapı için; yapımına 1175’te Belediye Başkanı Ludwig van Tricasse zamanında başlandığı ve ancak 1837’de, Belediye Başkanı Natalis van Tricasse zamanında tamamlandığı düşünülürse, bu durumun pek de şaşırtıcı olmadığı görülür. Yapının inşası yedi yüz yıl sürmüş ve sırayla her çağın mimari üslubuna ayak uydurulmuştu. Ne önemi var! Sonuçta, Roma tarzı direkleriyle Bizans tarzı tonozlarının, okshidrik gazı aydınlatmasıyla fazla aykırı düşmeyeceği güzel bir yapıydı bu.</p>

  <p>Quiquendone tiyatrosunda her şeyden biraz sergilenmekteydi, özellikle de opera ve operakomik. Ama, bölümlerde öyle değişiklikler söz konusuydu ki, besteciler eserlerini tanımakta güçlük çekiyorlardı.</p>

  <p>Gerçekten de, Quiquendone’da hiçbir şey hızlı yapılmadığı için, tiyatro eserleri de Quiquendone’luların mizacına uyum sağlamak zorunda kalmıştı. Tiyatronun kapıları her zaman dörtte açılır ve onda kapanırdı; bu altı saat boyunca iki perdeden daha fazla oynandığı görülmemişti. <em>Şeytan Robert, Huguenot</em>’lar ya da <em>Wilhelm Tell</em>, genellikle üç gecede ancak oynanabiliyordu; bu başyapıtların yorumundaki yavaşlığı varın siz düşünün. <em>Vivace</em>’ler <em>adagio</em><a class="footnoteref" href="../Text/notlar.xhtml#n18" id="ref18">18</a> misali oyalanıyordu Quiquendone tiyatrosunda. <em>Allegro</em>’lar bir türlü bitmek bilmiyordu. Otuz ikilik notalar başka hiçbir ülkede tam nota değerinde değildi. Quiquendone’luların beğenisine ayak uyduran en hızlı <em>roulade</em>’lar<a class="footnoteref" href="../Text/notlar.xhtml#n19" id="ref19">19</a> bir ilahi gibi uzayıp gidiyordu. Dermansız <em>tremolo</em>’lar,<a class="footnoteref" href="../Text/notlar.xhtml#n20" id="ref20">20</a> <em>dilettanti</em>’lerin<a class="footnoteref" href="../Text/notlar.xhtml#n21" id="ref21">21</a> kulaklarını tırmalamamak için, iyice yavaşlıyor, uzadıkça uzuyordu. Bir örnekle özetlemek gerekirse, oyuncu canla başla oynasa bile, Figaro’nun hızlı temposu, <em>Sevil Berberinin</em> birinci perdesinin girişinde, metronomda otuz üçü gösteriyor ve elli sekiz dakika sürüyordu – o da sanatçı rolünü coşkuyla oynadığında.</p>

  <p>Tabii ki, dışarıdan gelen sanatçılar bu usule uymak zorundaydılar; ama iyi ücret aldıklarından, hiç şikâyet etmiyor ve <em>allegro</em>’larda dakikada sekiz ölçüden fazla vuruş yapmayan orkestra şefinin bagetine sadakatle ayak uyduruyorlardı.</p>

  <p>Quiquendone seyircilerini yormadan, onları kendilerine hayran bırakan bu sanatçılar, ne alkış alıyorlardı ama! Bütün eller uzun aralıklarla birbirine vuruyor ve gazeteler bu haberi <em>çılgın alkışlar</em> diye veriyordu; bir, hatta iki kere şaşkınlıktan donakalan salon, bravo sesleriyle yıkılmadıysa –ki bu on ikinci yüzyılda olmuştu–, bunun nedeni on ikinci yüzyılda müteahhitlerin çimento ve taştan çalmıyor olmasıydı!</p>

  <p>Zaten, tiyatro Flamanların bu coşkulu yaradılışlarını daha da körüklememek için, perdelerini haftada bir kere açıyordu; bu da sanatçılara, rolleri üzerinde çokça kafa yorma, seyircilere de tiyatro sanatının başyapıtlarının bütün güzelliklerini daha uzun bir sürede içlerine sindirme fırsatını veriyordu.</p>

  <p>Uzun zamandır, işler böylece sürüp gidiyordu. Yabancı sanatçılar, başka sahnelerde yaşadıkları yorgunlukları üstlerinden atıp dinlenmek istediklerinde, Quiquendone tiyatrosunun yöneticisiyle bir anlaşma imzalamayı âdet edinmişlerdi ve hiçbir şey bu köklü gelenekleri değiştireceğe benzemiyordu, ta ki Schut-Custos sorunundan on beş gün sonra, beklenmedik bir olayın halk arasında beklenmedik yeni bir kargaşa yaratmasına kadar.</p>

  <p>Günlerden cumartesiydi, yani opera günü. Tahmin edilebileceği gibi yeni aydınlatmanın açılışı söz konusu değildi henüz. Hayır, borular salona kadar gelmişti, ama daha önce belirtilen nedenden ötürü bekler hâlâ yerleştirilmemişti; avizenin mumları, tiyatroyu dolduran çok sayıdaki seyirciyi her zamanki yumuşak ışıklarıyla aydınlatıyordu. Kapılar, öğleden sonra saat birde halka açılmış, saat dörtte, salon yarı yarıya dolmuştu. Eczacı Josse Liefrinck’in Saint-Ernuph Meydanı’nın ucundaki dükkânının önüne kadar uzanan bir kuyruk oluşmuştu. Bu sabırsızlık, iyi bir gösteri olacağı duygusunu uyandırıyordu.</p>

  <p>– Bu gece tiyatroya gidecek misiniz? diye sormuştu o sabah danışman belediye başkanına.</p>

  <p>– Kaçırır mıyım, diye cevap verdi Van Tricasse, hem Bayan Van Tricasse’ı, kızımız Suzel’i ve sevgili Tatanémance’ımızı da götüreceğim. Hepsi de kaliteli müziğe bayılır.</p>

  <p>– Küçükhanım Suzel de gelecek mi? diye sordu danışman.</p>

  <p>– Şüphesiz, Niklausse.</p>

  <p>– Öyleyse, oğlum Frantz, kuyruğun en önündekilerden biri olacaktır, dedi Niklausse.</p>

  <p>– Yaman bir oğlan şu Niklausse, diye karşılık verdi bilgiççe belediye başkanı, çabuk ateşlenen biri. Bu genç adama göz kulak olmak gerek.</p>

  <p>– Seviyor, Van Tricasse, sizin güzeller güzeli Suzel’inizi seviyor.</p>

  <p>– İyi ya Niklausse! Onunla evlenecek işte. Bu evliliğin gerçekleşmesine karar verdiğimize göre, daha ne isteyebilir?</p>

  <p>– Hiçbir şey istemiyor, Van Tricasse, hiçbir şey istemiyor bu sevgili çocuk! Ama –daha fazla konuşmak istemiyorum– bilet alan sonuncu kişi olmayacaktır.</p>

  <p>– Ah! Tez canlı ve ateşli gençlik! diye sözünü sürdürdü belediye başkanı, geçmişine gülümseyerek. Biz de böyleydik, değerli danışmanım! Biz de sevdik! Zamanında biz de kuyruklara girdik! Akşama görüşmek üzere öyleyse! Bu arada, bu Fioravanti büyük bir sanatçı, biliyor musunuz? Kentimizde öyle bir karşılandı ki! Quiquendone’da aldığı alkışı uzun süre unutamayacaktır.</p>

  <p>Söz konusu olan, virtüözlük yeteneği, mükemmel tekniği ve sıcacık sesiyle, kent müzikseverlerinde gerçek bir coşku yaratan ünlü tenor Fioravanti’ydi.</p>

  <p>Üç haftadır, <em>Huguenot</em>’lar operasında büyük başarılar elde etmişti Fioravanti. Quiquendone’luların beğenisine uygun bir tarzda yorumlanan birinci perde sayesinde, ayın ilk haftasının suaresinde salon tamamen dolmuştu. Bitmez tükenmez <em>andante</em>’lerle uzayan ikinci haftanın suaresinde de ünlü operacı uzun uzun alkışlanmıştı. Meyerbeer’in başyapıtının üçüncü perdesinde başarı daha da büyüktü. Şimdi sıra dördüncü perdedeydi. Ama, o gece gerçekleşecek olan bu dördüncü perde, sabırsız bir seyirci grubu önünde oynanacaktı. Ah! Raoul ve Valentine’in bu düeti, olabildiğince yanık bir havayla söylenen iki sesli bu aşk şarkısı, hepsi de yavaşça, özet halinde, sonu gelmez bir biçimde yorumlanan <em>crescendo</em>’ların,<a class="footnoteref" href="../Text/notlar.xhtml#n22" id="ref22">22</a> <em>stringendo</em>’ların,<a class="footnoteref" href="../Text/notlar.xhtml#n23" id="ref23">23</a> <em>presto</em>’ların,<a class="footnoteref" href="../Text/notlar.xhtml#n24" id="ref24">24</a> <em>piu</em><a class="footnoteref" href="../Text/notlar.xhtml#n25" id="ref25">25</a> <em>crescendo</em>’ların yer aldığı bu <em>stretto!</em><a class="footnoteref" href="../Text/notlar.xhtml#n26" id="ref26">26</a> Aman Tanrım! Ne ihtişam!</p>

  <p>Bu nedenle, saat dörtte, salon yükünü almış; localar, orkestra çukuru ve parter dolup taşıyordu. Belediye Başkanı Van Tricasse, Küçükhanım Van Tricasse, Bayan Van Tricasse ve elma yeşili şapkasıyla sevgili Tatanémance sahne önünde yerlerini almışlardı. Danışman Niklausse ve ailesi de –âşık Frantz’ı unutmamak gerek–, onlardan fazla uzakta değildi. Ayrıca Doktor Custos’un, avukat Schut’un, Başyargıç D’Honoré Syntax’in, sigorta şirketi yöneticisi Soutman’ın (Norbert), Alman müziği tutkunu ve kendisi de biraz virtüöz olan büyük bankacı Collaert’in, tahsildar Rupp’un, Akademi’nin yöneticisi Jérôme Resh’in, asayiş komiserinin ve okurun sabrını taşırmadan adlarını sıralamamızın mümkün olmadığı daha birçok kent ileri geleninin de aileleri oradaydı.</p>

  <p>Genellikle, perdenin açılmasını beklerken, Quiquendone’lular sessiz olurlardı. Kimi gazetesini okur, kimi alçak sesle konuşur, kimi gürültüsüzce ve acele etmeden yerine geçer, kimi de koridorlardaki cazip güzellikleri kısık gözlerle incelerdi.</p>

  <p>Ama o akşam, perde açılmadan önce, dikkatli biri salonda alışılmadık bir hareketliliğin hüküm sürdüğünü görebilirdi. Asla kımıldamayan insanların kımıldadığı görülüyordu. Hanımların yelpazeleri anormal bir hızla hareket ediyordu. Bütün bu insanlar, sanki daha canlı bir havayı içlerine çekiyorlardı. Daha derin nefes alıyorlardı. Benzetmek gerekirse, neredeyse avizenin salona alışılmadık bir parıltı yayan alevleriyle eşit parlaklıkta bazı bakışlar göze çarpıyordu. Gerçekten de, aydınlatmada hiçbir artırma olmamasına rağmen, salonda görüş daha netti. Ah! Bir de Doktor Ox’un yeni aygıtları faaliyete geçseydi! Ama henüz faaliyette değildiler.</p>

  <p>Nihayet, orkestra eksiksiz olarak yerini aldı. Başkemancı meslektaşlarına basit bir <em>la</em> sesi vermek için nota sehpaları arasında gezindi. Telli çalgılar, üflemeli çalgılar, vurmalı çalgılar aralarında uyum sağladılar. Artık, orkestra şefi başlama komutunu vermek için yalnızca zilin sesini bekliyor.</p>

  <p>Zil çaldı. Dördüncü perde başlıyor. Giriş <em>allegro appassionato</em>’su<a class="footnoteref" href="../Text/notlar.xhtml#n27" id="ref27">27</a> alışıldığı üzere, ünlü Meyerbeer’i yerinden sıçratacak ve Quiquendone’lu <em>dilettanti</em>’lerin bütün görkemini takdir edecekleri, görkemli bir yavaşlıkla çalındı.</p>

  <p>Ancak, kısa bir süre sonra, orkestra şefi icracılarını yönetemediğini hissetti. Her zaman son derece uysal ve sakin olan bu insanları zapt etmekte zorluk çekiyordu. Üflemeli çalgılar, bölümleri giderek hızlandırma eğilimindeydiler ve ciddi bir biçimde frenlenmeleri gerekiyordu; aksi takdirde telli çalgıların önüne geçeceklerdi; bu da uyum açısından, istenmeyen sonuçlara yol açabilirdi. Fagotta, eczacı Josse Liefrinck’in çok terbiyeli bir genç adam olan oğlu bile bu havaya kaptırmıştı kendini.</p>

  <p>Bu sırada, Valentine resitatifine<a class="footnoteref" href="../Text/notlar.xhtml#n28" id="ref28">28</a> başladı:</p>

  <div class="poem">
    <p><em>Yalnızım evimde…</em></p>
  </div>

  <p>Ama acele ediyordu. Orkestra şefi ve müzisyenler –belki de farkında olmadan–, on iki-sekizlikte olması gerektiği gibi, yavaş çalınması gereken <em>cantabile</em>’sinde<a class="footnoteref" href="../Text/notlar.xhtml#n29" id="ref29">29</a> onu izliyorlardı. Raoul dipteki kapıda göründüğünde, Valentine’in ona doğru yöneldiği anla, onu <em>yandaki</em> odaya sakladığı an arasında on beş dakika bile geçmemişti. Oysa ki, daha önceleri, Quiquendone tiyatro geleneğine göre, otuz yedi ölçülük bu resitatif, tamı tamına otuz yedi dakika sürüyordu.</p>

  <p>Saint-Bris, Nevers, Cavannes ve Katolik derebeyleri belki de biraz çabuk sahneye girdiler. Besteciye göre bu partisyon <em>allegro pomposo</em><a class="footnoteref" href="../Text/notlar.xhtml#n30" id="ref30">30</a> olmalıydı. Orkestra ve derebeyleri <em>allegro</em>’da başarılıydılar ama <em>pomposo</em> için böyle bir şey söylemek mümkün değildi. Parçanın bütününde, komplonun ve hançerlerin kutsanışının ustaca ele alındığı eserde, <em>allegro</em>’yu, kuralına uyarak, yavaşlatmadan icra ediyorlardı. Şarkıcı ve müzisyenler ateş gibiydiler. Orkestra şefi onları engellemeyi düşünmüyordu artık. Zaten seyircilerin de böyle bir talebi yoktu; tersine, onların da kendilerini bu akışa kaptırdığı, salonda bir hareketlilik yaşandığı ve bu hareketliliğin, onların ruhlarındaki özlemlere cevap verdiği hissediliyordu:</p>

  <div class="poem">
    <p><em>Hortlayan kargaşadan ve tanrıtanımaz bir savaştan</em>,</p>

    <p><em>İster miydiniz, benim gibi, kurtarmak bu ülkeyi?</em></p>
  </div>

  <p>Söz veriliyor, ant içiliyor. Nevers, “ataları arasında, askerlerin olduğunu, ama tek bir katilin bile bulunmadığım” ileri sürmek ve bunu şarkıyla dile getirmek için ancak zaman buluyor. Ve tutuklanıyor. Zabıtalar ve belediye meclisi üyeleri hemen koşup gelerek “hepsini aynı anda cezalandırmak” üzere ant içiyorlar. Saint-Bris, Katolikleri intikam almaya çağıran resitatifi gerçek bir <em>iki-dörtlük</em> gibi icra ediyor. Üç keşiş, ellerinde sepetler, başlarında beyaz örtüler, yavaşça ilerlemelerini öngören sahne mizansenini göz ardı ederek, Nevers’in evinin kapısından hızla çıkıyorlar. Hazır bulunanların hepsi kılıç ve hançerlerini çeker çekmez, üç keşiş bir çırpıda onları kutsuyor. <em>Soprani</em>,<a class="footnoteref" href="../Text/notlar.xhtml#n31" id="ref31">31</a> tenorlar, baslar yaman haykırışlarla <em>allegro furioso</em>’ya<a class="footnoteref" href="../Text/notlar.xhtml#n32" id="ref32">32</a> girişiyor ve dramatik bir altı-sekizliği altı-sekizlik bir kadrile dönüştürüyorlar. Sonra da, bağırtılar eşliğinde sahneyi terk ediyorlar:</p>

  <div class="poem">
    <p><em>Gece yarısı,</em></p>

    <p><em>Çıt yok</em>!</p>

    <p><em>Tanrı öyle istiyor</em>!</p>

    <p><em>Evet</em>,</p>

    <p><em>Gece yarısı</em>.</p>
  </div>

  <p>Aynı anda seyirciler ayağa kalkıyor. Localarda, parterde, balkonda büyük bir hareketlilik var. Başta Belediye Başkanı Van Tricasse olmak üzere bütün seyirciler, komploculara katılmak ve dini görüşlerini paylaştıkları halde Huguenot’ları yok etmek amacıyla sahneye fırlamak ister gibiler. Alkışlıyor, oyuncuları tekrar sahneye çağırıyor ve sevinç çığlıkları atıyorlar. Tatanémance, coşkuyla, elma yeşili şapkasını sallıyor. Salonun ışıkları güçlü bir parlaklık yayıyor.</p>

  <p>Raoul, örtüyü yavaşça kaldırmak yerine, gösterişli bir hareketle yırtıyor ve Valentine’le karşı karşıya geliyorlar.</p>

  <p>Nihayet! İşte büyük düet ve <em>allegro vivace</em> temposunda sürüyor. Raoul, Valentine’in sorularını beklemiyor ve Valentine de Raoul’un cevaplarını. Hayranlık verici geçiş:</p>

  <div class="poem">
    <p><em>Tehlike yakında</em></p>

    <p><em>Ve zaman uçup gidiyor…</em></p>
  </div>

  <p>bazı komplocuları dans ettirmesiyle Offenbach’a ün kazandıran şu hızlı <em>iki-dörtlüklerden</em> biri haline geliyor. <em>Andante amoroso</em>,</p>

  <div class="poem">
    <p><em>Söyledin</em>!</p>

    <p><em>Evet, seviyorsun beni</em>!</p>
  </div>

  <p>bir <em>vivace furioso</em>’dan farklı değil artık ve viyolonsel, ustanın partisyonunda belirttiğinin tersine, şarkıcının sesindeki iniş-çıkışlara hiç de ayak uydurma kaygısı taşımıyor.</p>

  <p>Raoul boşuna haykırıyor:</p>

  <div class="poem">
    <p><em>Yine konuş ve sürdür</em></p>

    <p><em>Kalbimdeki şu tarifsiz uykuyu</em>.</p>
  </div>

  <p>Valentine sürdüremiyor. Sanki alışılmadık bir ateş onu yutuyor. <em>Si</em>’leri ve <em>do</em>’ları portenin üstünde, korkunç bir gürlemeyle çıkıyor. Raoul çırpınıyor, el kol hareketleri yapıyor, tutuşmuş bir halde.</p>

  <p>Gözetleme kulesinin çanı duyuluyor; öyle bir çınlama ki; ne de sabırsız bir çan sesi! Çalan kişi belli ki kendisini daha fazla tutamıyor. Şiddet konusunda orkestranın kudurganlığıyla yarışan, korkunç bir alarm çanı bu.</p>

  <p>Nihayet, bu göz kamaştırıcı perdeyi sonlandıracak <em>stretto:</em></p>

  <div class="poem">
    <p><em>Artık ne aşk ne esriklik var</em>,</p>

    <p><em>Pişmanlıklar içimi yakar</em>!</p>
  </div>

  <p>Ki besteci <em>allegro con moto</em><a class="footnoteref" href="../Text/notlar.xhtml#n33" id="ref33">33</a> olarak belirttiği halde, zincirlerinden boşanmış bir <em>prestissimo</em><a class="footnoteref" href="../Text/notlar.xhtml#n34" id="ref34">34</a> haline dönüşüyor. Sanki bir ekspres tren geçmiş gibi. Gözetleme kulesinin çanı yeniden çalıyor. Valentine kendinden geçiyor. Raoul pencereye doğru koşuyor…</p>

  <p>Vakit dolmuştu. Bütünüyle kendinden geçmiş olan orkestra devam edemeyecekti artık. Şefin bageti, suflörün nota sehpası üzerinde, kırılmış bir haldeydi. Kemanların telleri kopmuş, sapları eğilmişti. Bütün bu çılgınlık sırasında, kudümcü kudümlerini patlatmıştı! Kontrbasçı çınlayan enstrümanının üstüne tünemişti. Başklarnetçi enstrümanının dilini yutmuş, ikinci obua, obuasının dilini çiğnemekteydi. Trombonun sürgü kolu eğrilmişti ve nihayet, zavallı kornocu, kornosunun geniş ağzına iyice soktuğu elini bir türlü çıkaramıyordu.</p>

  <p>Seyircilere gelince! Coşmuş, soluk soluğa kalmış seyirciler bağırıyor, el kol hareketleri yapıyorlardı. İçten gelen bir yangınla tutuşmuş gibi, bütün yüzler kırmızıydı. Erkekler şapkasız, kadınlar mantosuz, insanlar koşturuyor, çıkmak için acele ediyorlardı. Koridorlarda itişiyor, kapılarda birbirlerini eziyor, tartışıyor, dövüşüyorlardı. Yetkili diye bir şey kalmamıştı artık! Ne de belediye başkanı! Bu korkunç taşkınlık karşısında herkes eşitti…</p>

  <p>Birkaç dakika sonra, sokağa çıkan herkes eski sükûnetine kavuşarak, kafasında yalnızca biraz önce hissetmiş olduklarının bulanık anısıyla, sessiz sedasız evine döndü.</p>

  <p>Eskiden altı saat süren <em>Huguenot</em>’lar operasının dördüncü perdesi, bu akşam, dört buçukta başlamış ve beşe on iki kala sona ermişti.</p>

  <p>Yani sadece on sekiz dakika sürmüştü!</p>
</body>
</html>