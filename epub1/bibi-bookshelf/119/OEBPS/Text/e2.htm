<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/epub.css" rel="stylesheet" type="text/css" />
</head>

<body>
  <h1 class="chapter">Kubad İstanbul’da</h1>

  <div class="block">
    <p class="bl_nonindent">Tanrı belanı versin, ey İmparator, üç kat belanı versin</p>

    <p class="bl_nonindent">Yaptığın, yapmakta olduğun kötülükler için.</p>

    <p class="bl_nonindent">Yaşlıları ve başpapazları yakalayıp zincire vuruyorsun</p>

    <p class="bl_nonindent">Yeniçeri yapmak için çocukları,</p>

    <p class="bl_nonindent">Ana babaları ağlar, bacıları ağlar, kardeşleri öyle...</p>

    <p class="bl_nonindent">Sancılar girene dek ağlıyorum ben de;</p>

    <p class="bl_nonindent">Sağ olduğum sürece ağlayacağım hep,</p>

    <p class="bl_nonindent">Geçen yıl oğlumdu giden, bu yıl kardeşim.<a class="hlink" href="../Text/notlar.htm#not1_e2" id="ref1"><sup>1</sup></a></p>
  </div>

  <p class="nonindent"><span class="dropcaps3lines">İ</span><i>stanbul’dan yola çıkıp padişahın temsilcisi olarak en Hıristiyan Serenissima’ya</i> [Venedik] <i>giden Çavuş Kubad rahatsızdı. Hıristiyan dünyasını ziyareti uğursuz bir serüven gibi geliyordu ona ve nedeninden emin değildi. Kâfirlerin inancından korktuğundan değildi. En yakın tanıdıklarından kimileri devşirme yapılmıştı: Osmanlı Balkanlar’ında yaşadıkları Hıristiyan köy ve kasabalardan koparılıp alınmışlar, yüce padişahın malı olmuşlar, çocuk yaşta İslam dinini kabule ikna edilmişler ve Osmanlı askeri ya da bürokratı olmak üzere eğitilmişlerdi. Bağlı olduğu Sadrazam Sokollu Mehmed Paşa da kariyer basamaklarında yükselirken böyle bir yoldan geçmişti: Osmanlı uç boyu Bosna’da Hıristiyan olarak yetişmiş, devşirilerek padişahın hizmetine girmiş, İslamiyeti kabul etmiş, sarayda zekâsıyla yönetim basamaklarının tepelerine tırmanmış, yeni vefat etmiş Padişah Süleyman’ın son sadrazamı olarak hizmet etmiş, padişahın en sevdiği torunu İsmihan Sultan’la evlenerek saraya damat olmuştu ve şimdi, hem sadrazam, hem de yeni padişah II. Selim’in damadı olarak bütün ülkede tartışmasız en etkili kişiydi.<a class="hlink" href="../Text/notlar.htm#not2_e2" id="ref2"><sup>2</sup></a> Yaygın söylentiye bakılırsa, Mehmed Paşa Boşnak Hıristiyan akrabalarıyla kişisel ve parasal bağlarını sürdürüyordu; hatta, doğduğu kasabada bir vakıf bile kurmuştu. Bosna’da patrik olan ünlü kardeşi ne zaman payitahtı ziyaret etse, onun, kardeşiyle birlikte Rum mahallesi Fener’deki Büyük Patrik’in kilisesine gidip dua ettiğini görmeyen kalmamıştı</i>.</p>

  <p class="indent"><i>Kubad’ın öyküsü de vezirininkinden çok farklı değildi. Müslüman olarak doğmuş olmasına karşın, o da imparatorluğun doğu sınırlarının ötesinden bir anda koparılıp alınmıştı. Çerkez soyundandı; adım vatanı Kafkasya’da akan bir ırmaktan alıyordu. Başardığı işler Mehmed Paşa’nınkilerle karşılaştırılamasa da, elçi, yüksek düzeyde bir ulak olmaktan mutluydu; sorumluluğu yalnızca törenler sırasında padişahı korumak değildi; sultanının fermanlarını da imparatorluğun en uzak köşelerine ve daha ötelere ulaştırıyor, yerine getirilip getirilmediklerini denetliyordu</i>.</p>

  <p class="indent"><i>Öyleyse, elçiyi rahatsız eden şey uzak diyarlara seyahat etmek değildi. Venedik’te Hıristiyanlarla burun buruna olmak ya da silme Hıristiyan çoğunluk da değildi onu rahatsız eden. İstanbul sokaklarında hemen hemen her gün Hıristiyan kullarla itişip kakışıyor, pazarlık ediyor, kutlamalar yaşıyor ve kavga ediyordu. Çok katmanlı Osmanlı başkentindeki toplumsal ortam böyleydi.<a class="hlink" href="../Text/notlar.htm#not3_e2" id="ref3"><sup>3</sup></a> Ticaretin zorunlulukları ve yaşayanların çeşitliliği, arı kovanını andıran kentte yaşayan ve çalışan on binlerce Hıristiyan ve Musevi kuldan Müslüman elçiyi ayıran dini inanç uçurumunu kolayca kapatıyordu</i>.</p>

  <p class="indent"><i>Kubad’ın dahil olduğu siyasi dünyada, insanların birbirine olan bağları özellikle yakın ve güçlü olabiliyordu. İnsan bir kayığa atladı mı, güçlü kürekçiler kendisini on dakikada Haliç’in karşı yakasına uçururken, padişahın sarayını, Bizans yapısı Ayasofya’yı, Cenevizlerin diktiği Galata Kulesi’ni ve Mimar Sinan’ın henüz tamamlamadığı, İstanbul ufkuna egemen olma yarışında başı çekecek görkemli Süleymaniye Camii’nin çarpıcı görüntülerini sunan bir deniz yolculuğunun tadını çıkarabilirdi. Sonra Galata‘nın dibindeki rıhtımda karaya çıkıp yokuş yukarı tırmanıp birden kendini Hıristiyan Avrupa’nın diplomatik, ticari ve dini temsilcilerin yoğun olduğu bir dünyada bulurdu.<a class="hlink" href="../Text/notlar.htm#not4_e2" id="ref4"><sup>4</sup></a></i></p>

  <p class="indent"><i>Kubad, Galata’da oturan Venedik, Ceneviz, Habsburg ve Fransa elçilerine Osmanlı yönetiminin bildiri ve uyarılarını iletmek amacıyla bu kısa yolculuğu sıkça yapmıştı. Daha birkaç ay önce, Galata’daki kadının huzuruna çıkan Venedik Balyosu Soranzo’ya eşlik etmişti.<a class="hlink" href="../Text/notlar.htm#not5_e2" id="ref5"><sup>5</sup></a> Mahkemede, Venedik’te mukim Hayyim Saruk adlı Musevi bir tüccarın “kaybettiği”, padişaha ait bazı malların Venedik’e yüklediği borca ilişkin pazarlıkta aracılık yapmıştı. Hayyim Saruk, Akdeniz dünyasının her köşesiyle ve daha önemlisi Osmanlı sarayıyla kişisel ve ticari bağlaşmaları olan İstanbul’un ünlü Musevi ailelerinden di Seguralar’la sık sık alışveriş yapardı. Saruk yakınlarda iflas ettiğini açıklamıştı ve di Seguralar’dan aldığı yeni borçları -bu arada, Venedik topraklarında deri tabaklayanlara satılmak üzere teslim edilmiş şapın bedelini de- kapatamayacağa benziyordu.<a class="hlink" href="../Text/notlar.htm#not6_e2" id="ref6"><sup>6</sup></a></i></p>

  <p class="indent"><i>Çavuş, Venedik elçisinin, kendisini (ve devletini) Osmanlı adaletine kolayca teslim edişine, eğer altı aya dek padişahın şapı bulunmazsa, aynı kadının huzurunda yargılanmaya razı oluşuna şaşıp kalmıştı. Kubad yılların deneyimiyle biliyordu ki, Venedikliler ve öteki yabancılar, kadının başında bulunduğu mahkemelerden, ne denli yersiz olursa olsun, korkuyorlardı ve elde ettikleri kapitülasyonlar kaleme alınırken, Osmanlı adalet siteminin dışında tutulacaklarını dikkatle ekliyorlardı.<a class="hlink" href="../Text/notlar.htm#not7_e2" id="ref7"><sup>7</sup></a> Bu korkuya rağmen, balyos olayın kadı siciline kaydedilmesine izin vermiş, kendisini hukuk açısından şeriat yasalarına bağlayan anlaşmayı imzalamıştı<a class="hlink" href="../Text/notlar.htm#not8_e2" id="ref8"><sup>8</sup></a>. Kubad’ın bundan çıkarabildiği tek sonuç, borcun ödenmesi için verilen altı aylık süre dolmadan Venedik yöneticilerinin padişaha şapın bedelinin ödenmesini sağlayacağını Soranzo’nun bildiğiydi</i>.</p>

  <p class="indent"><i>Bu duruşmaların ardından Kubad, Galata’ya haklı bir ün kazandırmış meyhanelerde demlenmek üzere oyalanırdı. Hatta bir keresinde, o sıralar tahta yeni çıkmış İngiltere Kraliçesi Elizabeth’in birkaç tebaasıyla birlikte, Haliç kıyısından Kağıthane dolaylarına kadar bir meyhaneden ötekine dolaşarak sarhoş olmuş, şamatalı bir akşam geçirmişti.<a class="hlink" href="../Text/notlar.htm#not9_e2" id="ref9"><sup>9</sup></a> Bu garip arkadaşlarından, Hıristiyan dünyasının ikiye bölünmesine ve adanın o yakınlarda kanlı biçimde Protestanlığa dönüşüne ilişkin bilgiler sızdırmıştı. Ertesi sabah kendini, baş ağrıları içinde ve önceki akşam ağzından neler kaçırdığını düşünür durumda, eski kentteki evinde bulmuştu</i>.</p>

  <p class="indent"><i>Galata’nın günahlarına daldığı sırada bile Kubad, Allah’ın yeryüzündeki gölgesi Osmanlı padişahının koruması altındaki topraklarda bulunuyordu. Darü’l-harb’a, henüz Allah’ın gölgesine sığınmamış kâfirlerin yaşadığı topraklara gitmek ise tamamen farklı bir şeydi.<a class="hlink" href="../Text/notlar.htm#not10_e2" id="ref10"><sup>10</sup></a> Osmanlı topraklarında dolaşan Venedik ve Habsburg Katoliklerine bakınca, Osmanlı kullarının, özellikle Müslüman Osmanlı kullarının Hıristiyan Avrupa’da ne denli az dolaştığının farkına varıyordu. Venedik’e yapacağı yolculukla, yalnızca Akdeniz dünyasının en güçlü ülkesinin göz kamaştıran korumasının dışına adım atmakla kalmayacak, aynı zamanda padişahın en inatçı, kurnaz ve amansız düşmanlarından birinin ana kentine girmiş olacaktı</i>.<a class="hlink" href="../Text/notlar.htm#not11_e2" id="ref11"><sup>11</sup></a></p>
</body>
</html>
