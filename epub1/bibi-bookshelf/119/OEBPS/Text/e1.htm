<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/epub.css" rel="stylesheet" type="text/css" />
</head>

<body>
  <h1 class="chapter">Kubad’ın Yetişme Yılları</h1>

  <div class="block">
    <p class="bl_nonindent">Kâfir bile inananlar safına döner; fakat sapkın derviş dönesi değil;</p>

    <p class="bl_nonindent">Kâfir öğrenmeye yatkındır, ama o değil.</p>

    <p class="bl_nonindent">Ondan umut kesilmişken, kâfir Allah korkusu taşır.</p>

    <p class="bl_nonindent">Allah biliyor ya, kâfir ondan çok üstündür.<a class="hlink" href="../Text/notlar.htm#not1_e1" id="ref1"><sup>1</sup></a></p>
  </div>

  <p class="nonindent"><span class="dropcaps3lines">Ç</span><i>ocukluk günlerinde Kubad anasını hatırlamıyordu.<a class="hlink" href="../Text/notlar.htm#not2_e1" id="ref2"><sup>2</sup></a> Yalnızca söylentileri, dedikoduları duymuştu: Anası orospuydu, çingeneydi, Tatar prensesiydi; en akıl almazı da, Sultan Süleyman’ın talihsiz olsa da güçlü sadrazamı İbrahim Paşa’nın gözdesi olduğuydu. O İbrahim Paşa ki, Osmanlı ordularının başına geçip 1634 yılında Bağdat’ı aldıktan sonra padişah fermanıyla idam edilmesi iki yıl sürmemişti</i>.</p>

  <p class="indent"><i>Kubad’ın umurundaydı sanki. Onun bildiği tek ana -sütanası- Haydari tarikatından saygıdeğer bir şeyhin kızıydı.<a class="hlink" href="../Text/notlar.htm#not3_e1" id="ref3"><sup>3</sup></a> Kubad yaşamının ilk yıllarını Osmanlı uç boyu kasabası Erzincan yakınlarındaki küçük bir köyde, bu şeyhin tekkesinde geçirdi. Anımsayabildiklerinin ilki, bu tekkenin kapısındaki kitabede yazılı garip sözcükleri okuyan bir ihtiyarın sözleriydi: “Dinimize girmek isteyen kişi, bizim gibi yaşamalı ve saflığını yitirmemeli.” Kubad bu tarikata girenlerle öylesine iç içe olmuştu ki, görünüşleri üzerinde durmak hiç aklına gelmemişti. Sarkık bıyıklar ve alından sarkan uzun bir perçem dışında, dervişler saçlarını kazıtırlardı. Bileklerine ve ayaklarına ağır, demir halkalar takar, başlarına uzun külah giyerlerdi. Şiirler okuyarak ve Tanrı’ya övgüler düzerek dans ettiklerinde omuzlarına astıkları demir çıngıraklar şangırdardı. Bu geleneklerin ne denli sapkın olduğunu, demir halkaların animist çoktanrılı inanç koktuğunu, duaların Hıristiyan kâfirlerinkinden yankılar taşıdığını, külahların Şii sapkınların başlıklarına benzediğini çok sonraları anlayacaktı</i>.</p>

  <p class="indent"><i>Sekiz ya da dokuz yaşındayken, bir Osmanlı sipahi birliği köyüne aniden saldırıp onu götürdüğünde, Kubad’ın yaşamının akışı birden yön değiştirdi. İki hafta sonra kendini, Osmanlı sultanının sarayında içoğlanların eğitildiği Enderun’da, yalıtılmış olsa da kibar bir yaşama adım atma anlamı taşıyan, üç gün sürecek bir nöbette yapayalnız, sessizlik içinde ayakta dikilirken buldu.<a class="hlink" href="../Text/notlar.htm#not4_e1" id="ref4"><sup>4</sup></a> Bu alıştırmadan sonra hadımağaların başı, gencin yöneticilik yapacak Osmanlı seçkinleri arasına katıldığını açıkladı. Hâlâ kolay etkilenebilir ve ham olan genç, kısa sürede Sultan Süleyman imparatorluğunda başkentin kalbindeki Topkapı Sarayı’na yerleşerek, koparılıp alındığı gerideki yaşamına göre çok daha rahat ve güzel, ama aynı zamanda karşılaştırılamayacak ölçüde kısıtlayıcı bir yaşam sürmeye başladı</i>.</p>

  <p class="indent"><i>En başta, bu küçücük dünyada dervişler yoktu. Gerçekten de Kubad, çocukluğunu geçirdiği küçük köyde yaşayanlara uzaktan olsun benzeyen hiç kimseye rastlamadı burada. Osmanlı padişah sarayının üçüncü ve en iç bölümündeki, en görkemli avlusunda kaldı. Burada, çıraklık dönemini geçirmek üzere, her anı dolu, sıkı disiplinli, sıkış tepiş, 400 kadar temiz tıraşlı oğlanın paylaştığı bir erkek yatakhanesinde geçen, katı ast-üst ilişkili bir yaşama sokulmuştu. Burada kesin bir sessizlik içinde olmak sıkı davranış kurallarının en önemlisiydi. Zorunlu suskunluklarına çare olsun diye içoğlanların yıllardan beri geliştirdikleri, garip el işaretlerinden oluşan özel dili Kubad ancak çok sonraları keşfetti. Bu oğlanlara sarsılmaz bir elle hükmeden beş saray hadımı vardı. Hadım edilmişlikleri, fiziksel anlamda ayrıksı durumlarının yanında padişah ve hanesine koşulsuz bağlılık ve bağımlılıklarını simgeliyordu</i>.</p>

  <p class="indent"><i>Kısacası Kubad, Osmanlı yönetiminde yüksek bir mevki üstlenmek üzere eğitilen bir saray içoğlanı olmuştu. Kendini verdiği günlük dersleri dua yönetici sınıfın konuştuğu -kendi bölgesinin günlük konuşma Türkçe’sinden bütünüyle daha zengin ve daha incelmiş olan- Osmanlıca'yı ve saraya özgü nezaket kurallarını sıkı sıkıya öğretti; onu ve öteki çocukları İslam öğretisinin incelikleri konusunda eğitti. Ayrıca, Osmanlı seçkinlerinin ayırt edici özellikleri olan silah kullanma, ata binme gibi sporlarda ve el sanatlarında da eğitim gördü; kulu olduğu padişaha koşulsuz boyun eğmeyi öğrendi</i>.</p>

  <p class="indent"><i>Kubad ergenlik çağına bu dünyada girdi ve zamanla basamakları tırmanarak bizzat Sultan Süleyman’a -sessizce, ayak altında dolaşmadan ve eksilmeyen bir uyanıklıkla- hizmet etmek gibi herkese nasip olmayacak bir onura erişti. Hadımağaları her zaman kendisini yakından gözlüyor, yeteneklerini değerlendiriyor ve bu delikanlının Osmanlı devletine en iyi biçimde nasıl hizmet edebileceğini tartıya vuruyorlardı. Genç adam kendinden yaşlı arkadaşlarının Enderun’dan çıkarak padişah kapısında ya da taşrada kapıcı, bostancı, yeniçeri ve diğer kulluk görevleriyle “dış görevlere” dağıtıldığını görüyordu. Bir kez Enderun’dan çıkınca sanki yok oluveriyorlardı; çünkü, bir kez çıkan, sarayın bu en içteki, üçüncü avlusuna artık bir daha dönemezdi</i>.</p>

  <div class="textbox">
    <p class="center"><img alt="" src="../Images/05.png" /></p>

    <p class="textbox"><b>Resim 3.</b> 19. yüzyıl başlarının bir baskısında yer alan bu dört kapıkulundan ikisi, kitaptaki öykülerin baş kişisi Kubad gibi “çavuş”tur. Sol üsteki resimde görülen kişi, bir Divan-ı Hümayun görevlisidir; sağ üstteki alay çavuşudur. Alttaki iki görevliden biri padişahın iskemlesini taşırdı; ötekisi, padişahın susuzluğunu derhal gidermekle görevliydi.<br />
    D’Ohsson, <i>Tableau general de l’Empire othoman</i>, cilt III, 294. sayfadan sonraki 2. levha.</p>
  </div>

  <p class="indent"><i>Kubad’ın “çerağ” töreni on sekizinci yaşına rastladı. Kendisi gibi birkaç içoğlanıyla birlikte padişahın huzuruna çıkarıldı ve bir resmi giysi, bir sarık ve bir miktar para almadan önce onun elini öptü. Bundan sonra yeni mezun, ilk ve son kez üçüncü avlunun sınırlarından dışarıya adım attı; bol şamata ve atılan paralar arasında ikinci avludan geçerek, sultanın ahırlarından bir at seçmek üzere birinci avluda durdu ve çavuş olarak devlet hizmetine girdi</i>.</p>

  <p class="indent"><i>İçoğlanı bir gecede padişahın hizmetkârı olarak yeniden dünyaya gelmiş, hatta -sarığını sardıktan ve tüm yüzünü kaplayan, etkileyici bir sakal bıraktıktan sonra- dış görünüşüyle de kısa sürede tepeden tırnağa değişmişti. Baş sorumluluğu sarayın fermanlarını İstanbul kentine ve uzak Osmanlı eyaletlerine taşımaktı. Ayrıca, kendisine açıklanan belirli bir sözlü yönergeyle, ona bu fermanlara uyulmasını sağlama yetkisi de verilmişti. Yıllardır gördüğü eğitim ve yakından gözlenmiş olması, öğreniminin ve kişiliğinin bu göreve uygun olmasının güvencesiydi. Kubad ve meslektaşları Osmanlı devleti ile kulları arasında iletişimi sağlayan başlıca aracı oluşturuyorlardı. Ayrıca, bir devletin dış temsilcileri topluluğunun Osmanlılardaki en yakın karşılığı olan bir örgütlenmenin de parçasıydılar. Bir çavuş kendisini İsfahan ya da Venedik’te, hatta Paris ya da Londra’da ya da Delhi’de elçi -Osmanlı İmparatorluğu’nun resmi sesi- olarak bulabilirdi</i>.</p>
</body>
</html>
