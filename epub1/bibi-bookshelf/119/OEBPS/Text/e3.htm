<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/epub.css" rel="stylesheet" type="text/css" />
</head>

<body>
  <h1 class="chapter">Kubad Topkapı Sarayında</h1>

  <div class="block">
    <p class="bl_nonindent">Gizli bir geçidin sonunda, [içeriyi] dinleme amacıyla açılmış küçük, kare biçimli bir pencere bulunuyor. Demir kafesli pencere bürümcük ya da siyah taftayla kapalı; adına “tehlikeli pencere” diyorlar, çünkü padişah, istediği zaman, kendisi görülmeksizin, ne olup bitiyorsa buradan duyup görebilir.<a class="hlink" href="../Text/notlar.htm#not1_e3" id="ref1"><sup>1</sup></a></p>
  </div>

  <p class="nonindent"><span class="dropcaps3lines">K</span><i>ubad Venedik'e gitmek üzere yola çıkmadan önce, Divan-ı Hümayun’un huzuruna çıkarak evrakları ve verilecek sözlü talimatları almak zorundaydı.<a class="hlink" href="../Text/notlar.htm#not2_e3" id="ref2"><sup>2</sup></a> Bu amaçla, 1567 Eylülünün başlarında, sıkıntılı, çisentili bir sabah, yapıldığı bölgenin hâkimi gibi duran Fatih Camii’nin çevresine kurulmuş Fatih semtindeki evinden çıkarak, tepeli kenti ine çıka dolanıp eski Bizans hipodromunu boydan boya geçen kaygan, arnavutkaldırımı yollarda atını sürdü</i>. <i>Ayasofya’nın yanından kıvrıldı ve Topkapı Sarayı’nın birbirini izleyen üç avlusundan, birinci ve halka en açık olan avluya Bab-ı Hümayun’dan girdi. Burada atından inip onu, teri kurulansın, yemi verilsin diye saray ahırlarına çekti. Aceleyle koştururken gözleri farkına varmadan çevresindekiler takılıyordu: Solunda eski Bizans kilisesi Aya İrini’nin yanı sıra Darphane, hastane ve saray ahırları yer alıyordu; sağında, bütün saray alanını çevreleyen yüksek duvar uzanıyordu. Padişahın görevlisi sağa sola sapmadan ikinci avluya açılan Babü’s-Selam’a yöneldi</i>.</p>

  <p class="indent"><i>Birinci avluya girerken onu kimse durdurmamıştı, çünkü buraya herkes girebilirdi. Bu avlu, kul olsun, yabancı olsun, her türden insan kaynıyordu. Kimileri arzuhallerini Osmanlı görevlilerine iletecek kâtiplere sunmak üzere bekliyordu; daha başkaları kentin kir pasından ve kalabalığından kaçmak için orada bulunuyordu; birkaç ölü meraklısı seyirci ise sadece, itaatsiz yüksek görevlilerin birinci avlunun mermer sütunlarını garip bir biçimde süsleyen doldurulmuş kellelerini -Osmanlı siyasetinin kaba ve acımasız barometresini- incelemek için gelmişti.<a class="hlink" href="../Text/notlar.htm#not3_e3" id="ref3"><sup>3</sup></a> Oysa ikinci kapıda padişaha ait özel alan başlıyordu. Bu kapıdan, padişahın atının dışında hiçbir at geçemezdi. Kapıyı bekleyen bostancılar kapıdan geçmek isteyen bütün yayaların üstünü arardı.<a class="hlink" href="../Text/notlar.htm#not4_e3" id="ref4"><sup>4</sup></a></i></p>

  <div class="textbox">
    <p class="center"><img alt="" src="../Images/22.png" /></p>

    <p class="textbox"><b>Resim 17.</b> Askeri gösteriler ve müzik dinletileri, saltanatın kendini sergileme biçimlerinin yaşamsal önemde bir bileşeniydi. Bu etkinlikler -örneğin, Enderun oğlanlarından bir grup içoğlanı, dış görevlere dağıtım nedeniyle “çerağ” olduğunda- çoğunlukla sarayın ikinci avlusunda yapılırdı. Resimde, soldaki mehter takımı eşliğinde, orta-ön alanda saray muhafızları bir çember oluşturacak biçimde dönüyorlar. Padişah gösterinin tümünü, sarayın üçüncü avlusunun girişindeki Babü’s-Saade'den izliyordu.<br />
    D’Ohsson, <i>Tableau général de l’Empire othoman</i>, c. II, 16. sayfanın ardından.</p>
  </div>

  <p class="indent"><i>Padişahın elçisi olduğu için Kubad kapılardan kolayca geçip geniş bir bahçeye ulaştı. Karşısında ne silahlarla donatılmış bir hisar, ne de anıtsal heykeller yükseliyordu. Gerçekten de, saray alanı içindeki tek azametli yapı, sağındaki duvar boyunca uzanan saray mutfakları ile sanat ürünü tek yapıt olan çeşmelerdi. Önünde bakımlı bahçeler, çeşmeler ve Kubad’ın kırsal yaşamını andıran, sanki rastgele dikilmiş çadırlar gibi alana serpiştirilmiş bir dizi köşk uzanıyordu.<a class="hlink" href="../Text/notlar.htm#not5_e3" id="ref5"><sup>5</sup></a> Bu göçebe geçmişin, üçüncü bir kapıdan, yani Babü’s-Saade’den geçtiğinde hemen önüne açılan üçüncü avluda daha güçlü bir biçimde yankılandığını biliyordu, çünkü gençliğinin büyük bölümü</i> o <i>avluda geçmişti. Ne var ki, padişahın ailesi ile, padişah kulluğuna girmek için eğitilen (bir zamanlar aralarında kendisinin de olduğu ) birkaç yüz oğlan ve kız ile hadım ağaların dışında kimsenin giremediği bu Enderun-ı Hümayun ya da padişahın özel dairesi bölümüne, o zamandan beri bir daha geçmemişti. Elçi bu yasak bölümden uzağa, sola sapıp Divan-ı Hümayun'un düzenli olarak toplandığı kare biçimli bir yapıya yöneldi</i>.</p>

  <p class="indent"><i>Kubad binaya yaklaştığı sırada, içeriden öfkeli bağırışların yükseldiğini işitti; ardından Venedik temsilcisi Soranzo’nun kıpkırmızı bir yüzle, açıkça telaşlı bir durumda, yanında huzursuz bir tercüman ve bir düzine maiyetiyle çıktığını gördü. Balyos arz odasından fırlayıp yalnız kızgın bir bakış atmakla yetindiği Kubad’a sürtünür gibi geçerek, Babü’s-Selam’a doğru uzun adımlarla yürüdü. Kubad Çavuş, Soranzo’nun, cemaatini kadı mahkemesinin yargı alanına altı ay süreyle bağlamaya razı olmakla yaptığı yanlışın yeni farkına vardığını ve az önce Divan-ı Hümayun’a bu anlaşmanın değiştirilmesi dileğini ilettiğini doğru tahmin etmişti. Kızgınlığının bir kısmı, divana sunduğu dileğinin reddedilmesinden kaynaklanıyordu. Kubad’ın bilmediğiyse, yeni göreve atanan Kaptan-ı Derya Piyale Paşa’nın, Venediklilerin elinde bulunan Kıbrıs kıyısındaki küçük koylardan pat diye çıkarak Mısır’dan İstanbul’a tahıl taşıyan gemilere saldıran ve bunun üzerine Osmanlı donanması, hep olduğu gibi, sıcak takibe kalkınca Venedik toplarının koltuğu altına sığınan Hıristiyan korsanları gözdağı veren şiddetli bir dille protesto etmiş olmasıydı</i>.</p>

  <p class="indent"><i>Kubad bir bostancının kendisini huzura çıkarması için binanın dışında bir süre bekledi. İçeri girdiğinde, divan üyelerinden Reisü’l-küttab Ebu el-Fazl Mehmed Çelebi’yi, Kaptan-ı Derya Piyale Paşa’yı, saygı uyandıran kişiliğiyle Şeyhülislam Ebussuud Efendi’yi, uzun zamandır sadrazamlık yapan Sokollu Mehmed Paşa’yı, II. Selim’in güvendiği kişi Lala Mustafa Paşa’yı ve daha başka divan vezirlerini karşısında oturur buldu.<a class="hlink" href="../Text/notlar.htm#not6_e3" id="ref6"><sup>6</sup></a> Yakın zamanda tahta çıkmış olan II. Selim, doğal olarak, toplananlar arasında bulunmuyorduysa da, odanın bir duvarını delip geçen kafesli pencerenin arkasında görüşmeleri gizlice izleme olasılığı vardı</i>.</p>

  <p class="indent"><i>Az önce sona eren toplantının Venedik temsilcisi gibi divan üyelerini de öfkelendirdiği belliydi. Kubad içeri girdiği sırada sadrazam, Piyale Paşa’yla alçak sesle hâlâ konuşuyordu ve genellikle sakin olan kaptan-ı derya huzursuz görünüyordu. Ama çavuş girer girmez Mehmed Paşa konuşmasını kesip ona döndü. “Bildiğin gibi”, diye söze başladı, “Venedikli Yahudi Hayyim Saruk, hükümdarımız efendimize ve daha bazı Yahudi kullarımıza karşı yükümlülüklerinden kaçmıştır.” Huzurda bulunan bir kâtibin uzattığı mühürlü zarfı göstererek, “Şu belgeleri Venedik’e götürmekten başka, dostumuz Joseph de Segura’nın oğluna Venedik’e dek eşlik edeceksin. Orada dukaya yakınmalarımızın nedenlerini sunacak ve kayıplarımızın karşılanmasını isteyeceksin. Reddederse, başına gelecekler konusunda gözdağı vermeye yetkilisin. ”</i></p>

  <p class="indent"><i>Kubad birdenbire sağında güm diye bir ses duyarak irkildi ve göz ucuyla kaptan-ı deryanın öne fırladığını gördü. “Çok hafif kalır”, diye haykırdı kaptan-ı derya; “kuşkusuz, damad-ı şahaneleri daha elle tutulur bir gözdağı önerisinde bulunabilir!” II. Selim’in, sözü geçen öğretmeni Lala Mustafa, Piyale’nin itirazını destekledi: “Arkadaşım Sakız Adası’ndaki son Ceneviz savunma noktasını Ege’den<a class="hlink" href="../Text/notlar.htm#not7_e3" id="ref7"><sup>7</sup></a> nasıl silmişse, bu aşağılamayı Kıbrıs’ı denetimimiz altına almak için bahane olarak kullanalım ve böylece denizlerimizden Venedik belasının kökünü kazıyalım. ”</i></p>

  <p class="indent"><i>Sadrazam susturmak isteğiyle elini kaldırdı ve ardından vezirleri uzun uzun süzdü. Sonunda söze başladı: “Ben de Kıbrıs’ın Osmanlı toprağına katılmasını arzu ederim. Fakat bir yandan da korkarım ki, böyle bir saldırı Venedik’le öteki Katolik devletler arasındaki hırgürü sona erdirip bize karşı büyük bir bağlaşmayı canlandıracaktır. İhtiyatı elden bırakmayalım. Çavuş, bunlardan hiç söz etme. Soranzo Kıbrıs’ın tehdit altında olduğunu biliyor; senatosunu da şimdiden uyarmış oluyoruz. Bu üstü kapalı tehdit, görüşmelerde senin işini kolaylaştırmaya yetecektir.”<a class="hlink" href="../Text/notlar.htm#not8_e3" id="ref8"><sup>8</sup></a> Bu sözlerin ardından, Kubad’ın huzurdan ayrılmasına müsaade verildi</i>.</p>

  <p class="indent"><i>Sarayın dış avlularından geçerken Divan-ı Hümayun’daki parçalanmışlık üstüne düşündü. Sultan Süleyman’ın son sadrazamını, II. Selim’in saltanatında konumunu korumaya çalışırken onu yeni padişahın gözde adamlarıyla karşı karşıya getiren siyasal çekişme açıkça görünüyordu. Sokollu Mehmed’in üstündeki en ağır yük, belki de kendisinin padişaha baba mirası olması ve padişahın onun yerine kendi adamlarından birini getirme eğilimi taşıdığının kesinliğiydi. Selim’in kızı İsmihan Sultan’la evlenmekle bu engeli bir ölçüde aşmıştı, çünkü ötekilerin de sarayla bu tür ilişkileri vardı. Piyale Paşa Sakız Adası’nı ele geçirdiği için vezirliğe yükselmişti ama Kaptan-ı deryanın karısı Gevherhan Sultan, İsmihan’ın kardeşiydi.<a class="hlink" href="../Text/notlar.htm#not9_e3" id="ref9"><sup>9</sup></a> Kubad dış avlunun kapısından ayrılırken, Mehmed Paşa’nın, selefi Çandarlı Halil Paşa’nın alınyazısını paylaşıp paylaşmayacağını aklından geçiriyordu; hani, babasının tahttan çekilmesinden sonra II. Mehmed’i uzaklaştırmak için el altından kapıkullarını kışkırtan, padişahın Konstantinopolis üzerine yürümesine karşı çıkan, direnişinin bedelini, kentin düşmesinden kısa bir süre sonra kellesiyle ödeyen Çandarlı Halil..</i>.</p>
</body>
</html>
