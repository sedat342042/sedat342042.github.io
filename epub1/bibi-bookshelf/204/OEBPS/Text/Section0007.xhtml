<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Bilinmeyen</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <h2 class="calibre9"><span class="calibre13">Yedinci Bölüm</span></h2>

  <p class="calibre10"><span class="calibre5"><br class="calibre3" /></span></p>

  <p class="calibre10"><span class="calibre5">Scarlet</span></p>

  <p class="calibre10">Bir kez daha, bu kez köprünün diğer tarafından, dikkatle nehir boyunca yürümeye başladık ve o büyük, tanıdık ağaca ulaştık. Tam söylediğim gibi, kaim bir daldan sarkan bir ip vardı. İp yıpranmıştı ve narin duruyordu. Ne kadar narin olduğunu nehrin soğuk suyunun üstünde sallanmaya başlamadan öğrenemeyecektik. Köprünün iki yanındaki sokak lambalarının ışığı bulunduğumuz yerin hemen öncesinde son buluyordu. Askerlerden saklanmak için iyi ama yüzmek için kötü bir durum. Gökyüzünde, geceyi aydınlatan sadece bir yarım aydı, bu nedenle su sadece kirli değildi, aynı zamanda sanki gece içine işlemiş gibi kapkaranlıktı da. Sanki bu yeterince kötü değilmiş gibi bir de sarsakların nefes almaya ihtiyacı yoktur diye düşündüm.Askerlerin suda yüzen cesetlere ateş açmalarının nedeni de buydu büyük ihtimalle; dirilip sürünerek kıyıya çıkmalarını ve oradan da kasabaya yürümelerini engellemek.</p>

  <p class="calibre10">Ürperdim.</p>

  <p class="calibre10">Tobin ceketini çıkararak, "Sen donuyorsun," dedi. "Bunu geçir üstüne." Ceketini bana uzattı. Onu silkeleyene kadar bir an için Tobin'i izledim. Ceketi çamur içindeydi ama içi yünle kaplıydı. Bu haliyle bile soğuktan korunmama yardımı olabilirdi. "Alsana."</p>

  <p class="calibre10">Tobin'in benim tereddüt etmemden ötürü canının sıkıldığı belliydi, burnundan soluyarak ceketi omzuma koydu.</p>

  <p class="calibre10">"Teşekkür ederim," dedim, duyabileceği kadar yüksek sesle konuştuğumu umarak. Giydikten sonra ellerim içinde kaybolmasın diye ceketin kollarını katladım. Gecenin içinde yapacağımız gezide ellerime ihtiyacım olacaktı.</p>

  <p class="calibre10">Tobin'in yardımıyla ağaca tırmandım. Tırmanışın ilk hamlesi hatırladığımdan zordu. Eskiden bir ağaca tırmanmak çaba harcamadan yaptığım bir şeydi ama yıllardır hiçbir şeye tırmanmamıştım. Altımda dengesini korumaya çalışırken Tobin'in nefesi kesildi. İlk dala ulaştım ve sonra diğer dalları merdiven gibi kullanarak ipin bağlı olduğu daim hemen altındakine geldim.</p>

  <p class="calibre10">Tobin birkaç dakika öncesine göre daha hızlı soluk alıp veriyordu.</p>

  <p class="calibre10">"Gerçekten mi?" diye sordum."O kadar da ağır değilim."</p>

  <p class="calibre10">"Hayır efendim."Soluklanırken elini kalçalarma koydu."Değilsin. Sadece ben formda değilim ve uzun, belalı bir gün oldu."</p>

  <p class="calibre10">Başımla onayladım. "Aynen öyle oldu. Bunu daha önce yapmış mıydın?"</p>

  <p class="calibre10">Tobin başını hayır anlamında salladı. Hareketin etkisiyle kısa, örülmüş saçları sallanarak karanlıkta sözel olmayan tepkilerinin anlaşılmasını kolaylaştırıyorlardı.</p>

  <p class="calibre10">"Sadece ipi çekip sıkı tutun," dedim konuşurken bir yandan da gösteriyordum ama bir sonraki kısmını göstermem mümkün değildi. "Geriye doğru yaslan sonra da boşluğa doğru bir adım at. Ağırlığının seni karşıya götürmesine izin ver. Altında toprağı gördüğünde ipi bırak. Hatırladığım kadarıyla oldukça kolay ama tereddüt edersen geriye gidersin; ya suya düşersin ya da suyun üstünde asılı kalırsın. Amaç suya düşmemek. En azından bu gece öyle."</p>

  <p class="calibre10">'Tamam. Ama... hava bu kadar karanlıkken altımda toprak olduğunu nasıl göreceğim?"</p>

  <p class="calibre10">"O kadar karanlık değil."</p>

  <p class="calibre10">"Aslında epey karanlık."</p>

  <p class="calibre10">"Sen beni dinle, ben sana zamanını söylerim."</p>

  <p class="calibre10">Tobin başıyla onayladı ve ben de geriye doğru yaslandım. Bir ihtimal bize hâlâ kulak veren bir tanrı varsa diye kazaya neden olabilecek iki düzine kadar şeyin yolunda gitmesi için sessizce dua ederken kalbim küt küt atıyordu."Bebeklerime yetişmek istiyorum,"diye fısıldadım."Lütfen karşı tarafa geçmeme yardım et." Kendimi öne doğru atıp daldan aşağıya bıraktım ve ipe sımsıkı tutundum.Birkaç saniye içinde karşı kıyının neredeyse tam üstündeydim. Tek sorun ipin salınımının sonuna gelip geri dönmeye başlamış olmasıydı; ipi bıraktım ve suyun üstündeki küçük kayanın tam kenarına sert bir iniş yaptım.</p>

  <p class="calibre10">Elimden geldiğince alçak bir sesle Tobin'e seslendim. "Karşıdayım! İyice arkana yaslan, düşündüğümden daha uzak!"</p>

  <p class="calibre10">Bir saniye sonra başka bir aracın yaklaştığını duyunca yüksek sazların arasına çömeldim. Tobin'in ne yaptığına bakmak için başımı çevirdiğimde ipe tutunmuş tam üstüme doğru gelmekte olduğunu gördüm.</p>

  <p class="calibre10">"Bırak!" dedim askerlerin duymayacağını düşündüğüm en yüksek sesle.</p>

  <p class="calibre10">Tobin beceriksizce bir iniş yapıp dizlerinin üstüne düştü. Spot ışığı suyun üstünde gezindikten sonra sallanmakta olan ipi aydınlattı. Bağrışmalar geldi ve kapılar çarpıldı. Bölgeyi araştıracaklardı.</p>

  <p class="calibre10">Tobin'e de yardım ederek ayağa kalkmaya uğraştım. "Gitmemiz lazım," diye fısıldadım. "Haydi!"</p>

  <p class="calibre10">Tobin aksayarak ağaçlara doğru gitti, ardından sürünerek sokak ışıklarının koruluğun ağaçlarını aydınlatmaya başladığı noktaya kadar gittik.En fazla yirmi metre ötede derme çatma çiti olan bir ev vardı.Orada kimin oturduğunu ve köpeklerinin olup olmadığını hatırlamaya çalıştım.Büyük ihtimalle vardı.Bu kasabadaki herkesin kahrolası bir köpeği vardı.Büyük çoğunluğu da sahipleri onlarla uğraşmak zorunda kalmasınlar diye evin dışına bağlanmış olurlardı.</p>

  <p class="calibre10">Tobin'in boğazından boğuk bir ses geldi.</p>

  <p class="calibre10">"Yaralandın mı?" diye sordum.</p>

  <p class="calibre10">"Düştüğümde bileğimi burktuğumu söylersem beni burada ölmeye bırakır mıydın?"</p>

  <p class="calibre10">"Evet."</p>

  <p class="calibre10">"O halde bir şeyim yok, iyiyim."</p>

  <p class="calibre10">"Gülümseyip Tobin'in ayağa kalkmasına yardım ettim. "Kız kardeşin nerede yaşıyor?"</p>

  <p class="calibre10">"Daha önce kasabaya hiç bu yönden girmemiştim. Buradan onun evine nasıl gidileceğini bilmiyorum."</p>

  <p class="calibre10">"Hangi sokakta olduğunu biliyor musun?"</p>

  <p class="calibre10">"Padon'du galiba."</p>

  <p class="calibre10">"Doğu Padon mu? Batı Padon mu?"</p>

  <p class="calibre10">"Emin değilim. Ben..."</p>

  <p class="calibre10">İçimi çektim. "Bana kasabanın öbür tarafından nasıl gidildiğini anlat, ben de bir tahminde bulunayım."</p>

  <p class="calibre10">"Sadece anayoldan kasabaya doğru gir, işte," dedi elleriyle konuşurken, "sonra da eski cephanelikten sağa dön, oradan da onun sokağına gelene kadar düz devam edip sola dönüyorum ve genelde tam orada kırmızı ışığa takılıyorum. İnsan oraya ne diye kırmızı ışık koyar bir türlü anlayabilmiş değilim, kahrolası kasabada trafik bile yok zaten</p>

  <p class="calibre10">Bir defa başıyla onayladı. "Tamam. Üzgünüm. Işıklardan sonra bir manav var, onu da geçince sağdan ikinci evde oturuyor."<br class="calibre3" /></p>

  <p class="calibre10">"Tuhaf."</p>

  <p class="calibre10">"Niye?"</p>

  <p class="calibre10">"Orası tam anneannemlerin evinin yanında."</p>

  <p class="calibre10">"Gerçekten mi?"</p>

  <p class="calibre10">"Evet.Yaklaşık beş blok boyunca bu sokaktan düz gideceğiz,sonra da sola sapacağız.Seni kız kardeşinin evinde bırakıp, nasıllarmış diye anneannemlere bakıp kızlarımı almaya gideceğim. "</p>

  <p class="calibre10">"Peki, sonra nereye gideceksin?"</p>

  <p class="calibre10">"Kızıl Tepe Çiftliği'ne."</p>

  <h3 class="sigil_not_in_toc"><br class="calibre15" /></h3>

  <h3 class="sigil_not_in_toc">Nathan</h3>

  <p class="calibre10">Jill,acıyla iki büklüm olmuş bedenini Skeeter'a yaslamış,kanayan, parçalanmış kolunu göğsüne dayalı tutuyordu.Kolunu dirseğinden kıvırdığı için yaralarının ne kadar kötü olduğunu göremiyordum.Camın kırılma sesi çığlık atmasından hemen önce gelmişti, dolayısıyla tekrar tekrar içimden kolundaki yaranın cam kesiği olmasını,onun ısırılmamış olmasını diliyordum. Yürüyen ölüler hakkında bildiğimiz her şey bir ısırığın ölümcül olduğunu söylüyordu.</p>

  <p class="calibre10">Zoe, Sketeer'ın hızına yetişmekte zorlanınca onu kucağıma aldım. Skeeter ve Jill'in peşinden sokağın karşısına ve bloğun aşağısındaki First Baptist Kilisesi'ne giderken kucağımda Zoe'nin küçük bacakları sağa sola sallanıyorlardı. Kilisenin ahşap dış kaplamasının boyanma zamanı gelmişti. Bunun niye ihmal edildiğini anlayamadım; sadece Skeeter'ın evi kadardı.</p>

  <p class="calibre10">Skeeter tüfeğini kaldırıp, "Dikkat et!" dedi.</p>

  <p class="calibre10">Bir kadın Zoe'yle bana doğru yürüyordu.Ne yapacağımı bilemedim. İki elimle de Zoe'yi tutuyordum, dolayısıyla Skeeter'a seslenip bacaklarımın elverdiği kadar hızla koştum.Nişan alıp ateş edebileceği kadar bir süre karısını bıraktı ve ardından hemen ona sarıldı.Skeeter'ın hedefini ıskalayıp ıskalamadığını görmedim. Görmeme de gerek yoktu. O adamın ıskaladığını hiç görmemiştim.Etrafı bir kez daha kolaçan ettikten sonra hızla kilisenin arka tarafına doğru koşmaya başladı.</p>

  <p class="calibre10">O şeylerin birkaç tanesi peşimizdeydi; korku ve adrenalinin etkisiyle kendimi eğer zorunda kalırsam kucağımda Zoe'yle çatıya zıplayabilecekmiş gibi hissediyordum.</p>

  <p class="calibre10">Skeeter yumruğunun yanıyla kapıya vurduğunda kapı hemen açıldı. Kapıyı açan beyaz saçlı, beyaz tenli kısa bir adam içeri geçebilmemiz için kenara çekildi ve sonra kapıyı sımsıkı kapatarak kilitledi. Kel, üstünde mavi, 70lerin modası koca yakalı bir takım elbise olan başka bir adam ;kapının önüne masif ahşap bir mihrap çekmesine yardımcı oldu ve ardından Skeeter'a döndüler.</p>

  <p class="calibre10">Skeeter kısa adama bakıp başıyla selamladı. "Rahip Mathis." Diğer adama baktığında kaşları çatıldı."Esther nerede?" Adam bakışlarını yere çevirdi ve o anda arkasında on bir, on iki yaşlarında bir oğlan çocuğunun durduğunu fark ettim.</p>

  <p class="calibre10">Rahip elini adamın omzuna koydu. "Bob ve Evan ona ulaşmaya çalıştılar. Onu bırakmak zorunda kaldılar."</p>

  <p class="calibre10">Evan burnunu çekip yanağını sildi ama gözlerini yerden ayırmadı. Öylesine sabit duruyordu ki, sanki hareket etmek yaşadıklarının gerçek olduğunu kabul etmek anlamına gelecekti.</p>

  <p class="calibre10">Birileri yan odada bir yerleri çekiçleyip duruyordu; darbelerinin sesi bütün binada yankılanıyordu.</p>

  <p class="calibre10">Skeeter ve Jill'in tanıdığı belli olan birkaç kişi bir araya toplanmıştı; hepsi de bizim gibi korkmuş, ne yapacağını bilemez haldeydiler.İçinde bulunduğumuz oda belli ki bir mutfaktı, küçük bir mutfak. Sarı duvar boyası, modası geçmiş benekli tezgâh ve metal dolapları tamamlıyordu.Ağzından sürekli damlayan suyun da gösterdiği gibi musluğun yuvası ve yayı da bu yerdeki tamir bekleyen pek çok şeyin arasındaydılar. Ayın sarı tonunda olmayan tek şey solmuş mavi halıydı; en azından Jill'in kanı üstüne akmaya başlayıncaya kadar.</p>

  <p class="calibre10">"Tanrı aşkına, Jill, sana ne oldu böyle?" dedi bir kadın, Skeeter'ın karısını katlanan bir sandalyeye oturtmasına yardım ederken.</p>

  <p class="calibre10">Jill burnunu çekti. "Kendim ve Skeeter için valize birkaç elbise koymaya gitmiştim. Dışarıdan bir ses gelince perdeyi açtım ve Shawn Burgess'in pencerenin kenarında durduğunu gördüm. Çok tuhaf görünüyordu Doris." Doris kolunu ıslak bir havluyla sararken yanağından aşağıya gözyaşları akmaya başladı. "Ne olduğunu anlayamadan üstüme atladı. Pencereyi kırıp içeriye girdi ve bir saniyeden kısa bir süre içinde beni yere yatırmıştı bile."</p>

  <p class="calibre10">"Shawn Burgess mi? Denie'nin oğlu mu?" dedi Doris, Skeeter'a bakarak.Skeeter tepki vermeyince havluyu kaldırarak Jill'in kolundaki büyük oyuğu gözler önüne serdi.Küçük bir çocuğun ısırığındaki gibi diş izleri görmeyi bekliyordum ama dersinin ve kaslarının bir kısmı olduğu gibi koparılmıştı. "Aman Tanrım! Tatlım, yarana dikiş atılması gerekecek."</p>

  <p class="calibre10">"Daha çok deri nakli lazım gibi," dedi Evan. Jill'in koluna sanki alev almış gibi bakıyordu.</p>

  <p class="calibre10">Doris ona doğru tehditkâr bir bakış attı."... ve bol miktarda da antibiyotik alman gerekecek diye düşünüyorum. Dr. Brovvn'a gitmemiz lazım."</p>

  <p class="calibre10">"Jill Teyze!" dedi Zoe, eğilip Jill'in sağlam kolunun altına girerek. Jill, Zoe'ye sarılıp kendine çekti ve alnından öptü.</p>

  <p class="calibre10">Beyaz saçlı adam konuştu. "Şansımız yaver gider ve yanına malzeme alıp gelir mi sence?"</p>

  <p class="calibre10">"Hayır," dedi Skeeter. "Sabah Barb'ı getirirken Jim Miller'i kovaladığını gördüm."</p>

  <p class="calibre10">Skeeter, Doris'in Jill'in yarasıyla uğraşmasını izledi. Yüzüne bir karanlık çökmüştü. Bugün karısını kaybedeceğinin o da benim kadar farkındaydı. Belki yarın.Zombiler hakkında söylenenlerin en ufak bir kısmı bile doğruysa fazla uzun sürmeyecekti. Jill'in gözlerindeki bastırılmış korkuya bakılacak olursa o da biliyordu.</p>

  <p class="calibre10">Skeeter gözlerini kırpıştırdı. "Barb ve Bayan Kay neredeler?"</p>

  <p class="calibre10">Doris başıyla kapıyı işaret etti. "Mabetteler. Dua ediyorlar. Gary ve Eric pencerelere ahşap plaka çakıp kapatıyorlar."</p>

  <p class="calibre10">"İyi plan," dedi Jill. "Pencerelerden geçmekle ilgili bir sorunlarının olmadığı kesin."</p>

  <p class="calibre10">Skeeter karısının önünde diz çöktü. "Gidip onlarla konuşacağım Jelibonum. Plakaların arasından tüfeğimin namlusunu geçirebileceğim kadar yer bırakmalarını söyleyeceğim. Hemen döneceğim ve dönünce de şu yaranın çaresine bakacağız."Skeeter yanağından öperken Jill başını tamam anlamında salladı.</p>

  <p class="calibre10">Zoe'ye, "Burada Jill Teyze'nle kalabilir misin?" dedim. Zoe, Jill'e yaslanırken gözlerinde çok hafif bir hüzün vardı.Bilip bilmediğini merak ettim. Ama sormadım. Belki de sadece annesini özlüyordu.</p>

  <p class="calibre10">Skeeter'ın peşinden mabede girdim. İçerisi yaşlı insan ve küf kokuyordu ve ben Skeeter'ın neden bu kıytırık binanın hayatta kalmak için en iyi şansımız olduğunu düşündüğünü merak etmeye başladım. İki adam mabedin karşılıklı iki ucunda canla başla çalışarak vitrayların üstüne ahşap plakalar çakıyorlardı. Her duvarda üçer pencere vardı ve sadece birer tanesinin işi bitmemişti.Dışarıdan bir el cama yaslanarak beceriksizce içeriye girmeye çalıştı. Olduğum yerde zıpladım, kiliseye yaptığımız çaresiz kaçışın gerginliğini üstümden hâlâ atamamıştım.</p>

  <p class="calibre10">"Bunu yapmaya daha yeni başladılar," dedi Eric, pencereyi işaret ederek. "Sanki burada olduğumuzu biliyorlar gibi."</p>

  <p class="calibre10">Kaldığı yerden çivi çakmaya başladığında dışarıdaki insanların gölgeleri İsa'yla meleklerin vitraylarına gölge düşürdü. İçeriye girmek istiyorlardı ve bunu yapmalarının ne kadar süreceğini merak ettim.</p>

  <p class="calibre10">"Büyük ihtimalle gürültü onları buraya çekiyor," dedim parmaklarımı saçlarımın arasından geçirirken.Aubrey hep dağınık saçlarımla ilgili iğneleyici laflar eder ve durmadan berbere gitmemin gerektiğini söyler dururdu.Dünyanın bundan sonra bir daha onun dırdırlarını özleyeceğim kadar sakinleşip sakinleşmeyeceğini merak ettim.</p>

  <p class="calibre10">"Pek bir seçim şansımız yok. O camı kırmaları uzun sürmeyecektir." Skeeter ahşap bir sırada yan yana oturan narin görünümlü iki yaşlı kadının yanına gitti. "Siz hanımlar hâlâ iyisiniz, değil mi?" dedi Skeeter, birinin omzuna elini koyarak. Kadın uzanıp elini tuttu ama duasına ara vermedi. Ağızlarının hareket ettiğini görebiliyordum, fakat seslerini duyamıyordum.</p>

  <p class="calibre10">"Jill için de bir dua edebilir misiniz?" diye sordu Skeeter, titreyen sesiyle.</p>

  <p class="calibre10">Kadınların bir tanesi onu duymamış gibi dua etmeye devam etti, diğeriyse başını kaldırıp, "Bir şey mi oldu?" diye sordu.</p>

  <p class="calibre10">"Yaralandı. Mutfakta, durumu iyi... şimdilik."</p>

  <p class="calibre10">"İsa ona göz kulak olacaktır."</p>

  <p class="calibre10">Gözlerimi devirdim. İsa'nın şu sıralar pek bir şeye göz kulak olduğu yoktu.</p>

  <p class="calibre10">Skeeter mutfağa dönmek için harekete geçti ama kimsenin bizi duyamayacağı bir yer olan odanın köşesine gelmesini işaret ettim.</p>

  <p class="calibre10">"Ne diyeceğini biliyorum," dedi. Kaşları çatıldı. "Ama söyleme." Başımı peki anlamında sallayarak Skeeter'ın karısına dönmesini izledim.</p>
</body>
</html>
