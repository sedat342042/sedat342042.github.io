<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Bilinmeyen</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <h2 class="calibre9"><span class="calibre13">Yirmi Altıncı Bölüm</span></h2>

  <p class="calibre10"><b class="calibre5"><br class="calibre3" /></b></p>

  <p class="calibre10"><b class="calibre5">Nathan</b><br class="calibre3" /></p>

  <p class="calibre10">"Daha su ister misin?" diye seslendi Miranda.</p>

  <p class="calibre10">Başımı eğip çatının kenarından aşağı baktım. "Olur," dedim. Çatıdayken kestirmesi zordu ama sıcaklık rahat kırk derece vardı.</p>

  <p class="calibre10">Miranda elinde büyük bir bardak suyla merdivenden tırmanıp elimdeki neredeyse boş bardağı aldı.</p>

  <p class="calibre10">"Neyi özledim biliyor musun?" dedim. "Buzu."</p>

  <p class="calibre10">Miranda gülümsedi. "Aman Tanrım, ben de özledim. Ama bu kış biraz buz göreceğiz ve ondan sonra da pek özlemiyor olacağız."</p>

  <p class="calibre10">Güldüm. "Büyük ihtimalle haklısın."</p>

  <p class="calibre10">Miranda aşağı indi ve ben de güneşin parıltısı yüzünden gözlerimi kıstım. Scarletle diğerleri üç gündür temizlik yapıyorlardı ve yakında geri döneceklerini umuyordum. Bu sabah onların olduğu yerden yükselen bir duman sütunu görmüştüm ve yardıma ihtiyaçları olduğu için gönderdikleri bir tür sinyal olmadığını ummuştum. Miranda'ya söylemedim. Kızları alma riskine giremezdik ve birimizin tek başına gitmesi de zaten çok riskliydi</p>

  <p class="calibre10">Öğle yemeğini çatıda yedikten sonra aşağıya indim ve içeri girmeden Miranda'nın yukarıdaki yerine iyice yerleşmesini bekledim. Elleny öğle yemeğinden kalanları topluyordu ve Zoe de sadece dipleri kalmış pastel boyalarıyla resim yapıyordu. Scarlet'in Shallot'taki dükkânda durmaya zamanı olursa Zoe'ye biraz daha boya almayı akıl etmesini diledim, tabii dükkânda varsa, sonra da bunun ne kadar da tuhaf bir şekilde normal bir düşünce olduğunu fark edip güldüm.</p>

  <p class="calibre10">"Nathan! Onları görüyorum!" diye seslendi Miranda. Sesi boğuk geliyordu, dolayısıyla doğru duyduğumdan emin olmak istedim.</p>

  <p class="calibre10">"Onları görüyor musun?" dedim verandaya çıkarak. Cevap vermeyince merdivene tırmandım. Tüfeğin dürbününden bakarken dudağı titriyordu.</p>

  <p class="calibre10">"Ne oldu? Ne gördün?" Miranda bana baktı, gözleri kırmızıydı ve her an ağlayacakmış gibi duruyordu.</p>

  <p class="calibre10">Grup biraz daha yakınlaşınca gözlerimi kısıp baktım. Onu neyin bu kadar üzdüğünü anlayıp, "Paniğe kapılma," dedim. "Düşündüğün gibi olmayabilir."</p>

  <p class="calibre10">Dönüp grubun evin arazisinden geçmesini izledim. Miranda hemen arkamda, merdivenden inip tam verandanın önünde Scarlet'e ulaştım. Haberlerin iyi olmadığı çok belliydi.</p>

  <p class="calibre10">"Üzgünüm," dedi Miranda'ya bakarak. "Çok, çok üzgünüm."</p>

  <p class="calibre10">Miranda'nın elleri ağzını kaparken titriyorlardı. "Hayır."</p>

  <p class="calibre10">"Kıstırılmıştık. Onları uzağa çekecekti ama geri dönmedi."</p>

  <p class="calibre10">Miranda derin bir nefes aldı. Zoe ve Elleny dışarı geldiler. Elleny, Scarlet'e sımsıkı sarılırken Zoe de Skeeter'a sarıldı. "Emin misin? Onu aradınız mı?" diye sordum.</p>

  <p class="calibre10">Skeeter başını onaylar biçimde salladı, bakışları hüzünlüydü. "Onu ben buldum. Onu ben vurdum."</p>

  <p class="calibre10">Miranda dizlerinin üstüne çöktü ve yüzünü kapatarak acıyla inledi. Ashley gözleri kocaman açılmış bir halde dışarı çıktı ve kız kardeşinin yanına diz çöktü. "İyi misin?" diye sordu. Başını kaldırıp bize baktı. "Joey nerede?"</p>

  <p class="calibre10">Bryce başını eğip Miranda'ya baktı, yüzünde hiç ifade yoktu. "Başaramadı."</p>

  <p class="calibre10">Acısını saklayamayan Miranda öne doğru eğilip bir çığlık attı. Ashley onu tutup Bryce'a baktı. Kız arkadaşının, Ashley'nin, Cooper'ın yasını tuttuğu gibi Joey'nin yasını tutmasını izlerken gözleri dolmaya başlamıştı. Nihayet daha fazla kaldıramayarak eve girdi.</p>

  <p class="calibre10">Skeeter kaşlarını çatarak bana bakıyordu. "Kafası allak bullak olan bir ben miyim?"</p>

  <p class="calibre10">"Evet," dedim, diyecek başka bir şey bulamadığım için.</p>

  <p class="calibre10">"Belki o değildi." Miranda burnunu çekti. Gözleri umutla parlamıştı.</p>

  <p class="calibre10">"Oydu," dedi Scarlet. "Çok üzgünüm. Bu benim hatamdı."</p>

  <p class="calibre10">Miranda'nın ifadesi sertleşti ve Ashley'yi itti. "Evet, sonuna kadar haklısın, bu senin kahrolası hatan. Buradaki herkes benim bencil bir kaltak olduğumu düşünüyor ama büyük ödül senin Scarlet! Onun öldürülmesine neden oldun! Ve ne için? Ölü çocukların için mi?"</p>

  <p class="calibre10">"Miranda, yeter artık!" diye gürledim. Ses tonum beni bile şaşırtmıştı.</p>

  <p class="calibre10">Miranda burnundan sert bir nefes aldı. Ashley yeniden ona uzandı. "Çekil üstümden!" diye bağırdı küçücük hıçkırıklarla nefes verirken. "Uzak dur benden!" Merdivenden çatıya çıkıp kendi başına ağlamaya başladı.</p>

  <p class="calibre10">Scarlet yutkunup kaşlarının altından bana baktı. "Haklı mı?"</p>

  <p class="calibre10">"Hayır' dedim sadece ve onu kollarıma aldım. Saçını öptüm, başka ne diyeceğimi bilemiyordum.</p>

  <h3 class="sigil_not_in_toc"><span class="calibre14"><br class="calibre15" /></span></h3>

  <p class="calibre10"><a id="bookmark3"></a><span class="calibre5">Scarlet</span></p>

  <p class="calibre10">Hiçbirimiz yemek yiyecek halde değildik, dolayısıyla kızlara birer fıstık ezmeli sandviç yapmakla yetindim. Koltuğa oturup su içtim ve Joey'nin, Skeeter alnına bir kurşun sıkmadan önce neye benzediğini unutmaya çalıştım.</p>

  <p class="calibre10">Skeeter, Miranda'ya gerçeğin tamamını anlatmamıştı. Joey tedleri güvenli evden uzağa götürmüş ve geri dönmemişti ama ilk ışıkla birlikte onu aramaya çıktıktan sonra onu bulan ben olmuştum. Bir türlü tetiği çekememiştim. Joey sendeleyerek bana doğru geliyordu, boynu ve kolları yer yer kemiğe kadar yenmişti. Ölmesinin benim hatam olduğunu biliyordum ve ikinci defa ölmesinin sorumluluğunu alamazdım. Skeeter bir eliyle beni tutup diğeriyle de Joey'i vurmuştu.</p>

  <p class="calibre10">Suyumdan bir yudum daha alıp beklemek için verandaya çıktım. Çatıdan Miranda'nın sesi geliyordu. Her ne kadar görmek istediği son insanın ben olduğumu bilsem de ona katılmaya karar verdim.</p>

  <p class="calibre10">"Selam," dedim, en üst basamağa geldiğimde.</p>

  <p class="calibre10">Miranda tepki vermeye tenezzül etmedi, sadece ne yaptığıma inanamıyormuş gibi bir kahkaha attı.</p>

  <p class="calibre10">Ondan bir metre kadar uzağa oturdum. Konuşmadık, sadece yolun daha ilerisini görebileceğim bir yerde oturmak istiyordum. Yaklaşık on dakika sonra göğün rengi döndü, güneş batmaya başlamıştı.</p>

  <p class="calibre10">"Bunu hâlâ hayatta olduklarını düşündüğünü görmem için yapıyorsun. Böylece Joey boş yere ölmemiş olacak, değil mi?"</p>

  <p class="calibre10">"Hayır, sadece kızlarımı bekliyorum."</p>

  <p class="calibre10">"İçeride iki kızın var zaten."</p>

  <p class="calibre10">İçimi çektim. "İçeride iki kızım daha var, evet."</p>

  <p class="calibre10">"Ne var biliyor musun? Onların hayatta olup olmadıklarını düşünmenin bir önemi yok. Onların hayatı Joey'ninkinden ya da Bryce'ınkinden ya da Skeeter'ınkinden... ya da Nathan'ınkinden daha önemli değil."</p>

  <p class="calibre10">"Nathan'ın hayatından mı?"</p>

  <p class="calibre10">"Sana bir şey olursa ölür. Ashley'yi görüyor musun? Bomboş ve umutsuz halini... Eğer kendini öldürtürsen Nathan da aynen öyle olacak."</p>

  <p class="calibre10">Düşüncesi bile midemi bulandırmaya yetmişti ama fikrimi değiştirtmedi. "Joey'nin ölümünde sorumluluk tamamen bana ait. Haklısın. Benim hatam. Ama kızlarım güvenliğe kavuşsun diye elimden geleni yaptığım için kimseden özür dileyecek değilim ve yardım etmek isteyenleri geri çevirmeye de niyetim yok."</p>

  <p class="calibre10">Miranda boynunu çevirip bana baktı. "Kimse bunu sana söylemek istemiyor Scarlet ama ben söyleyeceğim: Senin de, kızların için yolu temizleme projenin de canı cehenneme! Dışarıdaki hastaların sayısı insanların sayısından fazla: Onların hepsini temizlemenin imkânı yok ve kısa zaman sonra onlardan birinin kafasına keseri indirdiğinde Jenna ya da Halle için çok geç olduğunu anlayacaksın. Ama nasılsa bir şey fark etmeyecek, çünkü onlar çoktan geberdiler !" Son kelimeleri bağırarak söylemişti ve sesi yükselip çığlığa dönüştü, gözlerini sımsıkı kapayıp başını sallarken saçları terli yüzüne yapıştı.</p>

  <p class="calibre10">Gözlerimi kapatıp çığlıklarının aklıma bazı görüntüleri getirmesini engellemeye çalıştım. "Miranda..."</p>

  <p class="calibre10">"O halde kabul ediyor musun?" dedi, gözlerinde hem öfke hem de çaresizlik vardı.</p>

  <p class="calibre10">"Bilmiyorum. Gelmeyeceklerini kabul edersem bana ne olur bilmiyorum."</p>

  <p class="calibre10">"Onlar... artık... gelmeyecekler!"</p>

  <p class="calibre10">Bir damla yaş gözümden aşağı süzüldü ama çabucak sildim. "Buna inanmıyorum."</p>

  <p class="calibre10">"Scarlet!" diye bağırdı Nathan verandadan. Merdiveni tırmandı, gözleri kocaman açılmıştı. "Bakıyor musun?"</p>

  <p class="calibre10">"Neye?"</p>

  <p class="calibre10">"Çabuk bak! Tepeye bak!"</p>

  <p class="calibre10">Gözlerimi kısıp bakınca iki küçük figürün kızıl tepeden aşağı yürüdüklerini gördüm. Skeeter bahçede durmuş bağırıp kollarını sallıyordu. Gelenler koşmaya başladılar ve o anda Halle ve Jenna olduklarını anladım.</p>

  <p class="calibre10">Boğazım düğümlendi ve hemen sonra hıçkırmaya başladım. "Aman Tanrım!" diye bağırdım. "Bunlar benim yavrularım!"</p>

  <p class="calibre10">Yalnızlardı. Bunun ne anlama gelebileceğini ya da neler yaşamış olabileceklerini hayal bile edemiyordum ama o anda yapabildiğim tek şey merdivene atılmak oldu. Nathan birkaç basamak inip acelem olduğunu bildiği için kalan mesafeyi atladı.</p>

  <p class="calibre10">"Scarlet? Scarlet!" diye çığlık attı Miranda.</p>

  <p class="calibre10">Önce ona sonra da tarlada işaret etiği yere bakınca yaklaşık iki düzine hastadan oluşan bir sürünün kızlarıma doğru topallayıp sendeleyerek ilerlediğini gördüm. "Tanrım hayır! Hayır! Hayır!" merdivenden inmeye başladım ama Nathan beni durdurdu. "Çatıda kal! En iyi nişancımız sensin! Ben gidip onları alacağım!"</p>

  <p class="calibre10">Tereddütle de olsa başımla onaylayıp çatıdaki yerime döndüm. Haklı olduğunu ve kızlarım için yapabileceğim en iyi şeyin yukarıda bir yerden hastaları avlamak olduğunu biliyordum. Nathan, Skeeter ve Bryce ellerinde çeşitli silahlarla başka bir şey onlardan önce davranmadan kızlarıma erişmek için koşmaya başladılar.</p>

  <p class="calibre10">Jenna ve Halle eve doğru koşmaya devam ediyorlardı ama tarladan onlara doğru yürüyen sürü yollarını kesecekti. Buğdayların arasında neyin saklı olduğu hakkında en ufak bir fikirleri yoktu ve ben tarlaya ateş etmeye başladığımda bile koşmayı bırakmadılar.</p>

  <p class="calibre10">"Tanrım! Tanrım, Scarlet!" dedi Miranda. Aceleyle merdivene koşup aşağı indi ve son hız yola doğru koşarken kızlara acele etmeleri için bağırıyordu.</p>

  <p class="calibre10">Ashley, Miranda dönüp içeriye girmesini işaret edene dek peşinden birkaç adım koştu. "Çocukların yanından ayrılma Ashley! Çocukların yanında kal!"</p>

  <p class="calibre10">Ashley kız kardeşine bir tabanca atıp bana baktı. Yanağımı tüfeğe dayayıp dürbünden baktım. Kurma kolunu çekip nişan aldım ve tetiği çekip ilk hastayı indirdim. Yüzümü çekip bağırdım, "Koş Jenna! Eve doğru koş! Tarladalar! Tarlada!"</p>

  <p class="calibre10">Jenna yavaşlayıp etrafına bakındı. Geldiklerini göremiyordu.</p>

  <p class="calibre10">"Koş!" diye bağırdım.</p>

  <p class="calibre10">Jenna bir an için arkasına baktı, Halle'ın elini tuttu ve Nathanla Skeeter'a doğru koşmaya başladı. Bizimkilerin çocuklarıma seslendiklerini duyabiliyor, elleriyle işaret edip acele etmelerini söylediklerini görebiliyordum. Halle'ın korkuyla attığı çığlık boğucu akşam havasında bana kadar erişti.</p>

  <p class="calibre10">Kurma kolunu bir kez daha çektim, nişan aldım ve ateş ettim. Bir kurşun daha alıp hazneye koydum ve aynı işlemleri tekrarladım. Yaz boyunca o kadar çok pratik yapmıştım ki kurşun doldururken gözümü hedeften ayırmama bile gerek yoktu ama ne kadar çok sarsak öldürürsem yerine bir o kadar daha geliyor gibiydi.</p>

  <p class="calibre10">İlk hasta buğdayların arasından çıktı. Jenna aniden durup o kadar hızlı arkaya ağırlığını verdi ki Halley de peşinden çekip yere düştü.</p>

  <p class="calibre10">Ateş etmeye devam ettim ve bizimkiler sürünün dikkatini çekmek için bağırmaya başladılar. Arkadaşlarımla kızlarım arasına etten bir duvar girmiş, hastalar her iki yöne de saçılmaya başlamışlardı.</p>

  <p class="calibre10">Kızlar birbirlerine sarılıp bağırdılar. "Anneciğim!" diye bağırdı Jenna. "Anneciğim!"</p>

  <p class="calibre10">Yutkunarak korkumu bastırdım ve ateş etmeye devam ettim; kızlarıma doğru gelen yürüyen ölülere odaklanıyordum. Nathan'la diğerlerinin karşılarına çıkan her yürüyen ölüyü öldürdüklerinden emindim ama kızlarım savunmasızdı.</p>

  <p class="calibre10">Tekrar kurşun doldururken ellerim titriyordu ama kendimi odaklanmaya, kızlarıma yaklaşan her şeyi vurmaya zorladım. Aniden Nathan karşıdaki tarladan çıktı ve kızları tuttu. İlk önce çığlık attılar ama sonra Nathan onları arkasına itti. Ona en yakın olan hastaya nişan alıp indirdim ama arkasından üç tane daha çıktı ve yeterince hızlı kurşun dolduramıyordum.</p>

  <p class="calibre10">Nathan en yakındakini itti ama ben bir kez daha kurşun doldururken bir el ateş edildi. Hasta yere düştü. Skeeter silahını doldurup bir kere daha ateş etti. Dürbünden Nathan'ın kızlara bir şey söylediğini görebiliyordum. Kızlar tamam anlamında başlarını salladıktan sonra kuzeydeki tarlaya girip gözden kayboldular.</p>

  <p class="calibre10">Onları gözden kaybedince kalbim parçalanıyormuş gibi hissettim ama peşlerinden gitmeye çalışan her şeyi vurdum. Korkunç, ızdırap dolu bir çığlık, delice bir endişe içinde dürbünümle her yere bakmama neden oldu. Sonunda Bryce'ı gördüm, önündeki sarsakları uzaklaştırabilmişti ama arkadan saldırıya uğramıştı. Miranda, Bryce'a saldıranı namluyu şakağına dayayıp vurdu ve sonra erkek arkadaşıyla beraber yere düştü . Nereden yaralandığını göremiyordum ama ikisi de Bryce'ın kanıyla kaplanmışlardı.</p>

  <p class="calibre10">Çenemi tüfekten çektim ve kendimi tüfeği bir kez daha doldurup onları aramaya zorladım. Miranda geriliyor, bir eliyle ateş ederken diğeriyle de Bryce'ı çekiyordu.</p>

  <p class="calibre10">"Hayır!" diye bağırdı, üstüne doğru gelen sarsaklara nişan alıp. "Bize yardım edin!"</p>

  <p class="calibre10">Art arda vurdum, Skeeter da öyle ama Miranda yarım düzine canavar üstüne üşüşüp beslenmeye başlamadan önce sadece iki el ateş edebildi. Saf ıstırapla dolu çığlıkları havayı doldurunca gözlerimi sımsıkı kapattım. Skeeter bir el ateş etti. Skeeter acısına son verdikten sonra bile birkaç saniye için çığlıkları çevredeki buğday tarlalarında yankılandı.</p>

  <p class="calibre10">Yukarı baktığımda Nathan, Jenna ve Halle'in tarladan çıkıp verandaya koştuklarını gördüm. Ashley onları evin güvenliğine çekene dek kızları izledikten sonra yeniden dürbünden baktım. Nathan elinde benim keserim sürüye doğru koştu. İçeri girip yavrularıma sarılmayı ne kadar istesem de sürünün sonuncusu da indirilmeden hiçbirimizin güvende olmayacağını biliyordum.</p>

  <p class="calibre10">Bir an sanki hiç bitmeyecekmiş gibiydiler ve sonra bir anda sadece birkaç tanesi kalmıştı. Ben ateş ettim, Skeeter ateş etti ve Nathan da keseri savurdu. Yolun her yerinde ve hendekte cesetler yatıyordu. Sanki bir korku filminden bir sahne gibiydi; bir katliam. Nathan ve Skeeter eve dönmeyip, Miranda ile Bryce'ın cesetlerinin yanına gittiler. Her yerleri ısırık yaralarıyla kaplı, kan içinde bir arada yatıyorlardı. Skeeter tabancasını çıkardı ve Bryce'ın başından vurdu. Miranda'nın ıstırabına zaten son vermişti ve bir kurşun daha harcamasına gerek yoktu.</p>

  <p class="calibre10">Merdivenden indim ve şok içinde Jenna'yla Halle'in tel kapıdan geçip yüzlerini bana gömmelerini izledim. Onlar mı, yoksa ben mi yığıldım bilemiyorum ama üçümüz de verandanın üstünde birbirimize sarılmış, salya sümük hıçkıra hıçkıra ağlıyorduk.</p>

  <p class="calibre10">Ashley bir an için yanımızda durdu, sonra koşarak yola çıktı. Çocuklarıma kavuştuğum ânın arka planında onun feryatları vardı. Elleny ve Zoe kapının eşiğinde şok içinde duruyorlardı, ikisi de az önce olup bitenlere anlam verememiş gibiydi. Sanki herkes ağlıyormuş gibiydi, hem mutluluktan hem de üzüntüden.</p>

  <p class="calibre10">Gece olmak üzereyken Skeeter ve Nathan,Ashley'yi eve götürdüler.Hıçkırıklar içinde kız kardeşinin yanında kalmak için mücadele ediyordu. Skeeter'ın onu yolun kalanında zorla götürmesi gerekti.</p>

  <p class="calibre10">Nathan, kapıdan girip gözden kaybolana dek Ashley ve Skeeter'ı izledikten sonra başını eğip aileme baktı ve yüzünde küçük bir gülümseme belirdi. "Senin epey inanılmaz iki çocuğun varmış."</p>

  <p class="calibre10">"Ya Miranda?" diye sordum, cevabı bildiğim halde.</p>

  <p class="calibre10">İçini çekti. "Bryce saldırıya uğramıştı. Onu kurtarmaya çalıştı. Onlara zamanında yetişemedim."</p>

  <p class="calibre10">Halle'in yüzü kolumun altına gömülüydü ve kirli tırnaklarını da tenime batırıyordu.Başını öptüm."Haydi, gelin kızlar. Artık benimlesiniz. Haydi, içeri girelim."</p>

  <p class="calibre10">Nathan ayağa kalkmamıza yardım etti ve hep beraber eve girdik. Kızlar pislik içindeydiler ve emin olamasam da onları son gördüğüm sabah üstlerinde olan kıyafetleri giyiyorlarmış gibi geldi.</p>

  <p class="calibre10">Onlara bakmayı ya da gülümsemeyi bırakamıyordum. Gerçek değilmiş gibi geliyordu.</p>

  <p class="calibre10">"Mesajını gördük," dedi Jenna,gözyaşlarını tutmaya çalışırken.</p>

  <p class="calibre10">Başımı salladım. "Andrew nerede?"</p>

  <p class="calibre10">"Isırıldı," dedi Halle, o küçük sesiyle.</p>

  <p class="calibre10">"Bizi onu terk etmeye zorladı,"dedi Jenna, titreyen sesiyle. "Bizi zorladı."</p>

  <p class="calibre10">"Şişşt," dedim ikisine de sarılarak. "Ne kadar zamandır yalnızsınız?" Niye sorduğumu bilmiyordum. Bilmek istediğimden emin değildim ya da bunun bir önemi olduğundan.</p>

  <p class="calibre10">"Bilmiyorum," dedi Jenna. "Bir haftadır galiba."</p>

  <p class="calibre10">"Vay canına," dedi Skeeter. "Anneleri gibi sertler."</p>

  <p class="calibre10">Jenna gülümseyerek başıyla onayladıktan sonra başını göğsüme yasladı. "Babam da öyle söyledi, onu terk ettiğimizde. Başarabileceğimizi, çünkü senin gibi sert olduğumuzu söyledi."</p>

  <p class="calibre10">Zoe ve Elleny'yi yakınına çekmiş olan Nathan'a baktım. Tatlı kızlarımın o kadar uzun süre yalnız kaldıklarını düşünmek midemi bulandırıyordu ve o süre zarfında neler yaşadıklarını öğrenmek istediğimden emin değildim.</p>

  <p class="calibre10">"Sen yolu temizlemiş olmasan, kendi başlarına Shallot'tan geçmeleri zor hatta imkânsız olacaktı," dedi Nathan. "Haklıydın, yaptıklarınız boşuna değildi."</p>

  <p class="calibre10">Başımı sallayıp yeniden kızlarıma sarıldım. "Gelin canlarım, haydi gidip sizi temizleyelim." Halle inledi ama saçını öptüm. "Artık güvendesiniz." Jenna'ya baktım. "En son ne zaman yemek yediniz ya da uyudunuz?"</p>

  <p class="calibre10">Kaşlarını çattı. "Bir süre oldu."</p>

  <p class="calibre10">Onu bağrıma bastım. "Tamam. Tamam, hepsi geçti artık. Nathan?"</p>

  <p class="calibre10">"İlgileniyorum," deyip doğrudan mutfağa gitti.</p>

  <p class="calibre10">Kızların yıkanmasına yardım edip saçlarını fırçaladım. Dehşet verici yolculuklarının hikâyesini dinlerken böyle sıradan bir şey yapmak o kadar gerçek dışıydı ki. Masada onlarla beraber oturdum ve yemeğe yumulmalarını izledim, karınları doyduktan sonra da Bryce ve Miranda'nın odasına götürüp yatağa yatırdım.</p>

  <p class="calibre10">Diğer odada Nathan'ın Zoe ile Elleny'ye ninni niyetine bir şeyler mırıldandığını duydum.</p>

  <p class="calibre10">Halle bileğimi sımsıkı tuttu. "Bizi bırakma anneciğim."</p>

  <p class="calibre10">Başımı hayır anlamında sallayarak elini dudaklarıma çekip öptüm. "Bir daha asla ayrılmayacağız."</p>

  <p class="calibre10">"Söz mü?"</p>

  <p class="calibre10">"Söz. Siz ikiniz o kadar cesursunuz ki," deyip Halle'in alnını öptükten sonra Jenna'nın gözlerine bakıp yanağına dokundum. "Hem de çok."</p>

  <p class="calibre10">Kızlar yerleştiler ve on dakika içinde ikisi de derin bir uykuya daldı. Nathan odaya gelip bir an yüzünde bir gülümsemeyle onları izledi. "Çok güzeller."</p>

  <p class="calibre10">"Teşekkür ederim," dedim, boğazımdaki düğümün geçmesi için ani bir nefes alarak.</p>

  <p class="calibre10">"Burada mı uyuyacaksın?" diye sordu.</p>

  <p class="calibre10">Başımı evet anlamında sallayarak, "Sandalyede; böylece uyandıklarında burada olabilirim. Büyük ihtimalle nerede olduklarını hatırlamayacaklar," dedim.</p>

  <p class="calibre10">Nathan yanıma diz çöküp kulağımın altındaki hassas teni öptü.</p>

  <p class="calibre10">Ona yaslandım. "Ashley nerede?"</p>

  <p class="calibre10">"Skeeter yanında. Kendisini epey yalnız hissediyor."</p>

  <p class="calibre10">"Tahmin ederim." İçimi çektim.</p>

  <p class="calibre10">"İkisi de hayatlarının aşkını yitirdiler. Aralarında böyle korkunç bir ortak nokta var ve birbirlerinin bunu atlatmalarına yardımcı olabilirler."</p>

  <p class="calibre10">Bir süre birbirimize sarılıp yavrularımın uyumalarını izledik. Jenna birkaç defa irkildi; o ölüm kalım savaşından uykusunda bile kaçamıyordu. Zaman içinde yeniden huzurlu bir şekilde dinlenebilmesini diledim. Hepimiz için geçerli olan bir dilekti bu.</p>

  <p class="calibre10">"Kendimi onlara bakmaktan alıkoyamıyorum," diye fısıldadım. "Bir yanım hâlâ eğer başka yere bakarsam ya da uyuyakalırsam ortadan kaybolacaklarından endişe ediyor."</p>

  <p class="calibre10">Bana güven, buradalar, güvendeler ve öyle kalmalarını sağlayacağız."</p>

  <p class="calibre10">Ona bakıp yüzüne dokundum ve dudaklarımı onun dudaklarına bastırdım. "Dünyanın sonunun başıma gelen en iyi şey olduğunu ve her şeyin neredeyse mükemmel olduğunu söylediğinde seni aslında anlamamıştım. Ama artık ailemizin her üyesi burada... ve güvende... şimdi anlıyorum."</p>

  <p class="calibre10">"Ailemiz ha?" diyerek gülümsedi.</p>

  <p class="calibre10">"Nihayet geldiler," dedim, başımı inanmakta zorlanarak iki yana salladım. Aklıma alakasız bi şey gelince ukala ukala sırıttım. "Dört kız olduk. Azınlıktasın."</p>

  <p class="calibre10">"Durumu idare ederim diye düşünüyorum."</p>

  <p class="calibre10">Bir kahkaha attım. "Seni seviyorum."</p>

  <p class="calibre10">Kaşları çatıldı ve sözcüklerim onu hayal bile edemeyeceği kadar mutlu etmiş gibi güldü."Şimdi mükemmel oldu işte."</p>
</body>
</html>
