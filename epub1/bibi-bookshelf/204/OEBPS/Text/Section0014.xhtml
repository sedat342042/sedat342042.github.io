<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Bilinmeyen</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <h2 class="calibre9"><span class="calibre13">Yirmi Birinci Bölüm</span></h2>

  <p class="calibre10"><span class="calibre5"><br class="calibre3" /></span></p>

  <p class="calibre10"><span class="calibre5">Miranda</span></p>

  <p class="calibre10">Elleny, Kevin'in cesedinin gömülmesine yardım ettikten sonra bile korkmuş bir çocuk gibi Scarlet'in peşinden ayrılmıyordu. Olayın ardından kendimize gelmemiz günler aldı. Kevin'in yapmış oldukları mı, yaparken yakalandığı şey mi, yoksa Scarlet'in onu öldürmüş olması mı beni daha çok şoke ediyordu, bilemiyorum. Ev eskisi gibi değildi ve ben de bunun aramıza yeni katılan ürkek kızdan mı, yoksa korkmamız gereken tek şeyin ted'ler olmadığını anlamamızdan mı kaynaklandığını bilemiyordum.</p>

  <p class="calibre10">Elleny, Scarlet'e bu kadar yakın ve bizden de bu kadar uzak durduğu için onu tanımak zordu. Zaten onunla nasıl konuşmam gerektiğini de bilmiyordum. Daha önce hiç böyle bir şey yaşamış biriyle karşılaşmamıştım. Ona yanlış bir şey söylemek istemiyordum, dolayısıyla da hiçbir şey söylemiyordum.</p>

  <p class="calibre10">Nathan ve Zoe ön taraftaki yatak odasına dönmüşlerdi ve Scarlet de Elleny'yle beraber alt kata taşınmış, koltuğu Joey'e devretmişti. Bu benim için işleri kolaylaştırmıştı; geceleri uyanık kalıp onunla gizlice bodrumlarda sanki...arkadaştan başka bir şeymişiz gibi buluşmak yerine, arkadaşmışız gibi hissettiriyordu, önceleri o kadar yanlış bir şey yapıyormuşum gibi geliyordu ki tam olarak neymişiz gibi hissettiğimi bile söyleyemiyordum.</p>

  <p class="calibre10">Aramızdaki her neydiyse Joey'nin etrafında olmaktan hoşlandığımı inkâr edemiyordum. Aslında hoşlanmaktan fazlasıydı. Kimse bakmadığında tek bir an bile olsa yanında olma fırsatını kaçırmıyordum. Bryce havadan sudan konuştuğumuzu gördüğünde bile çok öfkeleniyordu, dolayısıyla o fırsatları yaratmak için elimden geleni yapıyordum, çünkü uzun süre onunla zaman geçirmezsem boğulacakmış gibi oluyordum.</p>

  <p class="calibre10">Herkes boğulacakmış gibi hissediyordu. Hayatta kalmıştık ama bu her geçen gün daha değersizleşiyordu.</p>

  <p class="calibre10">Her sabah ve her gece, Scarlet babamın inşa ettiği verandaya çıkıp kızlarını görmek umuduyla kızıl tepeyi izliyordu. Nathan da onunla bekliyor, gelecekleri konusunda ona güven vermeye çalışıyordu.</p>

  <p class="calibre10">Ashley öğretmen numarası yapıyordu. Çocuklar kendilerini evin bakımıyla meşgul ediyor ve vardiyalar halinde evin çevresinde devriyeye çıkıyorlardı; Joeyle ben birbirimizin farkında değilmişiz numarası yapıyorduk ama yine de güvenli sığınağımız olması gereken yer gitgide daha fazla bir hapishane gibi gelmeye başlamıştı.</p>

  <p class="calibre10">Ama Nathan geri kalanımız gibi bunalmışa benzemiyordu. Scarletle saatler boyunca konuşuyorlardı. Bir defasında kapının önünden geçerken verandada el ele tutuştuklarını gördüm. Bundan sonra beraber zaman geçirmek için daha fazla çaba harcar oldular ve sırlarını paylaşıp birbirlerine sadece onların komik bulduğu şakalar fısıldamaya başladılar. Joey'le bir gece oturma odasının karanlığında konuşuyorduk ve yatak odasının kapısı açılıp Scarlet belirdiğinde şaşırdık.</p>

  <p class="calibre10">"Merhaba' dedi,suçüstü yakalanmış gibi görünüyordu."Sadece konuşuyorduk."</p>

  <p class="calibre10">Omzumu silktim, Joey de aynısını yaptı. "Biz de öyle," dedim.</p>

  <p class="calibre10">Scarlet alt kata Elleny'nin yanına gitmeden önce başıyla selamladı.</p>

  <p class="calibre10">Joey bana baktı. Loş ışıkta kaşlarının kalktığını zar zor görebiliyordum. "Sence onlar..."</p>

  <p class="calibre10">"Hayır. Zoe de içeride."</p>

  <p class="calibre10">"Yani?"</p>

  <p class="calibre10">"Hayır," dedim, Zoe'ni namına tiksinmiştim. "Bir defa annemleri bastığımı hatırlıyorum. Beni ömür boyu yaraladı."</p>

  <p class="calibre10">"Benim annemle babam ben dört yaşımdayken ayrıldılar," dedi Joey. "İkisinin de evde olmasının nasıl bir şey olduğunu hatırlamıyorum."</p>

  <p class="calibre10">"Annen hiç kimseyle çıkmadı mı?"</p>

  <p class="calibre10">"Bir ya da iki defa. Adamları korkutmakta epey başarılı, nefret dolu küçük bir baş belasıydım."</p>

  <p class="calibre10">Gülümsedim. "Bunu görebiliyorum."</p>

  <h3 class="sigil_not_in_toc"><span class="calibre14"><br class="calibre15" /></span></h3>

  <p class="calibre10"><a id="bookmark2"></a><span class="calibre5">Nathan</span></p>

  <p class="calibre10">Karşılaştırma yapmak gibi bir niyetim yoktu ama Aubrey sevdiğim ilk kadındı. Dolayısıyla şimdi Scarlet için hissettiklerime bakınca acaba onu Aubrey'yi sevdiğimden farklı bir şekilde mi seviyorum, yoksa Aubrey'yi hiç mi sevmedim diye merak etmekten kendimi alamıyordum.</p>

  <p class="calibre10">Hayatım hayal kırıklığıyla dolu günlerin birbirini takip etmesiyle geçiyor, Aubrey'nin yanında ne kadar kaldığım ve onunla son beraber geçirdiğim ânın üstünden ne kadar geçtiğine bakarak zamanın farkına varıyordum. Verandaya oturup beraber bekliyorduk, o da bana kızlarını, ne kadar akıllı, eğlenceli ve yetenekli olduklarını ve onları dünyaya getirmenin nasıl bir şey olduğunu anlatıyordu. Evliliğinden ve ayrılma kararından konuşuyordu. Halihazırda tanıdığım en güçlü, en cesur kadın olduğunu düşünüyordum ama yine de kararında ne kadar yalnız olduğunu, nasıl kendi başına, hiç destek almadan bunu yaptığını duyduğumda ona hayran kalmama engel olamadım.</p>

  <p class="calibre10">Her gece, nihayet ona dokunacak cesareti toplayana kadar artan bir gerilimle geçiyordu. Bazen bir dürtme veya bacağına şaka yollu bir şaplakla bırakıyordum ve daha ileri gitmediğim sürece rahatsız olmuyordu. Çocuk çaydı ama oldukça ürkütücü bir kadındı... ve aynı zamanda baş döndürücü güzellikteydi. Ona bakmamakta zorlandığımı fark ettim ve güneş battıktan sonraki loş ışığa ve bu karanlığın bana konuşurken dudaklarına odaklanmam için bir bahane vermesine minnettardım.</p>

  <p class="calibre10">Böylesine karanlık bir zamanda bulduğum bu mutluluk gerçekten de tuhaf bir duyguydu. Ama Zoe artık yeni evimizden, rutinimizden memnundu ve Scarlet'i de bulmuşken artık beni rahatsız eden tek şey, ölüm dünyanın üstüne çökmemiş olsa hayatın nasıl olacağı sorusuydu.Bu kadar çok insan, bu kadar çok şey kaybetmişken benim talihimin bu kadar iyi gitmesi ne anlama geliyordu?</p>

  <p class="calibre10">Verandanın basamağında, Scarlet'in yanında otururken hemen tepenin ardında bekleyen kâbusu ve sadece benimle zaman geçirmek için dışarıda olmadığını, hayatının gerçek aşkı olan çocuklarını beklerken zaman geçirdiğini unutmak kolaydı.</p>

  <p class="calibre10">"Hâlâ terliyorum," dedi Scarlet, tişörtünün boynunu alnına kaldırmak için elimi bırakarak. "Yazın ortasına gelmiş olmalıyız."</p>

  <p class="calibre10">Çekirgeler ve cırcır böcekleri, kuşların daha yeni yarım bıraktığı senfoniye devam ediyordu. "Bu da sıcak bir yaz olacak."</p>

  <p class="calibre10">"Kırka yaklaşacak. Yine. Büyük ihtimalle." Parmaklarını parmaklarıma dolamak için uzandı.</p>

  <p class="calibre10">Parmaklarını dudaklarıma kaldırdım. Onu kucağıma çekip her yerine dokunmayı o kadar çok istiyordum ki. Aptal caydı ama son derece gerçek bir arzuydu. Aubrey'yle hiç hissetmediğim bir şeydi.</p>

  <p class="calibre10">"Bir ilişkin var mıydı? Öncesinde?" Öncesi, salgının ilk gününden önce gerçekleşen bir şeyden bahsederken zamanı belirtmek için kullandığımız genel terimdi.</p>

  <p class="calibre10">Scarlet başını iki yana sallayarak, "Hayır. Bekârlığın tadını çıkartıyordum," dedi.</p>

  <p class="calibre10">"Hım..."</p>

  <p class="calibre10">Gülüp elimi sıktı. "Belki de daha doğru kişi karşıma çıkmamıştı."</p>

  <p class="calibre10">"Belki de çıkmamıştı," dedim, aptalın teki gibi sırıtarak. Kahretsin, epey kötü durumdaydım.</p>

  <p class="calibre10">"Büyük ihtimalle doğru kişi evli olduğu içindir."</p>

  <p class="calibre10">Sadece bir an için suratım asıldı ama o farkına varmadan kendimi toparladım. Teknik olarak bekâr sayılmazdım ve bunun Scarlet'in gözündeki saygınlığımı azaltacağını düşündüm.</p>

  <p class="calibre10">"Bu seni rahatsız ediyor mu?"</p>

  <p class="calibre10">Scarlet bir an düşündü, ardından başını salladı. "Dünya artık farklı bir yer. Seni, evliliğinizin sona erdiğini söyleyen bir not yazarak terk etti. Bence halimizi düşünecek olursak bunun boşanma yerine geçebileceğini söyleyebiliriz. Ama Zoe için endişeleniyorum, sen ne diyorsun?"</p>

  <p class="calibre10">Bunu yapması onu daha da çok sevmemi sağlıyordu. "Henüz bir şey bilmiyor."</p>

  <p class="calibre10">"Ah, bence seni tahmin ettiğinden daha iyi tanıyor."</p>

  <p class="calibre10">"Öyle mi düşünüyorsun?"</p>

  <p class="calibre10">"Öyle olduğunu biliyorum. Kızlarım bilmelerini istemediğim her şeyi bilirlerdi. Dişilere has bir şey olduğunu düşünüyorum."</p>

  <p class="calibre10">Gülümsedim. "İyi yere parmak bastın." Scarlet başını kaldırıp gözlerime bakınca bir anda ne kadar yakın olduğumuzu hissedip gözlerimi kırpıştırdım. Birkaç milimetre öne doğru eğildim, dudaklarım dudaklarına dokunmak için yanıp tutuşuyordu.</p>

  <p class="calibre10">Scarlet başını omzuma dayadı. "Kızlarımın burada olmasına ihtiyacım var."</p>

  <p class="calibre10">Nefesimi bıraktım.Reddedilmek gururumun kırılmasına neden olmuştu. "Biliyorum."</p>

  <p class="calibre10">"Hayır. Demek istediğim... onların burada olması lazım. Güvende. Aksi takdirde mutlu olmak doğruymuş gibi gelmiyor."</p>

  <p class="calibre10">Ne demek istediğini biliyordum ve ilk defa kendimi kandırdığımı fark ettim. Hastalığın etkilemediği kimse yoktu.</p>

  <h3 class="sigil_not_in_toc"><span class="calibre14"><br class="calibre15" /></span></h3>

  <p class="calibre10"><a id="bookmark3"></a><span class="calibre5">Miranda</span></p>

  <p class="calibre10">Bryce çite oturmuş, Butch'un burnuyla toprağı eşelemesini izliyordu. Artık konuşacak pek bir şeyimiz kalmamıştı. Bütün duygu ve düşüncelerimi Joeyle paylaşıyordum ve Bryce da bunları kendisine tekrarlamamı sağlamaya çalışmayı bırakmıştı. Zaten zaman kaybı gibi geliyordu; gereksiz. On dört yaşındaki halim ona sarılıp onu her zaman seveceğime emin olmak istiyordu. On sekiz yaşındaki halim ondan, bu kadar bencil, fevri arzularının ötesini göremeyen birisine, bana takılıp kaldığı için özür dilemek istiyordu. İkisini de yapamayacak kadar korkaktım, dolayısıyla sadece kötü bir oyunculukla, Bryce layken her şey yolundaymış rolü yapıp hava karardıktan sonra gizlice Joeyle zaman geçirmeye gidiyordum.</p>

  <p class="calibre10">Tam ben aynada kendime bakmaya güç bela tahammül edebilir hale gelmişken Scarlet de tepeye bir gün daha bakamayacak haldeydi. Tepeyi görmek bile öfkelenmesine neden oluyordu ve çocuklarının geldiğini gösterecek bir işaret görebilmek için gitgide daha fazla süre aynı noktayı izlemeye başladı. Ruh halleri aniden değişebiliyordu ve bir süre sonra Nathan'ın soğukkanlı hali ve yumuşak sesi de sükûnetini korumasına yardımcı olamamaya başladı.</p>

  <p class="calibre10">Onun kendisiyle beklemesine izin vermeyi bıraktı ama Nathan yine de olur da gözyaşlarına boğulursa diye kapının hemen yanında koltuğun koluna oturup bekliyordu ve arada bir tam da beklediği şey gerçekleşiyordu.</p>

  <p class="calibre10">Üç hafta boyunca Scarlet'in beklemesini izledikten sonra yürüyüp tüfeğini ve sırt çantasını aldığını ve cephaneyle doldurduğunu gördüm.</p>

  <p class="calibre10">Nathan koltuktaki yerinden kalktı. "Scarlet?"</p>

  <p class="calibre10">Çantasına birkaç kutu daha kurşun koydu, bir paket cips, iki şişe de su, ardından çantanın fermuarını kapattı. "Az önce tarlada, güneye doğru ilerleyen bir ted daha gördüm."</p>

  <p class="calibre10">"Ne yapacaksın peki, peşinden gidip onu avlayacak mısın? Bunun gereksiz bir risk olduğu konusunda hemfikir olduğumuzu sanıyordum."</p>

  <p class="calibre10">Scarlet çantayı omuzlarına geçirip kapının arkasında duran palayı aldı. "Kızlarım dışarıdalar Nathan."</p>

  <p class="calibre10">"Evet ama neden henüz burada olmadıklarını ya da ne zaman geleceklerini bilmiyorsun."</p>

  <p class="calibre10">"Belki de buraya gelemiyorlardır. Belki yalnızlardır ve Shallot'tan geçemeyecek kadar korkmuşlardır. Artık burada oturup bekleyemeyeceğim."</p>

  <p class="calibre10">Nathan içini çekti. "Tamam. Engellenmiş hissettiğini anlıyorum ama bunu konuşmamız lazım."</p>

  <p class="calibre10">Scarlet yüzünü ekşitti. "Konuşacak ne var ki? Gidiyorum işte!"</p>

  <p class="calibre10">"Tamam, gidiyorsun da önce bir konuşamaz mıyız? Beraber bir plan yapsak?"</p>

  <p class="calibre10">Scarlet omzunu silkti. "Yolda yürüyüp tedleri vuracağım. Başka ne plana ihtiyacım olacak ki?"</p>

  <p class="calibre10">"Tek başına gitmek güvenli değil."</p>

  <p class="calibre10">Scarlet başını sallayıp kapıya uzandı. "Başına bir şey gelmesinin sorumlusu ben olmayacağım Nathan. Bakman gereken bir kızın var."</p>

  <p class="calibre10">"Senin de iki kızın var."</p>

  <p class="calibre10">Scarlet grubumuzun geri kalanına baktı. "Lütfen birileri Nathan'a bunun kötü bir fikir olduğunu söyleyebilir mi?"</p>

  <p class="calibre10">"Ben de seninle geliyorum," dedi Elleny alçak bir sesle.</p>

  <p class="calibre10">Scarlet gülümseyip yanağına dokundu. "Senin burada kalıp güvende olmanı istiyorum. Eğer seni de gözetmem gerekirse odaklanamam. Anladın mı?"</p>

  <p class="calibre10">Elleny belli ki bundan hoşlanmamıştı ama yine de başıyla onayladı.</p>

  <p class="calibre10">Joey ayağa kalktı. "Ben de geliyorum."</p>

  <p class="calibre10">Scarlet avcunu uzattı. "Evet, onu yanıma alırım. Sen," dedi avcuyla Nathan'ı işaret ederek, "burada kalıyorsun."</p>

  <p class="calibre10">"Beni bunu yapmaya mecbur etme," dedi Nathan.Yanımda durmak için birkaç adım attı, parmaklarıyla koluna dokundu ve bastırdığı bir çaresizlik duygusuyla kulağına konuştu. Telaşlı olmaya başlamıştı ve bu ona hiç yakışmıyordu.</p>

  <p class="calibre10">"Neye mecbur bırakmayayım?" dedi Scarlet, anında savunmaya geçerek.</p>

  <p class="calibre10">"Sen ve kızım arasında bir seçim yapmaya."</p>

  <p class="calibre10">Tıpkı grubumuzun geri kalanı gibi Scarlet'in de dili tutuldu. Nihayet konuşarak ondan uzaklaştı. "Senden asla bunu yapmanı istemezdim. Bu bir seçim değil, Nathan." Kapıyı açmaya başladı ve Nathan bileğini tuttu. "Hadi gidelim," dedi alçak bir sesle.</p>

  <p class="calibre10">"Scarlet, senden rica ediyorum, bunu yapma."</p>

  <p class="calibre10">"Artık onları beklemeyeceğim. Onlara yardım etmem lazım. Bildiğim tek yol bu."</p>

  <p class="calibre10">"Peki ya sen kendini öldürttükten sonra çıkıp gelirlerse? Onlara ne diyeceğim? Bütün bu yolu boş yere geldiklerini mi?"</p>

  <p class="calibre10">Scarlet, Nathan'a baktı, kolunu elinden kurtardı ve sonra da Joey'e baktı. "Geliyor musun, gelmiyor musun?"</p>

  <p class="calibre10">"Hemen arkandayım." Joey, Scarlet'in peşinden gitmeye başladı ama kapıda durdu. "Başına bir şey gelmesine izin vermem Nathan."</p>

  <p class="calibre10">Nathan başıyla selam verdi.</p>

  <p class="calibre10">Bryce yanağımı öptü. "Ben de gidiyorum."</p>

  <p class="calibre10">"Ne?" dedim. "Niye?"</p>

  <p class="calibre10">"Çocukları buraya gelmeden kendini öldürtmeyeceğinden emin olmak için. Bir aydır her sabah verandada oturup beklemesini izliyorum. Eğer ona yardım etmediğimiz için çocuklarına kavuşamazsa Tanrı belamı versin."</p>

  <p class="calibre10">"O halde, ben de gideceğim," dedim.</p>

  <p class="calibre10">Bryce başını iki yana salladı. "Hayır, sen ve Ashley burada kızlarla kalmalısınız. Coop?"</p>

  <p class="calibre10">"Tamamdır," dedi Ashley'yi öpmek için eğilirken. Ashley'nin aralıksız yalvarmasına karşın bir beyzbol sopası alıp Bryce'ın peşinden dışarı çıktı.</p>

  <p class="calibre10">Kapı Cooper'ın arkasından kapanınca ev aniden bomboş kaldı ve ürkütücü bir sessizliğe büründü. Nathan, Zoe ve Elleny'yi masaya götürüp kahvaltıyı hazırlamaya başladı. Ashley kapıda durup Cooper'ın yolda ilerlemesini izledi.</p>

  <p class="calibre10">"Çocuklarının gerçekten de dışarıda olduklarını mı düşünüyorsun?" dedi Ashley, gözlerini gruptan ayırmadan. "Hâlâ hayatta olduklarını mı düşünüyorsun?"</p>

  <p class="calibre10">"Evet," dedi Nathan mutfaktan.</p>

  <p class="calibre10">"Onun gitmesine izin vermemeliydin," diye patladım. "Sevdiğimiz herkes dışarıda."</p>

  <p class="calibre10">Nathan'ın endişeli gözleri kızına bakarken yumuşadı. "Ben de aynısını yapacakken ona nasıl karşı çıkabilirdim ki?"</p>

  <h3 class="sigil_not_in_toc"><span class="calibre14"><br class="calibre15" /></span></h3>

  <p class="calibre10"><a id="bookmark4"></a><span class="calibre5">Scarlet</span></p>

  <p class="calibre10">Tek ses toprak ve çakıl zemin üstünde ilerleyen dört çift ayakkabıdan geliyordu. Doğuya giderek kızıl tepeye tırmanıp öbür tarafından aşağıya inip kavşağa ve ardından da dönüp kuzeye, mezarlığa doğru giderken kimse bir şey söylemedi. Bryce ve Cooper, Joeyle benim üç metre kadar gerimden geliyorlardı. Bilerek öyle yaptıklarını varsaydım.</p>

  <p class="calibre10">Buna engel olmaya kararlı olmama karşın Nathan'ın gitmemem için söyledikleri aklıma gelip duruyordu. Başımı çevirip omzumun üstünden arkama baktım ve Ashley'nin kapıda beklediğini görüp Nathan'ın nerede olduğunu, bana kızgın olup olmadığını merak ettim. Eğer bir tipim varsa, Nathan değildi. O gevşek kravat ve kumaş pantolonuyla çıkıp geldiği anda bunu anlamıştım. Hayatlarımızın sonsuza dek değişmesinden bir gün önce onu görmüş olsam, birkaç saniyeliğine vücuduna beğeniyle bakıp onu unuturdum. Nathan'ı tanıyana dek spor salonunda fazla vakit geçiren bir adamın ya kendini beğenmiş ya da kendine güvensiz olduğunu düşünürdüm. Koyu renk saçları, bakmadan duramadığım gözleri olan, benden en az bir baş uzun erkekleri tercih ederdim, her ne kadar topuklularımı giydiğimde Andrew'ya tepeden bakıyor olsam da.Andrew bana bir şey öğrettiyse o da bir erkekte neyi beğenmediğimdi. Bazen potansiyel taliplerimi uzaklaştırmak için katı bir zorunluluklar listesi kullanıyordum. İşime yarıyordu. Yalnız bir anne olarak işim seçici olmaktı. Jenna ve Halle'ı o kadar çok hayal kırıklığına uğrattıktan sonra bunu onlara borçluydum.</p>

  <p class="calibre10">Nathanla aynı odada olduğumuz her defa hissettiğim tuhaf heyecana rağmen, insanlığın en az yarısının ölmesi bile listeye dikkat etmemek için yeterli bir bahane değildi.</p>

  <p class="calibre10">Çiftliğin girişinin bir buçuk kilometre uzağına gelmemişken Joey parmaklarıyla omzuma vurup sol tarafımızdaki tarlayı işaret etti. Büyük ihtimalle sabahın o kadar erken bir saatinde, güneş gözümüze girerken yola çıkmak çok da iyi bir fikir değildi ama yine de o kadını görebiliyordum, sendeleyerek dize kadar gelen buğday başaklarının arasından yürüyordu.</p>

  <p class="calibre10">Joey, "Ted, saat on yönünde," diyerek diğerlerini uyardı.</p>

  <p class="calibre10">Dikkatle ona yaklaştık. Onu görmemizden hemen sonra farkımıza varmış ve anında bize dönmüştü; alçak sesli inlemeleri yemek bulmanın heyecanına kapıldığını gösteriyordu. Yürürken bize doğru uzanıyordu, ben de ona saldırırken palayı sımsıkı kavradım.</p>

  <p class="calibre10">Palayı iyice yukarı kaldırıp tam beni yakalayabileceği kadar yakınına gelmeden önce kafatasına indirip yerçekiminin işin büyük kısmını halletmesini sağladım. Çelik kemiği deldi ve kolayca kayarak beyninin yumuşak dokusunu yardı. Anında donakaldı ve yere düştü.</p>

  <p class="calibre10">Eğildim, bir ayağımı başına koyarak kendimi sabitledim ve çekip palamın ucunu kafatasından çıkardım. Joev, Cooper ve Bryce hepsi durmuş, yüzlerinde tiksintiden hayranlığa uzanan farklı ifadelerle beni izliyorlardı.</p>

  <p class="calibre10">"Ne var?"</p>

  <p class="calibre10">Joey önce diğer çocuklara, sonra da bana baktı. "Şu noktada çene çalmak dışında bir nedenle bize ihtiyacın olduğundan emin değilim."</p>

  <p class="calibre10">Bir kahkaha atıp yürümeye devam ettim. "Hadi gelin. Verandadan gördüğüm ted bu değildi. Dışarıda bir tane daha var. Güneye doğru."</p>

  <p class="calibre10">Buğdayların arasında sallana sallana ilerleyen iri erkeği arayarak tarlayı geçtik. O da önceki tedle aynı sonu paylaştı ama ondan sonra yola dönmek istedim. Kızların çiftliğe gelmek için bildikleri tek yol tarifi Halle'ın şarkısıydı, dolayısıyla önce yolların temizlenmesi gerekecekti.</p>

  <p class="calibre10">Öğlen olduğunda bir düzine kadar tedi temizlemiştik, durup çantamda getirdiğim patates cipslerini atıştırdık.</p>

  <p class="calibre10">Cooper yüzünde bir gülümsemeyle, "Evet... Nathan..." dedi.</p>

  <p class="calibre10">"Ne olmuş ona?" dedim bir yudum daha su içerken.</p>

  <p class="calibre10">"Senin için gerçekten de endişeliymiş gibi duruyordu. Siz ikiniz epey iyi anlaşıyorsunuz."</p>

  <p class="calibre10">Elimin tersiyle ağzımı silip bir kaşımı kaldırdım. "Gerçekten şu anda çöpçatanlık yapmaya mı çalışıyorsun?"</p>

  <p class="calibre10">Cooper ağzındaki sandviçi tükürüp katılarak gülmeye başladı, Bryce ve Joey de kıkırdamaya başladılar.</p>

  <p class="calibre10">Gözlerimi devirdim. "Kesin şunu."</p>

  <p class="calibre10">"Sorun yok, Scarlet. Sürekli zombi katili modunda dolaşmana gerek yok," dedi Joey.</p>

  <p class="calibre10">"Bu ne demek oluyor şimdi?" diye sordum.</p>

  <p class="calibre10">Bryce artan sandviçini çantama koymam için bana uzattı. "Nathan iyi bir adam. Gördüğüm en iyi adamlardan biri. Bütün bunlardan önce bile öyleymiş. Ona bu kadar sert davranmamalısın."</p>

  <p class="calibre10">"Öyle mi yapıyorum?" diye sordum, biraz alınmıştım. Ona nasıl sert davranıyordum ki? Sadece üstüne atlamıyorum diye mi? Bu sohbeti bir grup yeniyetmeyle yapıyor olmam bile komedinin daniskasıydı.</p>

  <p class="calibre10">Joey gülümsedi. "Mutlu olmakta yanlış bir şey yok Scarlet."</p>

  <p class="calibre10">"Sen mutlu musun Joey?" Sözcükler ağzımdan çıkar çıkmaz söylediğime pişman oldum. Sorum Joey'nin yüzündeki gülümsemeyi sildi ve diğerleri de sustular. "Üzgünüm. Tanrım, çok çok üzgünüm!" dedim.</p>

  <p class="calibre10">"Sorun değil," dedi Joey, ayağa kalkarak. "Yola koyulsak iyi olacak."</p>

  <p class="calibre10">Ayağa kalkıp elbiseme yapışmış kuru çimenleri silkelerken, "Evet, ben de Nathan'ın iyi bir adam olduğunu düşünüyorum." dedim.</p>

  <p class="calibre10">Joey'nin küçük gülümsemesi geri döndü ve güneşe rağmen bana bakabilmek için bir gözünü sımsıkı kapadı. "Ondan hoşlanıyorsun o halde, değil mi?"</p>

  <p class="calibre10">"Sanırım biraz."</p>

  <p class="calibre10">"Sanırım çok," diye takıldı Cooper.</p>

  <p class="calibre10">"Kapa çeneni," diye karşılık verdim.</p>

  <p class="calibre10">"Ya onun başına bir şey gelecek olursa?" diye sordu Bryce.</p>

  <p class="calibre10">Uzun bir süre konuşmadan durdum, sonra da nihayet, "Yıkılırdım," dedim.</p>

  <p class="calibre10">Akşam yemeği vakti gelene kadar devam ettik. Eve döndüğümüzde on dört tane ted indirmiştim ve çocuklar da kişi başına en az on tanesini halletmişlerdi. Tam otobana çıkmadan önce bir sürüye rastlamış ve o günkü skorumuzu epey yükseltmiştik.</p>

  <p class="calibre10">Eve girdiğimizde Ashley, Cooper'ı neredeyse yere deviriyordu ve geri kalanlarımız da temiz kıyafetler alıp yıkanacak farklı yerler bulduk.</p>

  <p class="calibre10">Pislik içindeydim, ter, toprak ve sarsakların kaim, pıhtılı kanıyla kaplıydım. Çamaşır odasının kapısından evin yan tarafındaki avluya çıkıp tişörtümü çıkardım ve yere bıraktım; ıslak ıslak düşünce şap diye bir ses çıkardı. Ayağımla spor ayakkabılarımdan birini çıkardım, sonra da diğerini de aynı şekilde çıkartıp kot pantolonumu sıyırmaya başladım. Leah'nındılar ve biraz dar geliyorlardı ama hastanede giydiğim pantolonlar kıyamete göre tasarlanmamıştı ve ikinci haftada liğme liğme olmuşlardı.</p>

  <p class="calibre10">Bahçe musluğunu yerinden çıkartıp vanayı çevirdim. Tam Nathan dışarı çıkarken su hortumun ağzından fışkırdı. Bakışları tüm vücudumda gezindi. Bir ay önce birinin önünde sadece iç çamaşırlarımla durmaktan utanırdım ama artık farklı bir dünyada yaşıyorduk. İşin aslı kendimi çocuklardan biriymişim gibi hissediyordum.</p>

  <p class="calibre10">Ama Nathan o anda bana çocuklardan birine bakarmış gibi bakmıyordu. Hortumu elimden aldı ve ben de eğilip sırtıma ve saçlarıma su tutmasına izin verim.</p>

  <p class="calibre10">"Geziniz epey verimli geçmiş gibi görünüyor," dedi.</p>

  <p class="calibre10">Ayağa kalkıp üstüme su sıkarken yüzümü ovaladım, sonra da ellerimi kullanıp kollarımla bacaklarımı ovaladım. "Evet. Bir sürüyle karşılaştık. Yarın, bugünkü skorumu aşabilir miyim bilmiyorum."</p>

  <p class="calibre10">"Yarın mı? Scarlet..."</p>

  <p class="calibre10">Dönüp yüzüne baktım. "Gitmemi istemediğini anlıyorum ama bunu yapmam lazım."</p>

  <p class="calibre10">Bana doğru bir adım atarak, "Biliyorum," dedi. Öne doğru eğilip temiz kıyafetlerimi üstüne attığım kapının yanındaki paslı mangaldan alarak bana uzattı. "Ama sen dışarıdayken evde kalmaya tahammül edemiyorum." Benden sadece beş, altı santim uzaktaydı. Her ne kadar hava sıcak olsa da tüylerim diken diken olmuştu. Bir elini kalçama, diğerini yüzüme koydu.</p>

  <p class="calibre10">Yüzü, yüzümden sadece birkaç santim uzaktaydı ama parmaklarımla göğsünü nazikçe ittim. "Onu sevdin mi?"</p>

  <p class="calibre10">Soru acı verici derecede uygunsuzdu ama yine de sorulması gerekiyordu. Güvensiz ergenlik günlerimi çoktan geride bırakmış olabilirdim ama hissettiklerinde samimi miydi, yoksa bizi bir araya içinde bulunduğumuz durum mu getirmişti, bunu bilmeliydim. Belki de fark etmiyordu.</p>

  <p class="calibre10">"Uzun bir süredir hayır ve hiçbir zaman seni sevdiğim gibi sevmedim."</p>

  <p class="calibre10">Her ne kadar ben de aynı şekilde hissediyor olabileceğinin farkına varmış olsam da sözleri beni şaşırtmıştı. Benim duygularına karşılık vermemi bekliyor gibiydi ve bir şey demeyince beni öpmek için ileri atılıp o tuhaf sessizliğin aramıza girmesine ve aramızda gereksiz bir gerginlik oluşmasına engel olmuştu. Çıplak tenimi kendine çekmesine izin verdim. Dudaklarımı aralayınca beni daha da şehvetli öpmekte hiç zaman kaybetmedi. İyi öpüşüp öpüşmediğini hiç merak etmemiştim ama o kadar iyi öpüşüyordu ki hem şaşırdım hem de daha fazlasını arzuladım.</p>

  <p class="calibre10">Geri geri evin arka tarafına doğru yürüdüm ve o da benimle beraber yürürken dudaklarım bir an bile benimkilerden ayırmadı. Islak, koyulaşmış saçlarımı parmaklarına dolarken sırtımı evin ahşap duvarına dayadı. Aramızda boşluk kalmamıştı ama onu daha yakına çekmeye devam ettim.Kasıklarım pantolonundaki şişkinliğin özlemiyle titriyordu.</p>

  <p class="calibre10">Uzanarak kemerini çözdüm ve pantolonunun düğmelerini açıp hemen ardından fermuarını aşağı indirdim. Nathan sadece bir saniyeliğine beni bıraktı, çabucak etrafa bakındı ve sonra da başparmaklarıyla pantolonunu sadece yeterli olacak kadar aşağı indirdi.</p>

  <p class="calibre10">Dizime uzanarak kalçasına doğru kaldırdı ve diğer eli de arzuladığı şeyi örten küçük kumaş parçasının üstüne kaydı. Erkekliği kasıklarımın arasına değdiği an dudaklarımı dudaklarından ayırmadan inledim. O âna dek onu ne kadar istediğimi veya sevişmeyi ne kadar özlemiş olduğumu fark etmemiştim.</p>

  <p class="calibre10">Kendini sabitleyip kalçasını ileri ve yukarı doğru iterek içime girdi. Yeniden inledim. Nerdeyse bir yıldır sevişmemiş olduğumdan mı, yoksa onunla olmaktan o kadar zevk aldığımdan mı bilmiyorum. Nathan dudaklarını uzaklaştırıp, bana daha sıkı sarılarak beni iyice kendine doğru çekmesi onu daha da derinlerde hissetmeme neden oluyordu. Üstünde durduğum bacağım yanıyordu ama umursamadım. Nathan sert darbelerle içimde ileri geri hareket ediyor,kalçamın arkamdaki ahşaba çarpmasına neden oluyordu. Düşünülebilecek en rahatsız, en harika pozisyonda tekrar tekrar içimde gidip geldi. Kulak mememi ısırıp yaladı, ben de parmaklarımı sırtına bastırdım ve hissettiğim muhteşem duyguyla çığlık atmamak için dudağımı ısırdım. Tam bacağım yorgunluktan uyuşup titremeye başladığında Nathan yüzünü sertçe boynuma gömdü ve birkaç defa daha içimde gidip gelerek yüksek sesle inledi.</p>

  <p class="calibre10">Bir an kımıldamadan öylece durduk, sonra da ikimiz de bacaklarımızı serbest bırakıp yavaşça yere yığıldık. Nathan başını kaldırıp bana baktı, ben de eğilip, tenimi öpmekten kızarmış dudaklarını öptüm.</p>

  <p class="calibre10">Gülümsedi, sonra da külotumu bacaklarımdan aşağı doğru sıyırarak çıkardı.</p>

  <p class="calibre10">"Bunun için biraz geç kalmadın mı sence?" dedim sırıtarak.</p>

  <p class="calibre10">Kalçalarımı tutup beni üstüne çekti. Bacaklarım kalçalarının iki yanındaydı, doğrulup yavaşça, dikkatle oturdum ve bir kere daha mükemmel bir bütün olduk.</p>

  <p class="calibre10">Körelmiştim ama Nathan benimle birlikte hareket etti, bu defa daha yavaş. Beni aşağı çekip dudaklarımı öptü ve ardından alt dudağımı dişlerinin arasına alarak hafif bir basınçla dişledi. Hızlanarak vücudumu onunkine daha sert bastırdım ve sonra beklediğimden daha uzun süren bir orgazmla bütün vücudum gerildi.</p>

  <p class="calibre10">Sonunda kendimi göğsüne bıraktım ve o da beni kollarına aldı.</p>

  <p class="calibre10">"Dünyanın sonunun başıma gelen en iyi şey olduğunu düşünmek deli olduğum anlamına mı geliyor?" dedi yüzüme dokunarak.</p>

  <p class="calibre10">Gülümsedim, aynı şeyi söyleyebilmeyi dilerdim.</p>
</body>
</html>
