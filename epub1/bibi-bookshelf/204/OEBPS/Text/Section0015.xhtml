<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Bilinmeyen</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <h2 class="calibre9"><span class="calibre13">Yirmi Üçüncü Bölüm</span></h2>

  <p class="calibre10"><span class="calibre5"><br class="calibre3" /></span></p>

  <p class="calibre10"><span class="calibre5">Nathan</span></p>

  <p class="calibre10">İkindi vakti geldiğinde, kendimi kapının önünden her geçişimde yolun ya da tarlaların tepelerine bakarken buldum. Akşam yemeği yenirken endişemi gizlemek için çaba harcamam gerekiyordu. Ashley'nin beş dakikada bir yaptığı endişe verici yorumların bir faydası olmuyordu ama Zoe yakında havanın kararacağını söylediğinde gerçek yavaş yavaş kafama dank etmeye başladı.</p>

  <p class="calibre10">"Şimdiye dönmüş olmaları gerekirdi'' dedi Elleny, alçak ama endişeli bir sesle. "Karanlıkta yürümezler, d-değil mi? Güneş battı bile."</p>

  <p class="calibre10">Ashley masaya oturup gözlerini kapadı. "Geri dönecekler Elleny, merak etme. Aynı anda hepsinin başına bir şey gelmiş olamaz. Eğer bir kısmına bir şey olduysa diğerleri yine de dönecektir. Dolayısıyla bunun ne anlama geldiğini anlıyorsun değil mi? "Hepsi iyiler."</p>

  <p class="calibre10">"Bu gece döneceklerini söylemişlerdi. Eğer dönmezlerse birilerine bir şey olmuş demektir," dedi Zoe, sözcüklerinin masadaki diğer herkes için taşıdığı anlamdan habersiz olarak.</p>

  <p class="calibre10">Elleny nefes alarak hıçkırığını engelledi. Ashley elleriyle ağzını kapattı.</p>

  <p class="calibre10">Kendim de histeri krizinin eşiğinde olmama rağmen, "Herkes sakinleşsin," dedim. "Shallot neredeyse yirmi beş kilometre uzaklıkta. Bir günde yaya olarak elli kilometre yol gidip üstüne temizlik yapabileceklerini düşünürken fazla iyimserlik yapmış olabilirler. Bu bir şeylerin ters gittiği anlamına gelmez. Sadece akıllı davranıp gece yolculuk yapma riskine girmedikleri anlamına gelir."</p>

  <p class="calibre10">Elleny başıyla onayladı. "Scarlet bunu yapmaz. Yarın sabah dönecekler." Küçük bir lokma patates püresi yedi.</p>

  <p class="calibre10">"Kesinlikle," dedim.</p>

  <p class="calibre10">Ashley de başıyla onayladı. "Belki iyi olduklarını söylemek için bu gece Cooper'ı yollarlar. Diğerlerinden daha hızlı dönebilir."</p>

  <p class="calibre10">"Belki," dedi Miranda. "Ama gelmezse paniğe kapılma. Endişelenecek somut bir şey çıkana dek endişelenmekten kaçınalım."</p>

  <p class="calibre10">Miranda'nın sesi sakindi ama bana attığı bakış sadece diğerlerini sakinleştirmem için bana yardımcı olduğunu söylüyordu. Geri dönüp dönmeyecekleri konusunda en az benim kadar endişeliydi.</p>

  <p class="calibre10">Tam ilk ısırığımı alacakken elektrikler kesildi. Zoe'yle Elleny çığlık attılar.</p>

  <p class="calibre10">"Şişşt!" dedim. "Er ya da geç bunun olacağını biliyorduk, paniğe kapılmayın. Herkes yerinde kalsın."</p>

  <p class="calibre10">El yordamıyla dolaplara gidip lavabonun altına uzandım ve iki el feneri aldım. Birini yakıp diğerini de Miranda'ya verdim.</p>

  <p class="calibre10">"Ben mumları getiririm," dedi. "Benimle gel Elleny."</p>

  <p class="calibre10">Ashley, Zoe'yle masada oturmuş, elini tutuyordu. Onlara gülümsedim. "Bunun diğer gecelerden bir farkı yok. Zaten uyumadan önce hep ışıkları kapatıyoruz."</p>

  <p class="calibre10">Zoe sarsılmış bir halde, "Ama ihtiyacımız olduğunda açabiliyorduk," dedi.</p>

  <p class="calibre10">Ashley, Zoe'ye sarılıp kendine çekti. "Merak etme. Ben yanındayım."</p>

  <p class="calibre10">"Ben de senin yanındayım," dedi Zoe, Ashley'nin elini okşayarak.</p>

  <h3 class="sigil_not_in_toc"><span class="calibre14"><br class="calibre15" /></span></h3>

  <p class="calibre10"><a id="bookmark3"></a><span class="calibre5">Scarlet</span></p>

  <p class="calibre10">"Buraya!" dedim Joeyle Bryce'a, kapıyı açık tutarak. Cooper bizi önceden kaldıkları eve getirmişti. Halihazırda pencerelerinin üstüne levhalar çakılmış ve çocukların dediğine bakılırsa silah ve cephane dolu bir evle arasında sadece birkaç tane ev vardı.</p>

  <p class="calibre10">Bryce ve Joey büyük bir grup tedin dikkatini çekerek evden uzaklaştırmışlar ve sonra ara yollardan dönmüşlerdi. İçeri girdiklerinde ışığı açmayı denedim ama bir şey olmadı.</p>

  <p class="calibre10">"Elektrik mi gitmiş?" diye sordu Joey. Çantasını eline alıp içinden küçük bir el feneri çıkardı. "Lavabonun altında mumlar var ama galiba hiç kibritimiz yok."</p>

  <p class="calibre10">"Bende var," dedim, sırt çantamın fermuarını açarken. Hepimiz bir çember halinde yere oturduk, suyumuzu yudumlayıp soluklandık. Shallot'a vardığımızda, geri dönmemiz gerekmeden önce çalışacak sadece bir saatimiz kalmıştı. Shallot'ta o kadar çok ted vardı ki zamanın nasıl geçtiğini anlamadık ve sonra da saat eve dönmeyi düşünmek için çok geç olmuştu bile. Hava neredeyse kararana dek temizlik yapmıştık ve ona rağmen temizlenmesi gerekenlerin yarısından fazlası hâlâ olduğu gibi duruyordu.</p>

  <p class="calibre10">Joey biraz dinlendikten sonra yeniden ayağa kalktı. "Kapılarla pencereleri kontrol edeceğim. Bütün levhaların yerinde olduklarından emin olup hâlâ ikinci bir çıkışımız var mı diye bakacağım."</p>

  <p class="calibre10">Bryce gözlerini yuvarladı ve Joey gözden kaybolunca da alçak sesle mırıldandı. "G.l Joe imdadımıza yetiş."</p>

  <p class="calibre10">"Hey," dedim, bir yudum su alarak. "Bugün bizi bir kereden fazla kurtardı. Biraz kibar ol."</p>

  <p class="calibre10">Bryce kollarını dizlerinin üstüne koydu, mutsuzdu.</p>

  <p class="calibre10">"Eee, çocuklar...?" dedi Joey elleri havada odanın içine girerek. Oda bir tek mum ışığıyla aydınlandığı için sadece Joey'i ve kafasının arkasına dayanmış olan tüfeğin namlusunu seçebiliyordum.</p>

  <p class="calibre10">Cooper, Bryce ve ben hepimiz çabucak ayağa kalkıp silahlarımızı çektik. Joey kendisini rehin alan adamın önündeydi.</p>

  <p class="calibre10">"Anneleriniz size kapıyı çalmadan yabancıların evine girmemeyi öğretmedi mi?"</p>

  <p class="calibre10">"Özür dilerim," dedim. "Gideceğiz."</p>

  <p class="calibre10">"Buraya nasıl geldiniz?" diye sordu. "Arabayla mı?"</p>

  <p class="calibre10">"Hayır, yürüdük," dedim. "Özür diliyoruz. Lütfen gitmemize izin ver." Silahımı indirdim. "Gördün mü? Kimsenin incinmesini istemiyoruz."</p>

  <p class="calibre10">"Bunun için çok geç," dedi adam. Joey gözlerini sımsıkı kapadı ama bir şey olmadı. El fenerimi kapıp adamın gözlerine tuttum. Işıktan gözleri kamaştı. Saçı dağınık, tırnakları ve parmakları kirden simsiyahtı ve üstüne geçirdiği kamuflaj desenli tulum kan lekeleriyle doluydu. Joey'den uzundu ve hep birlikte saldırsak onu indirme şansımızın olup olmadığını merak ettim.</p>

  <p class="calibre10">"Skeeter?" dedi Bryce.</p>

  <p class="calibre10">Adam yüzüne tuttuğum ışıkla mücadele ederek adını söyleyenin kim olduğunu görmeye çalıştı. "Kim o?"</p>

  <p class="calibre10">"Benim, Bryce! Coop da burada. Hayatta kaldığına inanamıyorum!"</p>

  <p class="calibre10">Fenerimi tavana doğrultarak bütün odanın loş bir ışıkla aydınlanmasını sağladım. Skeeter tüfeğini indirip önce Bryce'ın, sonra da Cooper'ın elini sıktı.</p>

  <p class="calibre10">"Tanrı aşkına, sağsınız çocuklar!" dedi Skeeter, şapkasını kafasından çıkartarak.</p>

  <p class="calibre10">"Burada ne arıyorsun?" dedi Cooper, yüzünde kocaman bir gülümsemeyle.</p>

  <p class="calibre10">Kafam tamamen karışmıştı. Bryce ile Cooper bu adamı tanıyormuş gibi duruyorlardı ama Joey tanımıyordu.</p>

  <p class="calibre10">"Skeeter McGee, tanıştığımıza sevindim," dedi Joey'nin elini sıkarken. "Deminki olay için özür dilerim ama bazı pisliklerle birtakım olaylar yaşadım da. Nasıl olduğunu bilirsin."</p>

  <p class="calibre10">Joey kafası allak bullak olmuş bir halde başını iki yana salladı.</p>

  <p class="calibre10">"Kızların babasının evinin bu taraflarda olduğunu biliyordum. Size yetişirim diye düşünmüştüm ama burada sıkışıp kaldım. Bütün kasaba sürüngenlerle dolu!"</p>

  <p class="calibre10">"Sürüngen," dedi Cooper hafif gülerek. "Beğendim."</p>

  <p class="calibre10">"Hayır," dedim. "Ted diyeceğiz. Değiştirmemiz Zoe'nin hoşuna gitmezdi. "</p>

  <p class="calibre10">Skeeter'ın yüzü düştü ve bembeyaz oldu. "Ne dedin sen?"</p>

  <p class="calibre10">Diğerlerine baktım. Kimse Skeeter'ın tavrının bir anda niye böyle değiştiğini bilmiyordu ve ben de çocukların onu sandıkları kadar iyi tanımadıklarını düşünerek korktum. Çocuklar bu adamı tanıyor olsun olmasınlar evde bıraktığımız herkesi korumamız gerekiyordu. "Kısa süre önce o şeylere ne diyeceğimizle ilgili grup olarak karar aldık. Aslında epey aptalca..."</p>

  <p class="calibre10">"Hayır hanımefendi. Az önce Zoe dediniz. Küçük Zoe gibi, hani boyu şu kadar, açık kumral saçlı?" diye sordu,saçının uzunluğunu göstermek için çenesine bir karate darbesi indiriyormuş gibi yaparak.</p>

  <p class="calibre10">"Zoe'yi nereden tanıyorsun?" dedim, anında şüphelenmiştim.</p>

  <p class="calibre10">Skeeter bana doğru koşarak geldi. "O benim yeğenim olur. Onu gördün mü? Nerede? Babasıyla mı?"</p>

  <p class="calibre10">"Yeğenin mi?" dedim, Nathan'ın niye kardeşi olduğundan hiç bahsetmediğini merak ederek.</p>

  <p class="calibre10">"Aubrey benim kız kardeşim. Nathan'ın karısı. Onları gördün mü?"</p>

  <p class="calibre10"><span class="calibre6">Nathan'ın karısı.</span> Sözcükler canımı yaktı.</p>

  <p class="calibre10">"Evet, onları gördük," dedi Bryce. "Kızıl Tepe Çiftliği'ndeler. Güvendeler."</p>

  <p class="calibre10">Skeeter bir kahkaha attı ve sonra da geri geri sendeleyip kanepeye düştü. "Ah, Tanrı'ya şükürler olsun," dedi, elini yüzünün kenarına koyarak. Bir an sonra yüzünü elleriyle kapadı, belinden eğildi ve o iri, kaslı adam ağlamaya başladı.</p>

  <p class="calibre10">Hepimiz bakıştık, ne yapacağımızı bilemiyorduk. Emin olduğum tek şey, o an itibariyle on kişi olduğumuzdu.</p>

  <p class="calibre10">"Skeeter?" dedim, omzuna dokunarak. "Skeeter. Yarın temizlik yaptıktan sonra yola çıkıyoruz. İstersen sen de bizimle gelebilirsin."</p>

  <p class="calibre10">"Temizlik mi?"</p>

  <p class="calibre10">"Evet. Kızlarım benimle Kızıl Tepe'de buluşacaklar ve başlarına bir şey gelmemesi için çalışıyoruz."</p>

  <p class="calibre10">Başıyla onayladı. "O zaman ben de size yardım edeceğim''</p>

  <p class="msonospacing">***</p>

  <p class="calibre10">Ertesi gün bir önceki günden sıcaktı. Güneş doğduktan iki saat sonra hava puslanmıştı bile. Topuzumdan sarkan saç telleri enseme batıyordu ve asfaltın üstünde sıcak havanın dalgalanarak yükseldiğini görebiliyordum. Böyle bir şeyin mümkün olabileceğini düşünmemiştim ama artan sıcaklık, elbiselerimize işlemiş olan yoğun kokunun havaya karışıp çürümüş yemekle nefes kokusu karışımı bir hal almasına neden oluyordu. Kendi kokuma bile güçlükle tahammül edebiliyordum, dolayısıyla diğer herkesten uzak durmaya çalıştım.</p>

  <p class="calibre10">Shallot'ta hepimiz kişi başı beş ted indirip geri dönüş yolculuğumuza başladık.Skeeter dönüşmüş olan karısına ulaşana dek bir zombi sürüsünün arasından nasıl geçtiğinin ve kimseyi incitmemesi için onu nasıl indirdiğinin hikâyesini anlattı. Skeeter konuştukça onu daha çok sevdim ve kız kardeşinin de ona benzeyip benzemediğini merak ettim. Şimdi Nathan'a ilişkimizin bittiğini söylemek o kadar da mantıksız gelmiyordu. Artık Skeeter da bizimle yaşayacağı için zaten tuhaf bir durum olurdu. Aniden yaptığım şeyi tamir etme ihtimali olmadan Nathan'ın yakınında olma fikri son derece moral bozucu geldi. Çiftliğe yaklaştıkça kendimi daha hasta hissediyorum.</p>

  <p class="calibre10">"Nate'i tanıdığına inanamıyorum. Bu çok acayip," dedi Cooper.</p>

  <p class="calibre10">"Hepinizin onunla karşılaşmış olması çok ilginç. Kilisede onu az farkla kaçırdınız," dedi Skeeter.</p>

  <p class="calibre10">"O da mı kilisedeydi?" dedi Bryce,eğlenmişti.</p>

  <p class="calibre10">"Evet, öyleydi. Bulduğu ilk fırsatta Zoe'yle beraber gitti, çünkü içeri girmelerinin sadece bir zaman meselesi olduğunu biliyordu."</p>

  <p class="calibre10">"Hangi kilise?" diye sordum yolun ortasında durarak.</p>

  <p class="calibre10">Skeeter sırıttı. "Fairview İlk Baptist Kilisesi."</p>

  <p class="calibre10">"Hadi canım," dedim, o kiliseden kaçarken gördüklerimin Nathan ve Zoe olabileceğini anlayıp.</p>

  <p class="calibre10">Skeeter başıyla onayladı. "Kesinlikle inanılmaz."</p>

  <p class="calibre10">Biraz yürüyor, biraz da koşuyorduk. Cooper eve, kendisini ölesiye merak ettiğinden endişelendiği Ashley'nin yanına dönmek için acele ediyordu. Tepenin üstüne çıktığımızda durup geriye baktım, yakın bir zamanda yavrularımın da aynı şeyi yapacağını umuyordum. Ashley kapıdan fırladı ve koşarak Cooper'ın kollarına atladı. Hemen ağlamaya başladı. Elleny verandadan atladı ve bana sarıldı, gözyaşlarını durdurmak için elinden geleni yapıyordu.Nathan, Miranda ve Zoe verandada durmuş, arkamızdan gelen hırpani görünümlü adama kafaları karışmış şekilde bakıyorlardı.</p>

  <p class="calibre10">"Skeeter, sen misin?" dedi Nathan. Sesinden, gördüğüne inanmadığı anlaşılıyordu ama yüzünde düşünülebilecek en tiksinti dolu ifade vardı.</p>

  <p class="calibre10">"Skeeter Dayı!" diye bağırdı Zoe, merdivenlerden aşağıya, kollarına koşarak. Ona sarıldığı anda burnunu kırıştırdı. "Çok pis kokuyorsun!"</p>

  <p class="calibre10">Skeeter güldü. "Biliyorum! Iyy dedirtiyor, değil mi?"</p>

  <p class="calibre10">Nathan basamaklardan inip kayın biraderine sarıldı. "Ben... inanamıyorum."</p>

  <p class="calibre10">Bir süre birbirlerine sarılıp öylece durdular, sonra da hepimiz birbirimize sarıldık. Nathan bana sarıldığında beni sımsıkı tutup dudaklarını dudaklarıma yapıştırdı. Bir saniyeden kısa süren bir şok geçirdikten sonra kendimi tamamen kollarına bıraktım. Parmaklarını sırtıma batırdı ve ben de onu kendime çektim.</p>

  <p class="calibre10">"O kadar üzgünüm ki," dedim dudaklarımı onunkilerden ayırmadan.</p>

  <p class="calibre10">Gözlerini açmadan başını salladı. "Üzülme. Tek bir kelime bile etme. Sadece bırak da seni tutayım."</p>

  <p class="calibre10">Yüzümü boynuna gömdüm, kendimi haftalardır olduğumdan daha güvende hissediyordum. Nathan beni, söylediklerimden sonra sevmesi gerekenden fazla seviyordu. Umarım Tanrı'dan bana bir mucize daha bahşetmesini istemek fazla olmazdı.</p>

  <p class="calibre10">Bryce birkaç adımda Miranda'nın yanına çıktı ve hızlıca yanağından öptü.</p>

  <p class="calibre10">"Yüce Tanrım sen bizi koru," dedi Skeeter, ciddi bir sesle. "Beni uyarmalıydınız."</p>

  <p class="calibre10">"Ne hakkında?" dedi Bryce.</p>

  <p class="calibre10">"Evde iki kızıl kafalı olduğu konusunda." İçini çekti. "Shallot'ta hayatta kalma şansım daha yüksekti."</p>

  <p class="calibre10">Miranda gözlerini kısıp ona baktı ve ben de güldüm. "Büyük ihtimalle haklısın."</p>

  <p class="calibre10">"Döndüğüne o kadar sevindim ki," dedi Nathan bana tekrar sarılarak. Beni elimden tutup eve götürmeden önce bir kez daha yanağımdan öptü. Yanımdan ayrılıp Skeeter'a banyoyu ve tuvaleti gösterip, birkaç temiz kıyafet verdikten sonra geri döndü. "Bazı kötü haberlerim var. Elektrik gitti. Sigorta mı atmış diye baktık ama... ama hayır, artık elektrik yok."</p>

  <p class="calibre10">Başımla onayladım. "Sonunda gideceğini biliyorduk, değil mi?"</p>

  <p class="calibre10">Nathan başını evet anlamında salladı. "Demek kayın biraderimle tanıştın ha? Bambaşka bir adam, değil mi?"</p>

  <p class="calibre10">"Evet. Bu senin için... tuhaf olacak mı?"</p>

  <p class="calibre10">"Hayır. Skeeter onun beni terk ettiğini biliyor. Uzun zaman önce bittiğinin farkındaydı. Sen iyi misin?"</p>

  <p class="calibre10">"Evet," dedim, sarılıp onu kendime çekerek. Yanağımı omzuna bastırdım, daha önce söylediklerimin hiçbirini ciddiye almadığına seviniyordum. "Daha önce söylediklerim... Ben..."</p>

  <p class="calibre10">Nathan başını salladı. "Hayır... unut gitsin. Sorun yok."</p>

  <p class="calibre10">"Hayır, sorun var. Ağzımdan çıkanlar söylenmeyecek şeylerdi ve ben özür dilerim. Dünyanın sonu gelmeden önce de bunda iyi değildim ve görünüşe bakılırsa pek ilerleme kaydetmemişim."</p>

  <p class="calibre10">"Hangi konuda?"</p>

  <p class="calibre10">"Birisini sevmek."</p>

  <p class="calibre10">Bir kaşını kaldırıp gülümsedi, sonra da beni kollarına alıp dudaklarıma nazikçe bir öpücük kondurdu. "Ben asla mükemmel birini aramadım."</p>

  <p class="calibre10">Nefesimi verirken küçük bir kahkaha attım.</p>

  <p class="calibre10">"Ama yine de buldum."</p>

  <p class="calibre10">Ellerimi Nathan'ın yüzünün her iki yanına koyarak onu kendime çektim ve dudaklarını öptüm.Hayatımı daha iyi kılabilecek tek bir şey vardı; kızlarımın bana ulaşabilmesi, böylece hep birlikte olabilirdik.</p>

  <p class="calibre10">"Mükemmel değil. Tam olarak değil."</p>

  <p class="calibre10">"Ama olacak," dedi Nathan, beni sakinleştirmek için hiçbir fırsatı kaçırmıyordu.</p>

  <p class="calibre10">"Skeeter Dayı, gelip Butch'la tanışmalısın," dedi Zoe.</p>

  <p class="calibre10">Skeeter banyodan yeni çıkmıştı, teni parlak ve saçı da ıslaktı. Yüzü hâlâ biraz kirli duruyordu ama bunun nedeni güneş gözlüğünün etrafındaki güneş yanığı lekeleriydi.</p>

  <p class="calibre10">"Butch da kim?" dedi Skeeter, temiz gömleğinin son düğmesini iliklerken. Biraz dar gelen bir yerde kumaşı çekiştirdi. Gömlek epey pahalıymış gibi duruyordu, yatay ince şeritleri olan beyaz bir gömlekti. Hiç de normalde giyeceği bir şeymiş gibi gözükmüyordu.</p>

  <p class="calibre10">Zoe elinden çekti ve o da sanki karşı koyamayacağı kadar güçlüymüş gibi peşinden gitti. "O bir inek!"</p>

  <p class="calibre10">"Boğa mı demek istiyorsun?" dedi Skeeter, Nathan'a sahte bir endişe ifadesiyle bakarak.</p>

  <p class="calibre10">Güldüm. "İyi bir adama benziyor."</p>

  <p class="calibre10">"Öyle zaten." Nathan ikisini izlerken gülümsüyordu.</p>

  <p class="calibre10">"Anlattıklarından çıkardığım kadarıyla hiç de Aubrey'ye benzemiyor."</p>

  <p class="calibre10">"Onunla alakası yoktur. Ama Aubrey de başlangıçta öyle değildi."</p>

  <p class="calibre10">Skeeter, Butch'tan çok korkmuş numarası yaparak Zoe'nin elinden kurtulmaya çalışıp da beceremiyormuş gibi çırpındı.</p>

  <p class="calibre10">"Çocuklarla arası iyi. Hiç kendi çocuğu var mı?"</p>

  <p class="calibre10">"Henüz yoktu," dedi Nathan, aniden üzülmüştü. "Her şey mahvolmadan önce karısı hamileydi." Bana baktı. "Karısının adı Jill'di. Çok tatlı bir insandı."</p>

  <p class="calibre10">"Üzgünüm," deyip konuyu açtığım için kendime küfrettim.</p>

  <p class="calibre10">Nathan yanağımı öptü. "Hepimiz bir yakınımızı kaybettik," dedi. "Artık dünya böyle..."</p>

  <p class="calibre10">Cooper ve Ashley dışarı çıktılar, Cooper'ın her devriyesinden önce yaptıkları gibi sarılıp öpüştüler. "Nate'i bu akşam tavuk ızgara yapmaya ikna edip edemeyeceğine baksana." Omzuna bir tüfek asmadan önce Nathan'a göz kırptı.</p>

  <p class="calibre10">Nathan'ın kolunu sıvazladım. "Elimizdeki en iyi aşçı sensin."</p>

  <p class="calibre10">"Seni seviyorum!" diye seslendi Ashley.</p>

  <p class="calibre10">"Ben seni daha çok seviyorum!" diye karşılık verdi Cooper, iki kolunu da iyice açarak, sonra da koşarak doğuya gitti.</p>

  <p class="calibre10">"Şimdi kusucam," diye takıldım Ashley'ye.</p>

  <p class="calibre10">Ashley dilini çıkardı. "Yengeçlik yapma!"</p>

  <p class="calibre10">"Yengeç mi?" diye sordu Nathan.</p>

  <p class="calibre10">"Kıskanç kıskaca benzediği için," dedim. "Zoe büyüdüğünde bunların hepsini öğreneceksiniz."</p>

  <p class="calibre10">Başıyla onayladı ve ses çıkarmadan dudaklarıyla Hm, dedi.</p>

  <p class="calibre10">Skeeter yavaşça koşarak yanımıza geldi, Zoe'yle oynamaktan soluk soluğa kalmıştı. "O kadar da korkutucu değilmiş. Bence pişirip yememiz lazım aslında."</p>

  <p class="calibre10">Ashley, "Hiç komik değil!" dedi ama sırıtıyordu. İçeri gitmek için döndü. "O bizim evcil hayvanımız!"</p>

  <p class="calibre10">Nathan kayınbiraderine dirsek attı. "Ağılda kapalı dururken atıp tutmakta üstüne yok. Belki onu dışarı çıkarıp kimin kazanacağına bakmalıyız ha?"</p>

  <p class="calibre10">Skeeter küçümseyerek, "Ben kazanırdım," dedi.</p>

  <p class="calibre10">Hepimiz güldük, sonra Nathan parmağını kaldırıp sanki bir şey dinliyormuş gibi başını yana eğdi. Sonra ben de duydum. Birisi bağırıyordu. Hepimiz etrafımıza bakındık, hemen ardından Nathan parmağıyla Cooper'ı gösterdi son hızla koşuyor, bir yeri işaret edip bağırıyordu. İlk başta ne dediğini çıkaramadım ve sonra Nathan donup kaldı.</p>

  <p class="calibre10">Soluğu tıkandı. "Aman Tanrım, Zoe."</p>

  <p class="calibre10">İlk Nathan koşmaya başladı, Skeeter ile ben peşinden gittik. Güneye doğru koşuyorduk, her ne kadar ahır görüş alanımızı kısıtlıyor olsa da Cooper'ın olduğu yöne...Kollarını iki yana açıp tarlada yavaşça daireler çizen Zoe'nin üstüne sendeleyerek gelen bir adamla aralarında üç metreden az bir mesafe kaldığını görüp dehşete düştüm.</p>

  <p class="calibre10">Cooper bir kez daha bağırdı. "Zoe! Arkanda! Koş!"</p>

  <p class="calibre10">Zoe dönmeyi bıraktı ama sırtı arkasından yaklaşan yaratığa dönüktü.</p>

  <p class="calibre10">"Zoe!" diye bağırdı Nathan koşarken. "Beni dinle! Bana doğru koş bebeğim! Babacığına koşabildiğin kadar hızlı koş!"</p>

  <p class="calibre10">Zoe kafası karışmış bir halde babasına bakıp arkasına döndü ve hastanın yaklaştığını gördü. Yerinden kımıldamadı. Her şey ağır çekimdi, adeta bir rüyada gibi. Ne kadar hızlı koşarsam koşayım ona yeterince hızlı değildim. Korkum ve bacaklarımı sonuna dek zorlamam nedeniyle kalbim patlayacakmış gibi geliyordu.</p>

  <p class="calibre10">Heyecanlandıklarında çıkardıkları o derinden gelen inleme sesini duyabiliyordum. Onları heyecanlandıran tek şey hiç dinmeyen açlıklarını tatmin etmekti. Ona uzansa da Zoe yerinden kımıldamadı.</p>

  <p class="calibre10">"Koş Zoe!" diye bağırdı Nathan, sesi titriyordu. Ağladığını anlamıştım, ben de ağlıyordum.</p>

  <p class="calibre10">Tam yaratık eğilip Zoe'yi yakalayacakken Cooper bütün vücudunu kullanıp onu yere devirdi. Zoe de onlarla beraber düştü.</p>

  <p class="calibre10">Nathan bir kez daha bağırdı, kollarını sallıyordu, hâlâ rahat bir yedi metre uzaktaydı. Nihayet yanlarına geldiğinde Zoe sırt üstü uzanmış göğe bakıyordu ve Cooper da hastanın kafasını tüfeğinin dipçiğiyle ezmekle meşguldü.</p>

  <p class="calibre10">Nathan, Zoe'yi kaldırıp kontrol etti."Isırıldın mı?" dedi,kollarıyla bacaklarını inceleyip arkasına bakmak için eteğini kaldırdı.Çenesini tutup başını sağdan sola çevirerek ensesine baktı.</p>

  <p class="calibre10">Zoe o anda ağlamaya başladı ve Nathan da onu kollarına aldı. Skeeter ve ben yavaşlayarak durduk ve Cooper'ın hastayı dönüştürdüğü kanlı et yığınını gördük. O anda gözlerime baktı ve ben de omzundaki parlak kırmızı kanı fark ettim.</p>

  <p class="calibre10">Cooper yarasına bakıp yere yığıldı. Yanına diz çöküp darmadağın olup parçalanmış deri ve kaslarını inceledim. Omzunun ön kısmından büyük bir parça koparılmış, eti kemiğe kadar sıyrılmıştı.</p>

  <p class="calibre10">Skeeter gömleğini başının üstünden çıkartıp ellerinde toparlayarak tampon olarak kullanmam için bana uzattı. Bütün gücümle bastırdım ama orda bulunan herkes gibi ben de bunun göstermelik bir hareket olduğunu biliyordum. Cooper basınç karşısında irkildi ve sonra gözlerime baktı.</p>

  <p class="calibre10">"Cooper?" diye seslendi Ashley, hâlâ uzaktaydı. Sesi korkuyla keskinleşmişti. Bir şeylerin ters gittiğini biliyordu.</p>

  <p class="calibre10">Cooper bana bakarak, "Onun görmesine izin verme," dedi.</p>

  <p class="calibre10">Başımla onaylayıp Skeeter'a baktım. "Yaklaşmasına izin verme."</p>

  <p class="calibre10">"Ona onu sevdiğimi söyle," dedi Cooper, dudağı titriyordu.</p>

  <p class="calibre10">Gözlerim yaşarırken görüşüm bulandı. "Zaten biliyor Coop. Her günün her saniyesi ona bunu gösterdin."</p>

  <p class="calibre10">Gülümseyip Ashley geçmesine izin vermediği için Skeeter'a bağırıp söverken başıyla onayladı. "Ona bir şey olmaz!" diye bağırdı hemen görüş alanımın dışından. "Scarlet! O iyi olacak! Ona bir şey yapma!"</p>

  <p class="calibre10">"Benden nefret edecek," dedim.</p>

  <p class="calibre10">Cooper öne eğildi, alnını yüzüme dokundurarak yapabildiği tek şekilde bana sarıldı. "Dönüşüp sizden birine saldırma riskini almak istemiyorum. Hadi yap şu işi."</p>

  <p class="calibre10">Nathan, Zoe'yi kollarında kaldırdı ve sonra da gözlerini sildi. "Teşekkür ederim Cooper. Minik kızımı kurtardın."</p>

  <p class="calibre10">Cooper başıyla onu selamladı. "Ashley'ye göz kulak ol, tamam mı? İyiliğimi karşılıksız bırakma."</p>

  <p class="calibre10">"Onu gerekirse hayatımla koruyacağım," dedi Nathan. "Bunu sana borçluyum."</p>

  <p class="calibre10">"Ona bir şey yapma!" diye inledi Ashley. "N'olur, ona dokunma!"</p>

  <p class="calibre10">Eğilip onu yanağından öptüm ve sonra da ayağa kalkıp tüfeğimi şakağına dayayıp tetiği çektim.</p>
</body>
</html>
