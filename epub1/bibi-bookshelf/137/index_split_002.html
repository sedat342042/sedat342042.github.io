<?xml version='1.0' encoding='utf-8'?>
<html xmlns="http://www.w3.org/1999/xhtml">
  <head>
    <title>��</title>
    <meta name="generator" content="pdftohtml 0.36"/>
    <meta name="date" content="2010-10-08T16:45:20+00:00"/>
    <link href="stylesheet.css" type="text/css" rel="stylesheet"/>
    <style type="text/css">
		@page { margin-bottom: 5.000000pt; margin-top: 5.000000pt; }</style>
    </head>
  <body class="calibre">
<p class="calibre1">
  Gerçekten seninle ilgili değil… </p><p class="calibre1">
  Peki, tamam. Ben şu yazıyı bitireyim:</p><p class="calibre1">

</p><p class="calibre1">
  Yattığım yerden, yatak odamın sessizliğinde Ayhan’ın daktilosunun tıkırtıları büyüyor. Ona haksızlık mı ediyorum? Hakkı olanı esirgiyor muyum ondan? Bu isteksizliği kendime bile açıklayamıyorum. Niye Ayhan’la sevişme isteği duymuyorum ve o istediğinde yalnızca razı oluyorum. Ne kadar güzel sevişirdik biz onunla, ne çok özlerdim onu bir zamanlar. Oysa çabucak bitsin isteyerek, yerine getirilmesi zorunlu bir görevmişçesine yatıyorum onunla nicedir artık. Katılamıyorum ona. Giderek bu isteği duyduğunu belli etmesine kızıyorum bile. Niye rahat durmuyor, niye durmadan bunu düşünüyor, niye beni böylesine rahatsız edip üzüyor? Tamam arada bir birlikte oluruz, olmamız gerekir tabii ama… Olmasa da olabilir benim için. </p><p class="calibre1">
  Ya Onur? Onur ne kadar sıklıkla yatıyor Güler’le? Uyuşabiliyor mu? Hiç</p><p class="calibre1">
sanmam. Duyarsız bir kadın o. Sessizce mi sevişiyorlar, değilse neler söylüyorlar birbirlerine? Aceleyle, yasaksavar gibi, adet yerini bulsun diye mi yatıyorlar? Çok seyrek, isteksizce, öylesine mi yatıyor Onur o kadınla? </p><p class="calibre1">
Öpüyor mu onu? Nasıl öpüyor? Nasıl, öper Onur? Karısıyla öncesiz sonrasız bir çırpıda birleşip ayrılıyor olmalılar. Zaten başka nasıl olabilir ki öyle bir kadınla? Doğru dürüst sevişebilseler herhalde Onur gidip Nazlı gibi biriyle yatmazdı… </p><p class="calibre1">
  Kaç kez yattılar acaba Nazlı‘yla? Güzel miydi sevişmeleri? Yoksa bütün oyunların denendiği yalnızca doyuma yönelik, derinliksiz, ruhsuz, açık saçık sözcüklerle harmanlanmış bir cinsel birleşme miydi yaşadıkları? </p><p class="calibre1">
Belki Onur seviştikten sonra yataktan kalkan Nazlı‘nın koca kıçına bir şaplak atmıştır şaka olsun diye sonradan. Sen de az değilmişsin yani, demiştir. Demiş midir? Der mi? İyi ama o kadın tam da böyle denecek biri değil mi? </p><p class="calibre1">
  Peki bu işler hep niye böyle olabilirmiş gibi geliyor bana? Cinsel ilişkinin ancak sevgi söz konusu olduğunda güzel olabileceği saplantısını ne zamandır taşıyorum beynimde? Sevgisiz birleşmenin bayağı, sıradan, tamamlanmamış bir eylem olduğunu nereden öğrendim? </p><p class="calibre1">
  Aşkın iki insanın sevişebilmelerinin ön koşulu olduğuna, kesinlikle böyle olduğuna ne zaman karar verdim? Niye aşık olmadığım biriyle de pekala güzel olabileceğine inanamıyorum? Yaşamın bu en doğal güdüsü neden ille de şiirle, yüce duygular, eşsiz sevgi sözcükleri; yeminler, yakarışlarla sarmalanmış, süslenmiş olmalı? Bu iş insanlık dışı, bağışlanmaz bir suç mu ki yenilgiyi haklı çıkaracak erdemler gerektiriyor? </p><p class="calibre1">
  Ayhan’ın daktilosunun sesi davulların baskın olduğu bir ezgi gibi yatağıma ulaşıyor. `Senin için törensel bir yanı var cinselliğin,’ diyor Ayhan. </p><p class="calibre1">
`Mum ışığında akşam yemeği, hafif bir müzik, aşkın karşılıklı onayı, hafif bir dokunuş. Tansiyonun giderek yükselmesi, birer kadeh daha, bakışmalar, yavaşça erimek, gevşeme. İsteğin karşı konulmaz bir noktaya doğru ilerlemesi. </p><p class="calibre1">
Sonra yavaşça sofradan kalkmak, sevecen bir öpücük. Elele yürüyerek ve sanki oraya gitmiyormuş havasında yatak odası. Nasıl da küf kokan bir romantizm bu. Çok geri kalmışsın, yazık. Oysa ben apansız evet, durup dururken, kapı arkalarında, mutfakta, koltukta, yerde, yemek masasının üstünde sevişmekten çok hoşlanıyorum…’ `Kendimi hazır duymam gerek Ayhan. </p><p class="calibre1">
Öyle paldır küldür yapamam bunu.’ `Ya titizliğin,’ diyor Ayhan. `İkimiz de yıkanmış olacağız, misler gibi kokaca ğız. Bir damla ter, idrar, tükürük, salya sümük olmayacak. Steril bir cinsellik! Kokusuz, salgısız, tertemiz. </p><p class="calibre1">
Kurtul bunlardan artık. Ben seni, senin gövdeni bütün bunlarla birlikte istiyorum ve sen de beni böyle istemelisin.’ </p><p class="calibre1">
  Peki Onur? O nasıl istiyor? Ben burada yatağımda onu düşünürken o ne yapıyor, neler geçiyor içinden? Yatmamış olmalı daha. Gecenin ikisinden önce yatmadığını söylüyordu bana geçen gün. Güler yatmıştır, çoktan yatmıştır. </p><p class="calibre1">
Onun yanında olmadığım zamanlar neler yapıp neler düşündüğünü, kimlerle olup neler konuştuğunu ölesiye merak ediyorum. Evde nasıl olduğunu, ne giydiğini, karısına nasıl seslendiğini…. Nasıl uyuyor, horluyor mu? </p><p class="calibre1">
Uykusunda konuşup sağa sola dönüp duruyor mu, yoksa yattığı gibi sessizce kalıyor mu? Sabah uyandığında nasıl oluyor? Suratsız, uyanmamış, tafra tafur bir baba gibi mi oturuyor kahvaltı sofrasına? İştahsız bir iki lokma alıp önündeki tabağı masanın ortasına gereksiz bir öfkeyle iterek sigara mı</p><p class="calibre1">
yakıyor? `İçme şunu sabah sabah!’ diyen Güler’èBaşlama şimdi!’ diye bağırıyor mu? Pijamasını dağınık yatağın ortasına fırlatıp, kirli donunu çıkardığı yerde olduğunca bıraktıktan sonra kapıyı çarparak mı çıkıp gidiyor evden? Onur da böyle biri mi yoksa? </p><p class="calibre1">
  Okumaya çalıştığım kitaptan tek satır algılayamadığım için baş ucumdaki ışığı söndürüp yatağın içine kayıyorum. Bir erkeğin ev yaşamını düşündüğümde neden eli ayağı tutmayan beceriksiz erkekler geliyor aklıma hep? Yapabileceği bir çok işi kadın işi sayan, kılıbık olma, evdeki egemenliklerini yitirme korkuları içinde kötürüm olmuş bu erkeklerle yaşayan kadınlar nasıl dayanıyorlar bu sersemlere peki? Ama sanırım o kadınların da payı var bu yeteneksizlikte. </p><p class="calibre1">
Korkuyorlar, hiç bir şey bilmeyen ve bilmek istemeyen bir adam çamaşır yıkamaya kalktığında beyaz havluyu kırmızı çorapla makineye atıverir diye. Ya, ne olacak o zaman? </p><p class="calibre1">
  Bunu bilmeyecek ne var, diyor Ayhan. Soru çok basit, pembe… </p><p class="calibre1">
  Ya bizim sabahlarımız? Belki Onur da benim sabahları nasıl olduğumu merak ediyordur. Ayhan’ın neşe ve müzik dolu tatil sabahları mantıksal bir bağlantı</p><p class="calibre1">
kuramasam da garip bir tutsaklık duygusu uyandırıyor bende bir zamandır. </p><p class="calibre1">
Kahvaltıda yediklerimizi hak etmek için bir kaç saat sürecek bir yürüyüşe çıkacağız az sonra. </p><p class="calibre1">
  Oysa bir şey felç ediyor beni. Cumartesileri evde kalmak, Onur’dan ayrı</p><p class="calibre1">
geçireceğim o günü kendi kendime yaşamak, yalnız olmak istiyorum. Lokmalarını</p><p class="calibre1">
oburca yutan Ayhan’a bakıp başımı çeviriyorum. Niye bu kadar gerginim? </p><p class="calibre1">
  Bu sabah yüzünden düşen bin parça gene… </p><p class="calibre1">
  Ayhan senden kaç kez rica ettim, sabahları bu radyoyu bu kadar açma diye… </p><p class="calibre1">
  Git kıs! Benim hoşuma gidiyor. </p><p class="calibre1">
  Niçin bu kadar mutsuzum, niye bu kadar kızıyorum Ayhan’a. </p><p class="calibre1">
Böylesine keyifli olmak için geçerli nedenlerin var mı? Nasıl bir ortamda yaşıyoruz görmüyor musun? Her gün onlarca kişi öldürülüyor. Her şey bozuk, çürümüş. Hava kan kokuyor. Şıkır şıkır oynamak için nasıl bir özrün var söylesene? </p><p class="calibre1">
  Lokması ağzında şaşkın bakakalıyor bana. Ayağında şort var, üstü çıplak. </p><p class="calibre1">
Bak hele, diyor lokmasını çabucak yutarken. Ben de senin Rekla’da, deterjan, yağ, çiklet ve bütün o bok püsür arasında hızla körleştiğini sanıyordum. </p><p class="calibre1">

</p><p class="calibre1">
Demek hala farkındasın olup bitenlerin. İşte buna içilir! </p><p class="calibre1">
  Kahve fincanını kaldırıp benimkine vuruyor. Düşmanlık dolu bir sessizlikle bekliyoruz bir an. </p><p class="calibre1">
  Özür ha, diyor sonra. Ne özrü be! İşte önümüzde yeni bir gün. Mevsim yaz, hava güzel, sağlıklıyız. Rastgele bile olsa yaşıyoruz. Birbirimizi seviyoruz. </p><p class="calibre1">
Daha ne olsun? </p><p class="calibre1">
  Kocaman bir peynir dilimi atıyor ağzına. Yarın öleceksem bile bugünü niye yaşamayayım? Birbirimizi seviyormuşuz! </p><p class="calibre1">
  Öfkeyle bakıyorum ona. </p><p class="calibre1">
  Seviyor muyuz gerçekten? Hayır, bu sabah değil. </p><p class="calibre1">
Kahvaltıya şortla oturmandan hoşlanmıyorum, diyorum, ne dediğimi bilmeden. </p><p class="calibre1">
  Peki, özür dilerim majesteleri. Yarın sabah takım elbise giyerim. </p><p class="calibre1">
  Kızgınlığını gizlemeye çalışıyor. Elindeki tereyağı bıçağını masaya atar gibi bırakıyor. Güceniklikle doluveriyor gözlerim. Onun sevecenliğine böylesine gereksinmem varken niye bana sert davranıyor? Neden anlamaya çalışmıyor mutsuzluğumun nedenini? Niye benimle ilgilenmiyor hiç? Durumu kavrayıp Onur’dan hemen uzaklaştırsa ya beni! </p><p class="calibre1">
  Ayrıca bu kadar hızlı yeme, diyorum. Daha ağır çiğne lokmalarını… </p><p class="calibre1">
  Aaaa, sinirine dokunuyorum ben senin, diyor şaşkınlıkla. Tamam, sen de benim canımı sıkıyorsun artık. </p><p class="calibre1">
  Önce kendine baksana sen! Saçını bile taramamışsın. Ya şu paspaslık sabahlığına ne demeli? Terliklere bak, köpek eniği gibi. </p><p class="calibre1">
  Öfkeyle kalkıyor yerinden, masanın ayağının dibinde duran pelüş terliğime bir tekme atıyor. Terlik mutfağın öbür ucunda içinde sebzelerin durduğu sepete düşüyor uçarak. </p><p class="calibre1">
  Terliğimden ne istiyorsun! </p><p class="calibre1">
  Ya sen benden ne istiyorsun? </p><p class="calibre1">
  Mutfaktan çıkmadan önce kapıda duruyor. </p><p class="calibre1">
  Eh, sabahımın içine ettin işte hiç yoktan. Burası benim evim, istersem donsuz da gezerim anladın mı? </p><p class="calibre1">
  Birden şortunu çıkarıp başıma fırlatıyor ama iyi nişan alamamış, masaya, kahvaltı tabaklarının üstüne düşüyor şort. </p><p class="calibre1">
  Teşhirci! diye bağırıyorum arkasından. </p><p class="calibre1">
  Başım ağrıyor. Niye bu kadar çok başım ağrıyor son günlerde. Gözlerimi yumuyorum. Radyo gürültülü bir pop müzikle bağırmayı sürdürüyor. Ellerimi kulaklarıma bastırıyorum. Neden sonra sofraya bakıyorum, Ayhan’ın şortu bir ucundan reçel tabağına batmış, beyaz kumaş kırmızı şurubu hızla emiyor. </p><p class="calibre1">
Bir cinayetten artakalmış gibi herşey. </p><p class="calibre1">
  O sıralar sık sık düşlerime girerdi Onur. Çok hızlı giden bir arabanın içinde yol alıyor olurduk onunla. Bir sürü engel yüzünden buluşacağımız yerde olamazdık zamanında. Nedensiz dargınlıklar içinde uzak duruyormuşuz gibi sıkıntılı bakardık birbirimize. Bölük pörçük uykulardan yorgun, heyecan içinde uyanırdım. </p><p class="calibre1">
  Rekla’nın yıldönümü kokteylinden sonraki günler, Onur’la daha da yakınlaştığımız, birbirimiz için çok özel bir yere sahip olduğumuz duygusunu belli etmekten daha az kaçındığımız günlerdi. İkimiz de seziyorduk bu özel olma durumunun kesinlikle daha ileri bir aşamaya yükselmesinin kaçınılmazlığını. Ama ne zaman, nasıl, hangimiz daha önce yitirecektik direnme gücümüzü belli değildi. Huzursuzluk dolu bir mutlulukla akıntıya karşı yüzme gücümüzü deniyorduk sanki. </p><p class="calibre1">
  Loş bir çatı odasında, eski bir sallanır sandalyede oturuyormuşum. Çevremde bir yığın eski eşya. Kırık sehpalar, annemin ceviz sandalyeleri, içinde taş</p><p class="calibre1">
plakların durduğu tahta sandık, eski perdeler, Adam’a yazdığım mektuplarla dolu valiz, yer yer emayesi dökülmüş bir oturak, çinko leğen, ayağı kırık bir divan, formika bir masa… </p><p class="calibre1">
  Çatı penceresindeki kırık cam, üzerinde birikmiş tozla buzlu cama dönüşmüş</p><p class="calibre1">
neredeyse. Açıkta kalan yere bir örümcek ağ örmüş. Köşedeki küçük lavabonun musluğu bozukmuş. Pıt pıt sesler çıkararak iri damlalar düşüyor deliğe. </p><p class="calibre1">
Birdenbire Onur’u bozuk musluğu kapatmaya çalışırken görüyorum. Çok uğraşıyor ama musluk kapanmıyor bir türlü. Tersine daha çok bozuluyor ve hiç kapanmaz oluyor. Hızla, oluk gibi su fışkırtmaya başlıyor. Telaşla koşup biraz da ben uğraşıyorum muslukla ama yararı yok. Sular lavabodan taşıp yerlere akıyor. </p><p class="calibre1">
Bu sırada Onur gidip çatı penceresini açıyor. Görünüm çok güzel. Gökyüzü</p><p class="calibre1">
eşsiz bir mavilikte, parlak, saydam. Pencerenin hemen dibinde düzgün, cilalı</p><p class="calibre1">
marsilya kiremitleriyle örtülü çatı uzanıyor. İçeriye olağanüstü</p><p class="calibre1">
bir ışık doluyor. Işığın çekimiyle pencereye yürüyorum. Pervaza gerilmiş</p><p class="calibre1">
yeşil, bitki saplarından örülü incecik ipe küçücük bir mandalla tutturulmuş</p><p class="calibre1">
kocaman kırmızı, harika çiçeğe bakıyorum. Adını bilmediğim, hiç görmediğim bu çiçeğe bakarken birden Onur’un artık içerde olmadığını farkediyorum. Aynı</p><p class="calibre1">
anda da taşan suyun yükseldiğini, dizlerime ulaşmış olduğunu görüyorum panik içinde. Onur nerede, nerden çıkmış olabilir? Bir musluğa, bir pencereye koşuyorum korkuyla. Su kasıklarımın hizasında artık. Ayaklarım çok ağır, yürüyemiyorum suyun içinde. Kaçacak yerim yok, burada boğulacağım, boğuluyorum… </p><p class="calibre1">
  Birdenbire uyanıyorum. Işığı açıp kalp atışlarımın düzene girmesini bekliyorum. Buradayım işte, kendi odamda. Çatıda değil… </p><p class="calibre1">
  Gün ağarıyor olmalı. Perdeler aydınlanıyor. Ayhan’ın tıkırtısı geliyor banyodan. Banyo dolabının açılıp kapandığını duyuyorum. Kalkmak için çok erken daha. </p><p class="calibre1">
  Komodinin üzerinden kitabımı alıyorum. Okurken yeniden uykum gelebilir ve belki biraz daha uyuyabilirim. </p><p class="calibre1">
  Ayhan ışığımı görmüş olmalı. Gelip oda kapıs ında duruyor bornozla. </p><p class="calibre1">
Günaydın, erkencisin bu sabah… </p><p class="calibre1">

</p><p class="calibre1">
  Bir düş gördüm, uyandım. </p><p class="calibre1">
  Ne de çok düş görürsün… </p><p class="calibre1">
  Gelip yanıma uzanıyor. Biraz çekilip isteksiz yer açıyorum ona yanımda. </p><p class="calibre1">
Okuyor görünüyorum hala. Kitabı elimden alıp yere atıyor. </p><p class="calibre1">
  Niye atıyorsun kitabımı? </p><p class="calibre1">
  Atarım tabii… </p><p class="calibre1">
  Kolunu üstüme atıp bana dönüyor, öpüyor. Geceliğimi çıkarmaya çalışıyor. </p><p class="calibre1">
Hayır, diyorum, biliyorsun sabahları istemiyorum, yapma… </p><p class="calibre1">
  Duymuyor. Nasıl yabancı şu anda bana. Dokunmamalıydı, böyle birdenbire. </p><p class="calibre1">
Hazır değildim. İstemiyorum, hoşlanmıyorum bütün bunlardan! Öfkeyle var gücümle itiyorum onu ve çileden çıkarıyorum sanki. Yeniden daha kararlı</p><p class="calibre1">
saldırıyor. Karşı koyuyorum, boğuşuyoruz neredeyse. İki düşman gibi ben savunmada, o saldırıda savaşıyoruz. Onu görmemek için ışığı kapatıyorum. </p><p class="calibre1">
Yakıyor. Yeniden söndürüyorum. Delirdik, birbirimizi öldürebiliriz… </p><p class="calibre1">
  Gücüm tükeniyor ama. Vazgeçiyorum. Bırakıyorum kendimi, direnemiyorum ona, yeniliyorum. Tek başına sürdürüyor eylemini o. Sonra bitkin uzanıyor yanıma. </p><p class="calibre1">
Arkamı dönüyorum. Bozgundayım. Saldırıya uğradım, kirletildim. Hiç doğmamış</p><p class="calibre1">
olmayı dileyerek geldiğim yere, annemin döl yatağına dönebilmeyi istiyorum artık. </p><p class="calibre1">
  Dizlerimi karnıma çekerek büzülüyorum yatağın içinde, ağlıyorum. </p><p class="calibre1">
Kalkıp banyoya gidiyor yeniden. Dizlerimin üstünde doğrulup geceliğimi arıyorum karmakarışık yatağın içinde. Hıçkıra hıçkıra ağlayarak siliniyorum. </p><p class="calibre1">
Durmadan bilinçsizce, siliniyor siliniyorum. Sonra bağırtıya dönüşüyor sesim. </p><p class="calibre1">
Aşağılanmanın, hor görülmenin, hiçleşmenin acısıyla katılırcasına ağlıyorum. </p><p class="calibre1">
  Ayhan yatağın yanında korku içinde ayakta duruyor. Sonra pişmanlıkla, yere, yatağın kıyısına çöküyor. </p><p class="calibre1">
  Yüzüme dokunuyor çekinerek, gözyaşlarımı siliyor, üzgün, ezik. </p><p class="calibre1">
  Bağışla, diye yalvarıyor, bağışla n’olur. İlk kez böyle bir şey… Nasıl oldu bilmiyorum inan… Bağışla… </p><p class="calibre1">
  Uzanıp üstüme çekiyor örtüyü… </p><p class="calibre1">
  Uzandığım yerde, biraz yatışmış Ayhan’la birlikte olmaya karar verdiğimiz geceyi anımsıyorum. Akasyalı Sokak’taki evde, halının üzerine atılmış yer yatağında birlikte uzandığımız o akşamı. Tanışalı bir hafta on gün olmuştu henüz. </p><p class="calibre1">
  Şiir okuyorum ve o dinliyor. </p><p class="calibre1">
  Aynı gece ağartıyor aynı ağaçları. Bizler ah, o zamanki bizler değiliz ama… </p><p class="calibre1">
  Ayhan kitabı elimden alıp sımsıkı kucaklıyor beni. </p><p class="calibre1">

</p><p class="calibre1">
  Ezbere tamamlıyor şiiri. </p><p class="calibre1">
  Ne uzundur unutuş ah, ne kısadır sevdalar. Birlikte olalım, birlikte yaşlanalım ne dersin? diye soruyor o alabildiğine coşkulu sevişmemizden sonra bana. </p><p class="calibre1">
  Nasıl? </p><p class="calibre1">
  Biçimini sen seç. Nasıl istiyorsan öyle bir birliktelik olsun. </p><p class="calibre1">
  Evlilik mi yani? diye soruyorum Su olarak. </p><p class="calibre1">
  Korkmuyorsan evleniriz. </p><p class="calibre1">
  Sen korkmuyor musun? diye soruyorum Na olarak. </p><p class="calibre1">
  Korkmuyorum, gereksiz buluyorum. </p><p class="calibre1">
  Toplumun genel geçer kurallarına uymak rahat etmemizi sağlar, diyor Su. </p><p class="calibre1">
Gündelik yaşamda bir çok güçlükle karşılaşabiliriz çünkü. </p><p class="calibre1">
  Bunlar üstesinden gelinmeyecek şeyler değil, diyor Ayhan. </p><p class="calibre1">
  İyi ama ne için, ne uğruna? Yani yalnızca evliliğe karşı olmak yüzünden az çok bir bedel ödenecekse neden direnelim ki? diyorum Su yanımla. Kınanmak, hor görülmek istemem. Bizde birlikte yaşadıkları halde evlenmeyen çiftler için kadının o erkek tarafından nikahlanılacak, kesin bir bağlantı kurulacak değerde olmadığı ve bu güveni vermediği yorumu yapılır genellikle… </p><p class="calibre1">
  Kadın alınır ya da alınmaz, istenir ya da istenmez bir maldır yani, diyor Na. Böyle bir bağlantıyı onun istemiyor olması düşünülemez bile. Birlikte yaşadığı erkek de zor kabul eder böyle bir seçimi, kadının niyetinden kuşkuya düşer. Alışılmış biçimiyle evlilik kararı erkeğe bırakılmış bir haktır. O ister, o alır. Bütün bunlar böyle sürüp gitmemeli elbette. Eğer değişmesine katkımız olacaksa evlenmeyelim. </p><p class="calibre1">
  Zor, diyor Ayhan. Çok zor ama sen karar ver. Dedim ya, ben korkmuyorum. </p><p class="calibre1">
Olmazsa ayrılırız, bu kadar. </p><p class="calibre1">
  Yeniden birbirimize sarılıyoruz. Odamızın sonbahar akşamının serinliği ve kokuları ile dolu havasını içimize çekiyoruz. Yakın bir bahçede kuru yaprakları yakıyor olmalılar. Dingin başlarımızı birbirine yaslıyoruz iki yorgun yol arkadaşı gibi. Tüm olumsuzluklardan arınmışız sanki. Güvenlik ve sevecenliğin beyaz kanatları altında öylece yatıyoruz. Önümüzde korkusuzluğun serüvenlerle dolu yemyeşil ormanları uzanıyor. </p><p class="calibre1">
  Dün Ayhan’a, yeniden sağlıklı bir birliktelik umuyorsak, bir iş bulmak zorunda olduğumu, evde oturmanın beni kısa sürede bunaltacağını söyledim. </p><p class="calibre1">
Àcele etme, dinlen biraz, nasıl olsa buluruz.’ dedi. Oysa hemen çalışmaya başlarsam geçmişi düşünecek zamanım olmaz. Daha çabuk uyum sağlarım yeni durumuma. Ayhan gün boyu evde olmamaya gayret ediyor. Gazetede, orda burda oyalandığını anlıyorum, beni yalnız bırakabilmek için. Bu özverinin bedelini ödemem gerekecek mi? İncelikle, özenle uzak duruyoruz son günlerde birbirimizden. Çok mu acele ettim dönmek için? Örgümü elimden atıyorum ve ne umuyorum? diye soruyorum kendime. </p><p class="calibre1">
  Ayhan’ın beklediği sıcaklık yok aramızda: Daha şimdiden akşamları kanepeye aramızda belli bir uzaklık bırakarak oturuyoruz. Ara vermeden TV’ye bakıyoruz. </p><p class="calibre1">
  Her birimiz kendi düşüncelerimiz içinde kaygılı bir bekleyişle iyi kötü bir şey olsun, bu gerginlik bitsin istiyoruz. </p><p class="calibre1">
  Ama hiç bir gelişme olmuyor, hiç bir söz söylenmiyor. </p><p class="calibre1">
  Sonra geç saatlerde birer içki hazırlıyor Ayhan. Biraz olsun çözülebilme umuduyla aramızdaki buz tutmuş alanı ısıtmayı deniyoruz. Yararı olmuyor pek. </p><p class="calibre1">
Bir kaç küçük, nazik gülümseme, çekingen bir dokunuş, her yana çekilebilecek üstü kapalı bir kaç cümle. Dil ucuna geliveren karşılıklı suçlamalardan özenle sakınma çabası. Daha büyük gerilimler yaratmamak için bir an önce yatma isteği. Bazen birazcık ileri gidip, odalarımıza çekilmeden önce kısacık bir an incelikle kucaklıyoruz birbirimizi, o kadar işte. </p><p class="calibre1">
  Ayhan beni hasta sayarak iyileşmemi bekliyor. Düzeleceğimi, eski Suna olabileceğimi umuyor. Ama ben o Suna olabilsem bile Ayhan artık o Ayhan değil. </p><p class="calibre1">
Üstelik kendisindeki bu değişimden de habersiz. Böylece artık birbirimizi büsbütün yitirmiş olduğumuzu yalnızca ben seziyorum. Böyle olacağını bile bile eve döndüm ama henüz on gün bile olmadan bu duruma gelmiş</p><p class="calibre1">
olmamız şaşırtıyor beni. Ne bekliyorum? İkimizin bir arada kalarak ortaya çıkardığı bu bulaşıcı ve ölümcül hastalığın gövdelerimizde gözle görülür onulmaz yaralar açmasını mı? </p><p class="calibre1">
  İkimiz de uyuyamıyoruz. Ben odama çekildikten sonra Ayhan tedirginlikle dolaşarak kimbilir kaçıncı içkisini içiyor salonda. Bense denizin sesini dinliyorum yatağımda. Lodos kıyıya vuruyor çöpleri, döküntüleri. Geceler boyu sis düdükleri çalarak geçiyor gemiler içimden. </p><p class="calibre1">
  Aldığım ilaçlar beni uyuşturuyor, parmaklarımı oynatamıyorum ama bilincim şaşılası bir biçimde uyanık kalıyor. Yoğun olarak şunu düşünüyorum: Çok yorgunuz artık. Bin türlü nedenle çok yorulduk. İki insan arasındaki sevgi sürekli özen, karşılıklı özveri isteyen zor bir olaydır, diye belletmişlerdi bana eskiden. Ama biz, ben ve Ayhan, Onur ve ben öyle yorgunuz ki artık ne özen, ne özveri gösterecek gücümüz var. Tükendik. </p><p class="calibre1">
  Üç yıldır, Onur’u yaşamımın odak noktası olarak duymamın yaşamıma kattığı</p><p class="calibre1">
çelişkileri yenemedim. Bu tutku onu bir gün yitirme korkusuyla beslendi durdu. </p><p class="calibre1">
Bu korkuyla azar azar, bile bile zehirlendim. Ayhan’ın bana gösterdiği inceliğin, anlayışın sevginin vazgeçilmezliği ve Onur’un beni güzelleştiren, yücelten, varlığıma anlam katan geri çevrilmezliği arasında bocaladım durdum. </p><p class="calibre1">
Her ikisinin de yanında en hırçın göründüğüm anlarda bile sınırsız mutlu olduğumu şimdi anlıyorum, ikisini birden yitirmiş olduğumu sezmekte olduğum şu günlerde. Çok acı bu. Açlık kadar, yokluk kadar, ölüm kadar acı. Bu acıyı</p><p class="calibre1">
duyuyorsam nasıl önemsemem, nasıl hafifserim. Bir çok nedeni olan bir çok acıdan ne farkı var bunun? </p><p class="calibre1">
  Niye bu süre içinde Onur’a tutunmamayı denemek becerisini gösteremedim, ya o neden umulmadık bir biçimde bana ulaşma güçlüğünü yenemedi? Üstelik şimdi bile beni nerede arayacağını bilmiyor. Ama aramak istiyor mu ki? Evet, biliyorum, istiyor. Böyle bitiremez o. Böyle bitiremeyiz. Bu kadar sıradan bir bitiş bize göre değil. Birbirimize söylediğimiz son sözler o gece gereksiz bir tanığı devre dışı bırakmak için söylenmiş sözlerdi. </p><p class="calibre1">
Arayacak beni, aramalı. Oysa burada olduğumu bilmiyor, daha doğrusu artık bu evde oturmadığımı sanıyor. </p><p class="calibre1">
  Yeni evimin nerede olduğundan da haberi yok. Öyleyse onu aramamı bekliyor belki de. Yüzyüze geldiğimizde aramadığım için beni kıyasıya suçlamayı</p><p class="calibre1">
bekliyor. Öfkemin yatışacağını, her zamanki gibi onu bağışlayacağımı</p><p class="calibre1">
umuyor: Böyle zamanlarda evinde çekilmez bir adam haline geldiğini, Güler’i ve çocuklarını istemeden hırpaladığını anlatmıştı bana kaç kez. </p><p class="calibre1">
  Ne çok darılıp barıştık onunla. Ne çok denedik bitirmeyi. Yapamadık. Kaç</p><p class="calibre1">
kez birbirimizi kucaklayarak gözyaşları içinde vedalaştık kimbilir… Olmadı. </p><p class="calibre1">
Öncekinden daha büyük bir özlemle sarıldık çok geçmeden. Her seferinde yeniden başlamanın o umarsız coşkusunu yaşadık. </p><p class="calibre1">
  Ama bütün bu gel git, bu ayrılmalar, bu yeniden başlamalar tüketti bizi sonunda işte. Artık bitti. Geceleri sis düdüklerini kollayarak ağırca yol almaya çalışıyorum şimdi. Aramasın beni, yolumu kesmesin bir daha. Hiç bir veda şimdikinden iyi olmayacak artık. Birbirimize sarılarak ayrılamayız biz. </p><p class="calibre1">
Bitti artık. Bundan böyle Ayhan, Suna, diye başladığında söze, korkmayacağım, ürkmeden bakacağım yüzüne. İç rahatlığıyla yürüyeceğim yanında, durmuş</p><p class="calibre1">
oturmuş bir kadın gibi. </p><p class="calibre1">
  Bütün mutluluklar bitti artık. Birlikte olduğumuz o güzel akşamlar bitti. </p><p class="calibre1">
Burada, bu evde bölüştüklerimiz, konuştuklarımız, hepsi bitti. Huysuzluklar, karşılıklı suçlamalar, haklı ya da haksız kızgınlıklar bitti. Bir sözcük, bir yeşil, bir kapının açılıp kapanışı, yarım bir gülüş, bir sızı kaldı. </p><p class="calibre1">
Buruk, bütünüyle yaşanamamış bir sevgi kaldı. Hem olası, hem olanaksız bir yığın düş kaldı. Şimdi ile geçmiş arasında gidip gelirken hiç bir durumda, hiç bir biçimde, Onur’u elimden alan zamanın onu bana geri vermeyeceğini biliyorum artık. Ne elimin altında duran telefonlar, ne herhangi bir yerdeki herhangi bir birliktelik. Ne ona onu hep seveceğimi söylemem ve aynı şeyi ondan duymam, ne de aramayıp beni özlemesini beklemem. Hepsi boşuna. Sorun ben değilim çünkü. Sorun, onun benim telefona uzanacak elimi tutabilecek güç</p><p class="calibre1">
ve yüreklilikte olamaması. </p><p class="calibre1">
  Şu anda bu evdeki bildik eşyalar arasındaki yokluğu çok somut. Şu koltukta oturmuştu. Bu cam bibloyu eline alıp ışığa tutarak bakmıştı. Hole açılan kapıda durup onu kucaklamamı beklemişti. Bu tabloyu birlikte asmıştık kanepenin üstündeki boş duvara. </p><p class="calibre1">
  Gene de banyo perdelerinin bana onu anımsatması için hiç bir geçerli neden yok. Öncelikle yeni aldım bunları. Ama nedense perdeleri her görüşümde birden onu anımsıyorum. Rekla’daki odasında beni ilk öptüğü akşamı, pencere içindeki menekşeleri, uzak bir semtte, yağmur altında yürüdüğümüz bir günü, kalabalık bir odada apansız gözgöze gelişimizi. İyi ama bu kuru dal motifli perdelerle bütün bunların ne ilgisi var? Bu perdeleri takarken anımsadıklarımı</p><p class="calibre1">
onları her görüşümde yeniden mi anımsıyorum? Durmadan bitmiş, geri gelmeyecek anlara tutunarak mı avunmaya çalışıyorum? </p><p class="calibre1">
  Zamana yenildik. Ayhan’ın bir kolunu bana ötekini ona sararak bizimle birlikte uzun bir yolda yürüdüğü bir yaz akşamı hiç bitmesin istemiştik oysa. </p><p class="calibre1">
Artık akşamları oturup TV izliyoruz yorgun argın. Aklımız, yüreğimiz başka şeye ermiyor. Konuşmadan bakıyoruz eski filmlere. Kendimizi arayarak, bulmayı</p><p class="calibre1">
umarak. İzlediğimiz filmdeki aşk yorgunu genç kadın bir hastane yatağında ölmek üzere oluyor. Kocası ve sevgilisi pişmanlıklar içinde başında bekliyorlar. </p><p class="calibre1">
Kadın ölüyor ve iki erkek ağlayarak birbirlerine sarılıyorlar. </p><p class="calibre1">
  Bir akşam bir hastane yatağında ölmek üzere olacağım. Yorgun, küçülmüş, tükenmiş, bir deri bir kemik yatacağım sırtüstü. Canımın çekilmekte olduğunu duyacak ve o anda bütün yaşadıklarımı yeniden yaşayacağım. </p><p class="calibre1">
  Dere sokağını, havasız parasız yatılı yatakhanelerini, yağları donmuş</p><p class="calibre1">
yemeklerle dolu bakır karavanaları, önü işlemeli pembe hırkamı, kadın erkek ilişkisini gösteren resimleri ilk gördüğüm andaki inanmazlığımı, tekini yitirdiğim yeşil eldivenim için aralıksız iki gün ağlayışımı, sevdiğim birinin öldüğü gün kiremitleri uçuran lodosu. </p><p class="calibre1">
  Babamın eski arkadaşının bacağımı, bir çocuğunkini okşuyormuş gibi okşayışını ama bu okşayışın bir çocuğu okşamak olmadığını anlamış olduğum için artık çocuk olmadığımı bildiğim anı, yemekhane duvarının dibine çöküp ilk sigaramı içtiğim yaz gecesini anımsayacağım. </p><p class="calibre1">
  Sevdiğim adam tarafından ilk kez öpüldüğüm geceki sarhoşluğumu, bir evin kapısı önünde ağlarken bıraktığım küçük bir çocuğu, bir gece önce düşümde o evin depremle yerle bir olduğunu gördüğümü, o çocuğu bir sonraki görüşümde beni değil, yeni paltomun yakasındaki kürkü okşadığını dayanılmaz bir acıyla yeniden anımsayacağım. </p><p class="calibre1">
  Gece yolculuklarımı, uzun bir yoldan gelip de olması gereken yerde bulamadığım bir sevgiliyi, bir çok zaman bir çok yerde kapı önlerinde kalışlarımı, bana sevgiyle açılmış kapıları, kucakları, otogarları, tren istasyonlarını, havaalanlarını, oralarda kavuştuğum ve ayrıldığım bütün insanları düşüneceğim. </p><p class="calibre1">
  Gözlerim kapanmak üzere olacak. Çekmem gereken tüm acıları çekmiş olacağım. </p><p class="calibre1">
Ayhan başucumda olacak. `İyileşeceksin,’ diyecek, öleceğimi bile bile. </p><p class="calibre1">
`Hoşçakal,’ diyeceğim ona, seni çok sevdim. `Ben de seni,’ diyecek. `Ölmeden önce Onur’u görmek istiyorum, diyeceğim korkmadan. Ònu da çok sevdim.’ </p><p class="calibre1">
  Onur günlerce hastane koridorlarında beklemiş olacak. Yaşadığımız her şeyi yeniden yaşamış olacak. Tüm tartışmalarımızı, konuşmalarımızı, sevişmelerimizi. Beni kucakladığı ilk günü. </p><p class="calibre1">
  Ayhan dışarı çıkacak. Onur’u çağıracak. Birlikte içeri girecekler. </p><p class="calibre1">
Hastabakıcı  çarşafı yüzüme çekecek. Ölmüş olduğumu anlayacaklar. </p><p class="calibre1">
İkisi de onulmaz pişmanlıklar içinde olacaklar. Beni böylesine üzmüş</p><p class="calibre1">
oldukları için kahrolacaklar. Binlerce halimle anımsayacaklar beni. </p><p class="calibre1">
  Rekla’da Onur’un odasında masa başında çalışıyoruz. Aramızda saydam, görünmez bir duvar var. İkimiz de görüyoruz bunu. Ama ne o ne de ben atılıp yıkma yürekliliği gösteremiyoruz. </p><p class="calibre1">
  Doğrulup saatime bakıyorum. Gecikmişiz iyice. Herkes çıkmış olmalı. </p><p class="calibre1">

</p><p class="calibre1">
  Otur biraz, diyor Onur. Birlikte çıkarız, seni bırakırım. </p><p class="calibre1">
  Birden aklına gelmiş gibi ekliyor. </p><p class="calibre1">
  Ha, beni ne zaman yemeğe çağıracaksın? </p><p class="calibre1">
  Ayhan’ın burada olmadığı bir akşam onu yemeğe çağırmıştım ama karısının akrabaları konuk geleceği için gelemeyeceğini söylemişti bana. </p><p class="calibre1">
  Şimdilik bu hakkını yitirdin. </p><p class="calibre1">
  On gündür o gece gelemedim diye mi küskünsün bana? </p><p class="calibre1">
  Yo hayır, bununla hiç bir ilgisi yok. </p><p class="calibre1">
  Ya neden? </p><p class="calibre1">
  Dikkatle ve geçerli bir yanıt bekleyerek bakıyor. </p><p class="calibre1">
  Koltuğa oturup sigara yakıyorum. Ayhan’ın bana saldırdığı o kötülük dolu sabahtan bu yana Onur’a belli belirsiz bir öfke duymaktayım. Ayhan’la aramda bu tür zorluklara neden olması yüzünden onu suçluyorum bilmeden belki de. </p><p class="calibre1">
  Birdenbire öyle uzaklaştın ki benden, diyor. Anlayamıyorum, ne yaptım sana acaba? </p><p class="calibre1">
  Hiç, hiç bir şey inan… </p><p class="calibre1">
  Bir an susuyorum sonra birden yorulmuş, bıkmış gibi boşalıyorum. </p><p class="calibre1">
  Bu oyuna ne gerek var, diyorum sigaramı hırsla küllüğe bastırırken. Oyun bu, başka bir şey olamaz. Gitmek zorundayım… </p><p class="calibre1">
  Ayağa kalkıp kapıya doğru bir kaç adım atıyorum. </p><p class="calibre1">
  Koşup önüme geçiyor. Bir an yüzyüze duruyoruz. Sonra ikimiz aynı anda birdenbire çalmaya başlayan telefona dönüyoruz. </p><p class="calibre1">
  Onur gidip açıyor. Güler arıyor. </p><p class="calibre1">
  Beni beklemeyin, diyor. İşim var. Neyse ne! İş işte. </p><p class="calibre1">
  Bana sordun mu ki! Geç geleceğim. Gelemem dedim ya… </p><p class="calibre1">
  Hayır, tamam. </p><p class="calibre1">
  Almacı yerine bırakıp bana dönüyor. </p><p class="calibre1">
  Birlikte yemek yiyelim bu gece. </p><p class="calibre1">
  Eve gideceğim. </p><p class="calibre1">
  Neden? Ayhan burada değil ki. </p><p class="calibre1">

</p><p class="calibre1">
  Nereden biliyorsun? </p><p class="calibre1">
  Bu gün bir iş için aramıştım, olmadığını söylediler. </p><p class="calibre1">
  Susup kararsız bekliyorum. </p><p class="calibre1">
  Seninle birlikte olmak istiyorum bu gece, diyor. Bir yere gidip birlikte yiyelim, inan çok istiyorum bunu. </p><p class="calibre1">
  Apaçık bir sevgiyle, gizlenmemiş, görünür bir tutkuyla bana bakarak söylüyor bunu. Donakalıyorum. Masanın başında, içimde ince bir ürpertiyle ona bakamadan kalıyorum. Yürüsem ayaklarım birbirine dolaşacak sanki. </p><p class="calibre1">
Yüreğim kulaklarımda vuruyor ve kanım hızla deviniyor damarlarımda. </p><p class="calibre1">
Büyülenmiş gibi ona bakıyorum birden. Ne dediğimi bilmeden bir şeyler söylüyorum. </p><p class="calibre1">
  Direncimi paramparça ediyorsun. Ne zamandır durultmaya çalıştığım suyu bulandırıyorsun, yapma. </p><p class="calibre1">
  Kapıya doğru iki adım atıyorum. Niye bu kadar güçsüz, darmadağınığım? </p><p class="calibre1">
Gidemiyormuş gibi duraksayarak ona dönüyorum yeniden. Dudaklarında buruk bir gülümsemeyle yitirmekte, elinden kaçırmakta olduğu biri için hayıflanır gibi durgun ama olağanüstü parlak gözlerle bakıyor bana. Dudağının kıyısındaki çizgiden öpebilmeyi çok istiyorum o anda. Ama yapay bir yüreklilikle ve o ana kadarki zayıflığımı onarmayı umarak, sesime yaramaz bir çocuğa seslenirkenki sevecen azar tonunu yükleyip, Ah, Onur… diyorum. </p><p class="calibre1">
  Başaramıyorum. Sesim istekle titriyor. Bana doğru geliyor. Çabuk, kararlı, kendinden eminmiş gibi ama hiç de emin olmadan. Yeniden karşı karşıya duruyoruz. Döneceğim sırada bileğimden tutuyor, engelliyor beni. Elimi bir an avucuna bırakıyorum ve hemen sonra beni bile şaşırtan bir özlemle sarılıyorum ona. Aynı özlem dolu kendinden geçmişlikle kavrıyor, kendine çekiyor gövdemi. </p><p class="calibre1">
Yanağımı onun yanan yüzüne bastırıyorum. Sıcaklığımızı birbirimize aktararak bir kaç saniye öylece kalıyoruz. Hala geriye dönebilmeyi umuyormuş gibi dudaklarımı dudaklarından sakınıyorum. Sanki bu yakınlık bu kadarla kalabilirmiş gibi başımı geriye çekiyorum ama olmuyor, çok geç. Öteki yanağına yaslıyorum yüzümü. </p><p class="calibre1">
  Usulca eğerek kurtarıyor başını, önce küçük bir öpücük konduruyor dudaklarıma, tadına bakmak istermiş gibi. Hemen sonra da hoyratlıkla öpüyor yeniden, uzun uzun. Çok uzun sürüyor bu. Utançla, yüzüne bakamadan kapıya koştuğumda yetişip yolumu kesiyor ve kendine döndürüp yeniden öpüyor. Sıyrılıyorum kollarından, çabucak çıkıyorum odadan. </p><p class="calibre1">
Odama koşuyorum. Hava kararıyor. Titreyen ellerimle güçlükle yakıyorum ışığı. </p><p class="calibre1">
Çantamdan çıkardığım küçük aynada, yüzüme, kabarmış dudaklarıma bakıyorum. </p><p class="calibre1">
Aceleyle, gelişigüzel boyuyorum onları. Sarsak adımlarla hole çıkıyorum. </p><p class="calibre1">
Onur orada bekliyor beni. Sarsılmış biraz, mutlu. Birlikte aşağıya iniyoruz merdivenlerden, konuşmadan. </p><p class="calibre1">
  Arabayı çalıştırıyor: Gece. Işıklı, güzel, serin haziran gecesi. Sessizlik. </p><p class="calibre1">
Dışarıya, yola, iki yanımızdan akıp giden ışıklara, ağaçlara bakıyorum. </p><p class="calibre1">
Suna lütfen konuş, diyor. </p><p class="calibre1">
  Hiç bir şeyin başlangıcı değil bu, diyorum. Bilmiyorum nasıl oldu. Ama kabul et… Bir başlangıç değil bu… </p><p class="calibre1">
  Yanıtlamıyor beni, dalgın susuyor. </p><p class="calibre1">
  Öyle değil mi? diye üsteliyorum. </p><p class="calibre1">
  Dikkatini arabaya vermiş ya da bunca olumsuz bir yorumu duymak istemiyormuş</p><p class="calibre1">
gibi susuyor. Yapayalnız duyuyorum kendimi, suçlu ve yalnız. </p><p class="calibre1">
Mutlu bir kadınım ben, diyorum kesin bir sesle. </p><p class="calibre1">
  Biliyorum. </p><p class="calibre1">
  Rahatlamış gibi gevşiyorum. Kendime güvenle konuşuyorum, inanarak. </p><p class="calibre1">
  Bir daha olmaz, olmayacak. Ben bir an zayıf davrandım o kadar. </p><p class="calibre1">
  Güzel bir an. Niçin olmasın? Bu güzelliği yaşamak için insanın mutsuz olması</p><p class="calibre1">
gerekmez ki… O an istedik bunu. İçten, her türlü baskıdan kurtularak istedik. Çok güzeldi Suna. </p><p class="calibre1">
  Evet ama bir daha kesinlikle olmayacak. </p><p class="calibre1">
  Neden pişmanmış gibi davranıyorsun, neden bu kadar katısın? Ne diye bu kadar ürküyorsun bu küçük, sınırlı yakınlıktan? </p><p class="calibre1">
  Yakınır gibi söylüyor bunu. Çantamdan bir sigara çıkarıp yakıyorum. Yan gözle bakıyor. </p><p class="calibre1">
  Ne güzel ellerin var… </p><p class="calibre1">
  Gülüp sigarayı tutan elimi biraz yukarı kaldırıyorum. Gerçekten güzel olup olmadıklarını görmek istermişim gibi. Ağırlıksızım, mutlu, esrik elime bakıyorum. </p><p class="calibre1">
  Öyle uzun zamandır o elleri öpebilmeyi istiyorum ki, diyor. </p><p class="calibre1">
  Sokağın başında durduruyor arabayı. İlk kez görüyormuşum gibi bakıyorum sokağın adı yazılı tabelaya. </p><p class="calibre1">
  Gönül Sokak. Benim sokağım bu. Ne çabuk geldik. Motoru kapatmadan uzanıp elimi alıyor avcuna. Beni ürküten bir istekle emiyor parmaklarımı teker teker. </p><p class="calibre1">
Birbirimize dinmemiş, çoğalmış bir istekle bakıyoruz. Kopamadan. Gecenin karanlığın içinde birlikte olabilmeyi delice bir tutkuyla özleyerek. </p><p class="calibre1">
  Birden iniyorum arabadan. </p><p class="calibre1">
  Hoşçakal. </p><p class="calibre1">
  Gitme, diyor, benimle gel. </p><p class="calibre1">
  İyi geceler. </p><p class="calibre1">
  Eve yürüyorum. Canlı adımlarla apartmana giriyorum. Merdivenleri ikişer üçer atlayarak hızla daire kapısına ulaşıyorum. Çantamda anahtarımı arıyorum yok! </p><p class="calibre1">
  Sabırsızlıkla yere çömelip çantamı paspasın üstüne boşaltıyorum, hayır yok. </p><p class="calibre1">
Rekla’da çantamdan ayna çıkardığım o heyecanlı dakikalarda düşürmüş olmalıyım. </p><p class="calibre1">
Yerdekileri yeniden çantama tıkıyorum ve bir an neye karar vereceğimi bilemeden ayakta bekliyorum. Sonra gülmeye başlıyorum. Katılarak gülüyorum ama çok geçmeden gülmem ağlamaya dönüşüyor. Çok mutluyum, diye ağlıyorum içimde henüz adı konamamış bir sızıyla. </p><p class="calibre1">
  Sonra bir çilingir bulmak üzere merdivenlerden inerken o sızının adını</p><p class="calibre1">
arayıp buluyorum içimde. Ayhan. </p><p class="calibre1">
  Telefon çalıyor. Ayhan’ı arıyor olmalılar. Evde yok. </p><p class="calibre1">
  Açmayacağım. </p><p class="calibre1">
  Soğanı gelişigüzel doğruyorum. Dolaba bakıyorum, domates kalmamış, salça da yok. Şimdi bakkala gidemem. Gücüm yok. Soğanı doğrayacak gücüm bile yok. </p><p class="calibre1">
Ellerim titriyor. Doğradığım soğanları çöpe atıp mutfağı topluyorum. Bu gece ne yiyeceğiz Ayhan’la? Ben yemek istemiyorum, o ne istiyorsa yapıp yesin. </p><p class="calibre1">
Ayhan Suyu çoktan öldürdü. Na ise artık bir iş bulup çalışmak zorunda. Yoksa bu evin tozuna karışıp yok olacak yakında. Kendini de süpürüp atacak bir gün. </p><p class="calibre1">
  Arayan Selim. Hastaneden çıkmış, ameliyat başarılı geçmiş. Niye aramadım onu, iyiymiş. İki ay raporluymuş. Bir hatır bile sormadığım için kırılmış</p><p class="calibre1">
bana. </p><p class="calibre1">
  Yani sen küçümsüyorsun bu işi ama, diyor, hoşuna gidebilir. Ayrıca yeniden işe başladığımda beni başka bir bölüme almaya söz verdiler. Güzide Abla sütunu boş kalacak o zaman. Sürekli olabilir bu iş senin için anlayacağın. </p><p class="calibre1">
Hem oyalanırsın, kalabalık içinde olmak iyi gelir sana. Sonra belki hiç</p><p class="calibre1">
ayrılmak istemezsin… </p><p class="calibre1">
  Daha iyi bir şey dile bana. Böyle bir işe uzun süre dayanamam biliyorsun. </p><p class="calibre1">
  Sen başla şu işe, diye üsteliyor. Seni tanıyınca daha iyi bir yere kaydıracaklarından kuşkum yok. Boş oturacağına şimdilik sıradan insanların dünyalarına girmeyi dene… </p><p class="calibre1">
  Peki ne yapmam gerekiyor? </p><p class="calibre1">
  Dün konuştum Cengiz Abi’yle. Ne oldu o arkadaşın, diye soruyordu. Git görüş</p><p class="calibre1">
hemen. </p><p class="calibre1">
  Tam olarak ne yapacağım, yani sen ne yapıyordun bir daha anlatsana. </p><p class="calibre1">
  Güzide Abla’ya gelen mektupları yanıtlayacak, öğütler vereceksin. Bir dèİki Gönül’ köşesi var. Evlilik ilanları yani. O köşeyi düzenleyip rumuzlara gelen mektupları ayıracaksın. Göreceksin gır gır bir iş. </p><p class="calibre1">
  Ücret dolgun mu? </p><p class="calibre1">
  Rekla’daki gibi olmaz tabii ama seni geçindirir. En önemlisi moral kazanman tamam mı. Çok sevindim eve döndüğüne. Hadi kolla kendini, iyi ol artık. </p><p class="calibre1">

</p><p class="calibre1">
  Gidip bir görüşeyim şu Cengiz’le bakalım. Söylediklerin doğru görünüyor bana, çalışmalıyım. En azından denemeliyim bu işi. </p><p class="calibre1">
  Uzun zamandır tanıyorum Selim’i. Dergide birlikte çalışmıştık. </p><p class="calibre1">
  Kim bakıyor sana evde? diye soruyorum. </p><p class="calibre1">
  Şimdilik Eda, ama yakında usanıp kaçacak biliyorum. </p><p class="calibre1">
  Onu üzmüyorsun ya. </p><p class="calibre1">
  Hayır, o beni üzüyor. Böyle eli kolu bağlı yatıyorum ya, yapmadığı kalmıyor. </p><p class="calibre1">
  Huysuzluk etme, sonra gelip görürüm seni. </p><p class="calibre1">
  Almacı yerine koyuyorum. Bir an sonra çalmaya başlıyor telefon. Ayhan evde yok. Beni kim arayabilir? </p><p class="calibre1">
  Benim artık bu evde oturmadığımı, şimdilik, boşlukta garip bir gecede kısa bir süre için öylece gelivermiş olduğumu kim biliyor? Yakında bir işim olacak, evime döneceğim. Ayhan’ı özlediğim zamanlar geleceğim buraya yalnızca. </p><p class="calibre1">
  Almacı kaldırıyorum. </p><p class="calibre1">
  Suna, diyor Onur. </p><p class="calibre1">
  Güçsüz, sehpanın yanına yere oturuyorum. </p><p class="calibre1">
  Suna? </p><p class="calibre1">
  Evet… </p><p class="calibre1">
  Ne demek oluyor bütün bunlar? </p><p class="calibre1">
  Ne, ne demek oluyor? </p><p class="calibre1">
  Günlerdir seni nerde bulabileceğimi düşünüyorum. </p><p class="calibre1">
  Artık Ayhan’a soracaktım ne olursa olsun… Niye aramadın beni… </p><p class="calibre1">
  Ne söylemek istiyorsun Onur? </p><p class="calibre1">
  Neydi bu başka eve taşınmak filan… Yani sen şimdi… </p><p class="calibre1">
  Konuşmak istemiyorum. </p><p class="calibre1">
  Yalnız mısın? </p><p class="calibre1">
  Evet. </p><p class="calibre1">
  Öyleyse neden? Biliyorum o gece telefon etmeliydim sana. Ama hep şimdi kalkacağız diye diye… Sonra senin hala orada bekleyebileceğini hiç</p><p class="calibre1">

</p><p class="calibre1">
sanmıyordum. Çok geç oldu, gelmeyeceğimi anlayıp eve dönmüştür, diye düşündüm. </p><p class="calibre1">
  Hayır, anlamadım, bekledim. </p><p class="calibre1">
  Anlık duygularla anlık kararlar veriyorsun. Konuşmalıyız. </p><p class="calibre1">
  Hiç gerek yok artık Onur. </p><p class="calibre1">
  Böyle mi düşünüyorsun? Gerçekten? </p><p class="calibre1">
  Bilmiyorum. </p><p class="calibre1">
  Seni görmek istiyorum. </p><p class="calibre1">
  Ağlamaya başlıyorum istemeden. </p><p class="calibre1">
  Kimseyi üzmek istemiyorum, hele seni hiç, diyorum. </p><p class="calibre1">
  Ağlama böyle. Çok özür dilerim, üzülmene dayanamıyorum, biliyorsun. Bugün seni görmek istiyorum. </p><p class="calibre1">
  Gelemem Onur. </p><p class="calibre1">
  Anahtarı niye bıraktın? </p><p class="calibre1">
  Seni bir daha orada beklememek için. </p><p class="calibre1">
  Peki. Öğleden sonra gelemez misin? Seni orda beklerim. </p><p class="calibre1">
  Susuyorum. </p><p class="calibre1">
  Suna gelmelisin, konuşmalıyız. </p><p class="calibre1">
  Üçten sonra olabilir… </p><p class="calibre1">
  Orada olacağım. </p><p class="calibre1">
  Gelmeye çalışırım. </p><p class="calibre1">
  Kesinlikle gel, bekliyorum. </p><p class="calibre1">
  Peki, görüşürüz. </p><p class="calibre1">
  Aceleyle duş yapıyorum. Onur’la birlikte olma düşüncesiyle gövdem yeniden yaşamaya başlıyor sanki. </p><p class="calibre1">
  Saçlarımı kuruturken süzülmüş yüzüme bakıyorum aynada. Nicedir bezginlikten başka hiç bir duygu yansıtmayan gözlerim canlanıyor. Onur’dan uzak olduğum zamanlarda duyduğum o korkunç yorgunluk yavaşça çekiliyor içimden, kanım ısınıyor, uykuya yatmış sinirlerim, kaslarım, duyularım uyanıyor. </p><p class="calibre1">
  Aynaların önünde oyalanıyorum. Beni hiç bir zaman onun gözündeki güzelliğimle yansıtamamış aynaların önünde. Saçlarımı topluyor, çözüyor, yeniden topluyorum. Alnıma düşen bir kıvrıma en hoş görünümü vermek için uğraşıyorum. Karanlıklara kapattığım dayanılmaz bir özlem aydınlığa çıkıyor. Bir yerinde duramamazlık, korku dolu bir iç bulantısı içindeyim. </p><p class="calibre1">
Kendimi dokuzuncu kattan atmadan hemen önceki anı yaşıyorum. </p><p class="calibre1">
  Hiç bir zaman aklıbaşında, hesaplı kitaplı davranışlar içinde yaşayan bir kadın olamadım ne yazık ki. Böyle olmayı hep istedim de yapamadım. Yalnızca bana uzak ilgi alanımın dışında ya da kırıldığım ve değmez bulduğum kişilere karşı tavır geliştirebildim. Her duyguyu en yoğun, en aşırı biçimde yaşıyorum. </p><p class="calibre1">
Bu yoğunluk içinde tepkilerimin sonuçlarını hesaplama sağduyusunu gösteremiyorum. </p><p class="calibre1">
  Ne giyeceğim? Ne kadar az giysi getirdim buraya. Siyah’ı sever, siyah bir etek, siyah bir kazak, renkli bir eşarp; evet iyi bunlar. Eteğimin beli iyice bollaşmış. Kaç kilo verdim bu badirede:</p><p class="calibre1">
  Kapıyı çekip çıkıyorum. Caddeye doğru yürüyorum. Bacaklarım titriyor. </p><p class="calibre1">
Yürümeyi umutmuşum sanki. Günlerdir evden çıkmadığım için olmalı. Saatime bakıyorum, on ikiye geliyor. Üç saat, yalnızca üç saat sonra Onur’un yanında olacağım. Şimdi geçmek bilmeyecek bu zamanı tüketmek için yürümeliyim biraz. </p><p class="calibre1">
Sonra gazeteye gider Cengiz Bey’i görürüm. </p><p class="calibre1">
  Cağaloğlu yokuşunu tırmanıyorum. Pis bir yağmur yağıyor. İnce, sinsi bir yağmur. Kar gelecek bunun arkasından, kar kokuyor hava. Rüzgara karşı</p><p class="calibre1">
yürüyorum. </p><p class="calibre1">
  Bir düş bahçesinde Onur’la birlikteyiz. Kentin çok dışında bir bahçede çiçek açmış ağaçların altında yürüyoruz. Elim avucunda. Kentin kalabalığı, gürültüsü uzağımızda. O akşamdan sonra günlerdir ilk kez başbaşayız. </p><p class="calibre1">
  Sana duyduklarım yüzünden, kendime karşı kendimi savunamıyorum, diyorum. </p><p class="calibre1">
  Yaşamım birdenbire hız kazandı sanki, diyor. Her an seninle olmak istiyorum. </p><p class="calibre1">
Sesini duymak, dokunmak sana. Huysuzum evde, herkese kötü davranıyorum. </p><p class="calibre1">
Sürekli seni yitirme korkusu içindeyim. </p><p class="calibre1">
  Ağaçların dibinde toprak sürülüp kabartılmış. Güçlükle yürüyoruz. </p><p class="calibre1">
Yakındaki karayolundan kamyonlar otobüsler geçiyor. İyimser olduğumda, kendimi bağımsız saydığımda her şey yolunda görünüyor bana, diyorum. Ama çok az böyle olduğum anlar. Çoğu kez kötümserim. Bir yanımla böyle bir sevgiyi yaşamaya hakkım olduğunu düşünüyorum ama bu benim boyun eğmez yanım ve acı</p><p class="calibre1">
getiriyor bana yalnızca. Belki de bu acı içinde anlam kazanıyor yaşadığım her şey, o zaman ben, ben oluyorum gerçekten. </p><p class="calibre1">
  Geçen gün ne demek istiyordun? diye soruyor. Hani bir oyun bu, derken… </p><p class="calibre1">
  Bir ağacın dibine, toprağın üstüne, yanyana oturuyoruz. </p><p class="calibre1">
  Anlatmak kolay değil Onur. </p><p class="calibre1">
  Beni yeterince önemsemiyorsun, biraz hor görüyorsun belki de… </p><p class="calibre1">
  Hayır, çok önemsiyorum. Söylemek istediğim başka bir şeydi. </p><p class="calibre1">
  Ne öyleyse? </p><p class="calibre1">

</p><p class="calibre1">
  Yaşadığımız dünyada her şey kesin çizgilerle belirlenmiş sanki. Var olan roller, kalıplar, yargılar, düzenler ve düzensizlikler içinde, kendi çizgimizde dümdüz yaşayıp gitmeye çalışıyoruz. Yanlışlıklar yapmaktan çok korkarak alışılmış oyunları oynuyoruz. Aynı saatlerde aynı yollardan işe gidip geliyoruz. Hiç düşündün mü her şey ne kadar aynı. Çevremizde aynı</p><p class="calibre1">
insanlar, aynı kaygılar, aynı sıkıntılar ve sevinçler. Durmadan konuşuyoruz ama ne konuşuyoruz? Evlerde, lokanta ve barlarda, sokaklarda, parklarda hatta düşlerimizde bile, konuşarak bu aynılıktan kurtulmayı umuyoruz. Ben, diyoruz, ben böyleyim, böyle severim, şöyle isterim, bunu yaparım. </p><p class="calibre1">
Dondurulmuş düşünceler, belletilmiş öğretiler ve sınırlı seçeneklerle oluşturulmuş bir dünyada dibe batmamak için çırpınıp duruyoruz böylece. Ne kadar sıkıcı bütün bunlar… Sıkılıyoruz elbette ve sıkıldığımızda biri çıkıp bizi tutkuyla sevsin ve sevilmeye değer olmak düşüncesi yüzünden ayrıcalık kazanalım istiyoruz. Açıklamak zor bu karmaşayı işte, görüyorsun… </p><p class="calibre1">
  Sert toprağa sırtüstü uzanıyorum: Kollarımı başımın altında kenetleyip gökyüzünün duru maviliğini beyaz çiçeklerle bezeyen ağaçlara bakıyorum dalgınlıkla. </p><p class="calibre1">
  Bu karmaşa içinde inceliklerimizi derinlere itiyoruz, diye söyleniyorum. </p><p class="calibre1">
Evet, içimizde, incecik; çocukça bir ruh, bin bir renk, büyü, düş ve binlerce anı gizli. Bunları ortaya dökmekten korkuyoruz. Aykırılık ve kınanma korkusuyla bütün bunlar bizde yokmuş ya da çoktan yitirmişiz gibi davranıyoruz. Büyümek ve düşlerimizi yitirmek en büyük erdemmiş gibi sanki. </p><p class="calibre1">
Ama belki de gerçekten yitiriyoruz gündelik yaşamın yalın kaygıları içinde de farkında bile olmuyoruz, nasıl, ne zaman yitirmiş olduğumuzu. </p><p class="calibre1">
  Kolumun üzerinde yan dönüyorum, göğün sınırsız boşluğuyla bütünleşiyor gövdem. </p><p class="calibre1">
  Saçıma dokunduğun gün, işte tam şurası bak… Sonradan günlerce elinin değdiği bu yeri okşadım durdum. Nasıl da çocuksu bir duyguydu bu bilsen… </p><p class="calibre1">
  Gözlerim doluyor. </p><p class="calibre1">
  Bir düş içindeyiz, kesinlikle gerçekleşmeyecek çocukça bir düş, bir oyun… </p><p class="calibre1">
  Yüzüme eğiliyor. </p><p class="calibre1">
  Öyle değil mi? diye soruyorum. </p><p class="calibre1">
  Evet ama ne güzel, diyor. </p><p class="calibre1">
  Aşk, büyüklerin oyunu, yeniden çocuklaşmak, büyü, rengi atmış</p><p class="calibre1">
yaşamlarımızın çocukluktaki parlak renklerle dolu dünyaya dönüşmesi birden. </p><p class="calibre1">
Çekingen, usulca değdiriyor dudaklarını ağzıma. </p><p class="calibre1">
  Tepki bekler gibi bir an duruyor sonra. Kollarımı başımın altından çözüp boynuna sarıyorum. Dudaklarının, diri, benzersiz tadını duyuyorum önce, sonra yanan yüzümde sakallarının sertleştirdiği tenini. Gövdemin derinliklerine yayılan ve orada çöreklenip kalan doyurulmamış istek zorluyor beni. İçimde istiyorum onu, doğurmak istermiş gibi bir gerilimle. Başımdan gövdeme akan, bütün hücrelerime yeniden can veren özsuyunun sıcaklığını</p><p class="calibre1">

</p><p class="calibre1">
duyuyorum. Bu güçlü uyarıyla gövdemi sımsıkı ona yaslıyorum bilmeden. </p><p class="calibre1">
Bilincim, korkularım benden uzaklaşıyor. Bir an için ona olabileceğim kadar yakın olmak, o olmak istiyorum. Bu güçlü sancıyı daha önce hiç</p><p class="calibre1">
duymamış olduğumu, ilk kez benden başka birini böylesine ben saydığımı</p><p class="calibre1">
seziyorum. Sürüp gitsin istiyorum bu bir oyunsa. O hep yanımda olsun ve ben bu ağrıyı hep içimde taşıyayım. Ama bu duygu ürkütüyor apansız beni ve çabucak doğruluyorum yattığım yerden. </p><p class="calibre1">
  Ağırca, kendimi yatıştırmak ister gibi bir kaç ot koparıyorum yerden. Bana baktığını biliyorum ama bakamıyorum ona. Bakarsam belki dayanamaz ağlarım. </p><p class="calibre1">
Sonra biter, diyorum, yavaşça, avucumdaki yeşilliği okşayarak. Bir gün anımsarsın sonra. Öğleden sonraydı, herşeyi öylece bırakıp birlikte kaçmıştık, diye düşünürsün. İlkyazdı, gökyüzü tertemizdi, ben sarı gömleğimi giymiştim. Ne geçmişimiz ne geleceğimiz vardı. Ağaçların altındaki sürülmüş</p><p class="calibre1">
toprağa uzanmıştık, gelişigüzel, önemsiz konulardan söz ediyorduk, dersin. </p><p class="calibre1">
  Hiç bir zaman bitmez, diyor, ellerime bakarak. Çok sonraları, başkaları, başka kaygılar, başka sevgiler olduğu zaman bile bitmeyecek bir şey bu: Anımsayabildiğimiz sürece aynı tazelikte kalır bu an. </p><p class="calibre1">
  Ama bir oyun bu, diyorum yeniden. İkimiz de biliyoruz bir yere varmayacağını. Bir gün bitecek. Çünkü bir de gerideki asıl büyük oyun var. </p><p class="calibre1">
Sürdürmek zorunda olduğumuz oyun. Ben birazdan eve gidip çorba ve bezelye pişireceğim. Hiç bir şey olmamış, evet hiç bir şey olmuyormuş gibi. Sense akşam yemeğinde tuzluğa uzanacaksın ve tam o anda birdenbire ben geleceğim aklına. Tuzluğa uzanmış elin hafifçe titreyecek. Gene de hiç bir şey olmayacak. Yaşamlarımız her zamanki hızıyla eskimeye devam edecek. </p><p class="calibre1">
Yaşadığımız bu an oyunun güzel bir parçası olacak yalnızca. </p><p class="calibre1">
  Hayır, bir oyun değil bu, diyor; tutku. Ama sen kaçmaya çalışıyorsun bundan. </p><p class="calibre1">
  İkimizin yanyana normal bir yaşam içinde birlikte olabilmemizin olanaksızlığını tutku olarak adlandıramayız, diyorum. Aramızdaki yakınlığı bu özlem yaratsa bile tutku tanımının bundan çoğuna gereksinmesi olmalı. </p><p class="calibre1">
  Ayağa kalkıp elimi uzatıyorum ona. </p><p class="calibre1">
  Gel benimle, diyorum, gidebileceğim yere kadar… </p><p class="calibre1">
  Elini bana veriyor. </p><p class="calibre1">
  Atölyenin önünde taksiden indiğimde saat onbeşotuzu geçiyor. Evden çıkarken duyduğum heyecan yerini tatsız bir yorgunluğa bıraktı nedense. İçimde, yitirdiğim ve bir daha bulamayacağımı bildiğim çok değerli bir şey için duyduğum üzüntüye benzer bir keder var yalnızca. </p><p class="calibre1">
  Onur’la birlikte gidebileceğimiz yere kadar gitmiş olduğumuzu, başladığımız yere dönemeyeceğimizi biliyorum. Bundan duyduğum acı beni geçmişe sürüklüyor ama önümde yukarıya doğru uzanan merdiven umutsuzca ileri çekiyor gene de. </p><p class="calibre1">
Korkuyorum. Her an cayıp dönüverecekmişim gibi çıkıyorum merdivenleri. </p><p class="calibre1">
Yanlışlıkla asfalta çıkmış bir kaplumbağa gibi duyuyorum kendimi. </p><p class="calibre1">
  Sıcak bir yaz günü kızgın güneşin kavurduğu bir otoyolun ortasında şaşkın kalakalmış gibi. Basamaklarda çamurlu ayak izleri bırakıyorum oysa ve dış</p><p class="calibre1">
kapıdan içeriye dolan kar kokusunu sürüklüyorum yukarılara. </p><p class="calibre1">
  Kapıyı çalmadan önce durup yeniden bakıyorum saatime. Gecikmiş sayılmam. </p><p class="calibre1">
Gecikmeliydim oysa, çok gecikmeliydim. Belki de hiç gelmeyip onu bekletmeliydim. </p><p class="calibre1">
Kapıyı açıyor, yana çekilip yol veriyor geçeyim diye, sonra yavaşca kapatıyor. </p><p class="calibre1">
Dümdüz yürüyüp salona giriyorum. Arkamdan geliyor. İçerisi loş. Kar karanlığı</p><p class="calibre1">
ölgün bir ışık serpiyor camlardan içeriye. Bir an karşı karşıya durup birbirimize bakıyoruz. Bu bakışmada birbirini çok iyi tanıyan -ama biz tanıdık mı birbirimizi şimdi açıklıkla yanıtlamalıyım bu soruyu- gene de araya girmiş bir şeyler yüzünden birbirini kırmaya hazır iki insanın karşı</p><p class="calibre1">
tarafı incelikle kollama gayreti varmış gibi görünüyor bana. Yoksa yanılıyor muyum? </p><p class="calibre1">
  Usulca, yumuşaklıkla sarılıyor bana. </p><p class="calibre1">
  Ne oldu sana böyle? Çok zayıflamışsın… </p><p class="calibre1">
  Yorgunum, kendi hırçınlığımdan yorgunum. Ona yaslanıyorum ve yalnızca bir dakika huzur içinde dinleniyorum. Ama hemen kendimi bunca zayıflık içinde göremeyeceğim başka bir yerde olmayı özlüyorum. Ona anlattıklarım, onun bilip de sustuğu şeyler için sevdim ben onu en çok. Onunla bölüşemediklerim için. </p><p class="calibre1">
Bölüşebileceğimi sandığım ama bölüşemeyeceğimi bildiğim bir yığın şey için. Umursamazlık ve ilgisizlik içinde görünmeye çalışıp hiç bir zaman öyle olamadan. Onun beni kuşatan sesinde gerçeğin vurgusunu arayarak ve sürekli kuşku duyarak o gerçekten. Şimdi aramızda, benden ona kuşkularla dolu, boğucu, kuru, durmaksızın yakınan, ancak bu biçimde iletilebilen, ondan bana salt savunma çabası olarak yansıyan yıpranmış bir sevgi kaldı. Aynı kafesin içinde iki tutukluyuz artık. Ama kafesin açık kapısından çıkıp gidemiyorum. Ne olursa olsun hala umud edebilecek durumdayım çünkü. Beni aradı; aramayabilirdi, yapamazdı ama yapabilirdi de. Aradı ve bekledi. </p><p class="calibre1">
  Yavaşça mantomu çıkarıp alıyor, asıyor. Kolunu omzuma atarak bir koltuğa götürüp oturtuyor. </p><p class="calibre1">
  Ben birer içki hazırlayayım, üşümüşsün… </p><p class="calibre1">
  Onur… Adını söylemek istiyorum durmadan. Futbol takımlarında, seçmen kütüklerinde, sınav kazanan öğrenci listelerinde, çarşı pazar, dükkan, nakliyeci, pasaj kapılarında, daha bir çok yerde karşılaşıp tekrarladığım ve sanki sözcüklerin ve tüm bunların belirttiklerinden bambaşka anlamı olan adını. </p><p class="calibre1">
  Bardağımı yanımdaki sehpaya bırakıp karşıma oturuyor. Güçlükle gülümsüyorum ona. Birbirimizi ne kadar özlemiş olursak olalım her biraraya gelişimizde, belli bir süre, aramızdan geçip giden ve bizi ayıran saatlerin, günlerin yarattığı yabancılığı yenmek zorunda kalıyoruz. Birbirimize dokunacağımız anı bilerek erteliyoruz böylece. </p><p class="calibre1">
  Yüzüne, gözlerine, ellerine, ağzına bakıyorum ve bana söylediklerini, benimle konuşurken sesine yüklediği gizli anlamları çözüp onun o olduğuna yeniden inanmaya çalışıyorum. Ancak o zaman ona duyduğum isteğe boyun eğebilirim çünkü. Ödediğim bedele değer olduğuna karar verebildiğimde. </p><p class="calibre1">

</p><p class="calibre1">
  Neredeyse bir ay oluyor, diyorum. Çok seyrek görüşebiliyoruz artık; öyle değil mi? </p><p class="calibre1">
  Sana ulaşmak öyle zor ki Suna. Ama sen bunu kabul etmezsin tabii. Bir adres, bir telefon numarası bile bırakmadın bana. </p><p class="calibre1">
  Zor mu? Seni saatlerce bekledim burada. </p><p class="calibre1">
  Bu bir terslik, her zaman olabilecek bir şey. Aslında bugün umutsuzca aradım seni. Eski evde olabileceğini hiç düşünmeden. Ayhan açmış olsaydı</p><p class="calibre1">
belki de kapatırdım, bilmiyorum. Eve mi döndün, yoksa hiç ayrılmadın mı? </p><p class="calibre1">
  Söyledim ya, başka bir eve çıktım. Ne kadar uzağız birbirimizden. Hiç</p><p class="calibre1">
birşey bilmiyorsun hakkımda, ilgilenmiyorsun ne olup bittiğiyle… </p><p class="calibre1">
  Sen arayıp haber vermezsen nereden bilebilirim ki Suna? Ne oldu? </p><p class="calibre1">
  Ayazpaşa’da bir ev tutup yerleştim. Seni aramadım çünkü yaşamımı yeniden, kimsenin yardımı olmadan düzene koymak istedim. Ayhan’dan kopmadan seni aramamın senin için yaratacağı güçlükleri düşündüm. Arada kalmanı, çekingen davranmanı istemedim, incinirdim bundan ne olursa olsun. </p><p class="calibre1">
  Kendi kendine karar vermişsin gene. Çekingenlik göstereceğimi nereden biliyordun? Uzaklıktan yakınıyorsun ama onu yaratan sensin her zamanki gibi. </p><p class="calibre1">
Bunları kolayca söylüyorsun şimdi. Geçip gitti nasıl olsa… </p><p class="calibre1">
  Seninle tartışmak istemiyorum. Lütfen kurtul bu önyargılardan. Sonra ne oldu? </p><p class="calibre1">
  On gün önce eve döndüm. Seni burada bekleyip de gelmediğin gece. Kendimi çok kötü, çok yalnız duydum. Anlıyor musun? Şimdi sıkıldığım zamanlar kalacağım orada. Çok soğuk bir ev. Bu işi yaza getirsem daha güçlü</p><p class="calibre1">
olurdum belki de… </p><p class="calibre1">
  Gülüyorum. Gülmüyor o, kaygıyla bakıyor yüzüme. </p><p class="calibre1">
  Ayhan nasıl? </p><p class="calibre1">
  Hastayız, ikimiz de hastayız, diyorum öfkeli, çabuk çabuk, sinirli bir sesle konuşarak. Olmaz artık, bitti. </p><p class="calibre1">
  Çok üzülüyorum inan, diyor. </p><p class="calibre1">
  Aynı anda bardaklarımıza uzanıyoruz. Sıkıntılı, ağır bir hava var içerde. </p><p class="calibre1">
Soluğum daralıyor. Bugün buraya gelmemeliydim. </p><p class="calibre1">
  Pazartesi günü yeni işime başlıyorum, diyorum, birdenbire. Şu boyalı</p><p class="calibre1">
gazetelerden birinin ekinde Güzide Abla’yı oynayacağım, ne dersin? </p><p class="calibre1">
  İstiyor musun? </p><p class="calibre1">
  Denemek zorundayım. </p><p class="calibre1">

</p><p class="calibre1">
  Rekla’daki yerin boş, diyor. Biliyorsun, istediğin anda dönebilirsin. </p><p class="calibre1">
Tarık’la da konuştuk geçen gün. Onun seni önerdiği ajansa da başvurmamışsın, neden? </p><p class="calibre1">
  O yoğunlukta bir işi götürecek gücüm yok artık. Darmadağınığım Onur. </p><p class="calibre1">
  Sana yardım edemiyorum, istemiyorsun, diyor. Belki de senin tek başına çözebileceğin sorunlar bunlar. Senin iç çelişkilerin. Beni de şaşırtıyorsun, nasıl davranacağımı bilemiyorum. Ne isteyip ne istemediğin belli değil benim için. Daha önce de konuştuk, nasıl karar verirsen ver ben elimden geldiğince yanında olmaya çalışacağım. </p><p class="calibre1">
  Gene de şunu söyleyeyim ki ne sen onsuz ne de Ayhan sensiz yapamazsınız. </p><p class="calibre1">
Olanaksız bu. </p><p class="calibre1">
  Neler yaşadığımızı, birbirimizi nasıl yaraladığımızı bilmiyorsun sen, diyorum. Bir aradayız ama nasıl! Kaçmak seninki… Neden ondan kopmamı</p><p class="calibre1">
istemiyorsun? Beni seviyorsan neden özgür biri olmamı yeğlemiyorsun? </p><p class="calibre1">
  Düz mantık yürütüyorsun. Biz özgür olamayız Suna. Ne sen ne ben ne de Ayhan. </p><p class="calibre1">
  Neden olamayalım, olabiliriz. Sen kendini buna inandırmak istiyorsun. </p><p class="calibre1">
  Olamayız. Hepimiz birbirimizi seviyoruz çünkü. Sen beni ve Ayhan’ı, Ayhan seni ve beni seviyor. Bense her ikinizi birden. Yaşamımızı karmakarışık eden de bu zaten. </p><p class="calibre1">
  Ayhan seni sevmiyor artık. Ben de Ayhan’ı. Sana gelince… Sen kimseyi sevemezsin, sevmeyi bilmiyorsun. Tabii herkes kendine göre, kendi yetenek, duyarlık ve mantığı içinde sever. Ben bir deli, bir kürek mahkumu gibi seviyorum sevdiğimde. Sense, derli toplu, akıllıca, ölçüyü kaçırmadan sevdin beni. Kabul ediyorum, ikimiz için de zordu… </p><p class="calibre1">
  Ne söylesem boş, diyor yüzünün rengi solarak. Sevildiğine inanmıyorsun artık, saplantı oldu bu sende. </p><p class="calibre1">
  Peki, senin çizdiğin bùbirbirini seven üçlü’ tablosu içinde Güler’in yeri ne? </p><p class="calibre1">
  Güler bir ayrıntı yalnızca, önemsiz bir ayrıntı. Ben seni hep içimin derinlerinden gelen bir tutkuyla sevdim ve hala da öyle. Değişen bir şey yok. </p><p class="calibre1">
Ama sen ne zamandır, benden kafana taktığın yanıtlar bekliyor ve sürekli kuşkular, suçlamalarla sürtüşme ortamı yaratmaya uğraşıyorsun. Bense hep savunmadayım ve bir şeyler kurtarmaya çalışıyorum var gücümle. Sözünü ettiğin sevgiyi çoğu kez gururundan verilmiş bir ödün olarak gördün ve sanki sadaka olarak verdin bana. Yaşamımızı karıştıran beni sevmiş olman değil Suna. </p><p class="calibre1">
Benim seni yeterince sevmediğim kuşkusu. Bu kuşku aramızdaki sevgiyi de kemiriyor görmüyor musun? </p><p class="calibre1">
  Yer ayaklarımızın altından kayıp gidiyor Onur. Sağlam bir zemine basmıyoruz artık; kayıyor bastığımız yer ve engel olamıyoruz buna. Şu son bir aydır yaşadığım kaygıları, üzüntüleri seninle bölüşmeyi umuyordum bugün. </p><p class="calibre1">
Paramparçayım. Düşüncelerimi toplayamıyorum. Benim olmayan kollarımı, yitirdiğim gücümü, kağıtlara döktüğüm gerilimlerimi ve belirginleşen her biçimde senden izler taşıdığını duyduğum mutluluğu arıyorum. Bütün bunları</p><p class="calibre1">
senin elinin tersiyle vurup darmadağın etmenden korkuyorum. Bu durumda nasıl toparlanırım bilmiyorum. Bölüşmemiz gerekenleri bölüşemiyoruz. Uyum sağlayamadığımız, hızla akıp giden zamana uyduramıyoruz aramızdaki bağı. </p><p class="calibre1">
Sevgiyi de acılarımızı da ayrı ayrı yaşıyoruz. Bundan hırçınlığımız bence. </p><p class="calibre1">
  Seninle bölüşecek çok şeyim var benim daha. Sen istemesen de. En kötü</p><p class="calibre1">
olasılıkla bugüne kadar bölüştüklerimiz uzunca bir süre daha yetecek bana ve yeni filizler verecek. Sanıyorum sende de öyle olacak. Kızıyorsun değil mi? </p><p class="calibre1">
  Seni kızdırmaktan sinsice tat alıyorum. Belki ben de sana kızmaya başlıyorum da ondan… </p><p class="calibre1">
  Haksızlık ediyorsun. Nasıl çözülecek sence bu karışıklık? </p><p class="calibre1">
  Kendiliğinden çözülür bir süre sonra. Zorlama kendini, rahat bırak. </p><p class="calibre1">
Yanıma geliyor, elimden tutup kaldırıyor. </p><p class="calibre1">
  Rekla’dan ayrılmamalıydın Suna. Öyle özlüyorum ki seni. </p><p class="calibre1">
  Birbirimize sarılıyoruz. </p><p class="calibre1">
  Ayrılacağım günkü ağlayışını unutamıyorum, diyorum. </p><p class="calibre1">
  Çocukluğumdan beri ilk kez sen ağlattın beni… Zaten asıl amacın beni üzmekti. Şaşırtmak, acı çektirmekti. Üç yıldır şaşkına çevirdin beni. </p><p class="calibre1">
Öpüyor. </p><p class="calibre1">
  Ayrılmamız gerekiyordu, hepimiz için daha iyi olacağını düşündüm bunun. </p><p class="calibre1">
Ama… </p><p class="calibre1">
  Elleri boynumu, ensemi okşuyor. </p><p class="calibre1">
  Güzel bir şey söyle şimdi bana, diyorum. </p><p class="calibre1">
  Sana söyleyebileceklerim düşündüklerimin, senin için duyduklarımın pek azı</p><p class="calibre1">
olacak hep, diyor. Duymak sözden daha hızlı, daha derin çünkü. Sözcükler yetişemiyor bu hıza. </p><p class="calibre1">
  Biraz kanıksanmış, kaygılarla zedelenmiş bir birlikteliği yaşıyoruz ilk kez. Dışarıdan terasa yağan yağmurun sesi geliyor. Camlara vuruyor damlalar ince darbelerle. Ağlıyorum, nedeni benim için bile pek belirli olmadan. </p><p class="calibre1">
Yanyana yatıyoruz. Susuyor, dalgın, düşünceli. Eli kayıtsızca gövdemde geziniyor. Bir insanı sevmenin, tutkuyla sevmenin son noktasında beklentilerin uyuşmazlığı keskin bir biçimde ortaya çıkıyor ve o noktadan sonra nefret boy vermeye başlıyor diye düşünüyorum. Buraya varmadan, o tohum uç vermeden bitirmeliyiz. Üzerine gitmeli, ondan ne bekleyebileceğimi bilmeliyim bu noktada. </p><p class="calibre1">
  Onur, Ayhan’dan ayrılsam, yalnız kalsam, birlikte olabilir miyiz? </p><p class="calibre1">
  Bir an sıkıntıyla susuyor. </p><p class="calibre1">

</p><p class="calibre1">
  Suna, ben… Benim için çok değerlisin. Biliyorsun, konuştuk bunları. </p><p class="calibre1">
  Hayır, hiç konuşmadık. </p><p class="calibre1">
  Bekliyorum ve kurulu düzenler üstüne düşünüyorum elimde olmadan. Bunca güçsüzlük içinde nasıl üstünlük sağladı erkekler kadınlara? Güçlü cins yargısı nasıl yaratıldı? Niye kadınlar daha yürekli? </p><p class="calibre1">
  Seninle yaşamak benim için bitmeyecek bir şölen olurdu, diyor. Ama çok geç</p><p class="calibre1">
karşılaştık biz. Seni gördüğüm günden beri en çok hayıflandığım şey bu. </p><p class="calibre1">
  Gene de geç değil, diyorum. Hiç bir zaman karşılaşmayabilirdik de… İnsan yaşamını her an yıkıp yeniden kurma yürekliliğini gösterebilmeli. Eğer buna değeceğine inanıyorsa. Zayıflık göstermemeli. Yalnızca bir kez yaşıyoruz çünkü ve korkmadan bir çok kez başlayabiliriz. </p><p class="calibre1">
  Çocuklar, diyor, düşün o iki küçük çocuğu o kadına nasıl bırakırım ben. </p><p class="calibre1">
  Onlar her zaman senin çocukların. Öyle kalacaklar. </p><p class="calibre1">
  Terketmeyeceksin onları. Ah, nasıl tutuyor seni Güler güçsüzlüğüyle… Peki diyelim ki sen ayrılmadın, sürdürdün bu evliliği, bana ne kadar zaman ayırabilirsin? </p><p class="calibre1">
  Duruma göre tabii. Böyle şeyler önceden saptanamaz ki. </p><p class="calibre1">
  Sinirlenerek üsteliyorum. </p><p class="calibre1">
  Ortalama bir şey söyle, ne kadar birlikte olabiliriz? </p><p class="calibre1">
  Suna bu kendiliğinden gelişecek bir durum. Nasıl bilebilirim şimdiden? </p><p class="calibre1">
  İçinden geçeni söyle, haydi… </p><p class="calibre1">
  Yani, herhalde çok sık olamaz… </p><p class="calibre1">
  Neden? </p><p class="calibre1">
  Herkes duyar; tedirgin oluruz. Özellikle senin açından hoş bir durum olmaz. </p><p class="calibre1">
  Neden benim için hoş olmuyor, kadın olduğum için mi? </p><p class="calibre1">
  Toplumun bu konudaki eğilimlerini biliyorsun… </p><p class="calibre1">
  Peki ya senin açından? Seni kimse kınamaz değil mi? Erkeksin çünkü. </p><p class="calibre1">
Doğaldır böyle şeyler erkekler için. </p><p class="calibre1">
  Benim için de doğal öyleyse. Kimse umurumda değil benim, hiç kimse! Ben sana duyduğum sevgiyi savunabilirim sonuna kadar. Ya sen? </p><p class="calibre1">
  Güler ve çocuklar duyacaklar, bu tür bir ilişki uzun süre gizlenemez. Çok yıpranırız. Gerçekçi ol… </p><p class="calibre1">
  Ama Ayhan varken gizlenebilir öyle mi? </p><p class="calibre1">

</p><p class="calibre1">
  Suna! Bunu demek istemiyorum, biliyorsun. Güler’den, çocuklardan söz ediyorum. Baba olarak bana duydukları saygıyı yitirirler. Buna dayanamam. </p><p class="calibre1">
  Birden öfkeyle kalkıyorum yanından. Güçlükle, elim ayağım birbirine dolaşarak giyinmeye çalışıyorum. Aldanmışlık ve nefretle kabarıyor içim. </p><p class="calibre1">
  Senin yaşamında bir fanteziyim ben, diyorum, başka bir değerim yok… </p><p class="calibre1">
  Çok yanılıyorsun, diyor. Benden daha atak olduğunu kabul ediyorum. Zaman zaman ürkütüyor da bu yanın beni. Ama yaşamıma senden önce karışmış kişilere duyduğum sorumlulukla sana duyduğum sevgi bambaşka şeyler. Sen bunu hiç bir zaman anlayamadın ne yazık ki… </p><p class="calibre1">
  Evet, gerçekten çok yazık! </p><p class="calibre1">
  Sesim kırık, çok bitkinim. Eve gitmeden önce kendimi biraz olsun onarmak zorundayım ama nasıl? </p><p class="calibre1">
  Yaklaşıp kucaklamak istiyor beni. İtiyorum onu yavaşça. </p><p class="calibre1">
  Çok yorgunum, gitmek zorundayım şimdi. </p><p class="calibre1">
  Nolur sakin ol, diyor. Böyle ayrılmayalım. Birbirimize karşı dürüst olmak zorundayız. Söylediklerim sana söylemek istediklerim değil kesinlikle. Yanlış</p><p class="calibre1">
anladığını biliyorum. Benim için çok önemlisin Suna. Seni sevmek bana yetiyor daha çoğunu istemeye hakkım yok… </p><p class="calibre1">
  Bir süre görüşmeyelim. Yaşamımı yeniden düzene koyma fırsatı ver bana Onur. </p><p class="calibre1">
  Sen bu sevgiyi anlayamıyorsun. </p><p class="calibre1">
  Yo, anlıyorum. Beyninin gizli bir bölmesinde kendin için yarattığın bir sevgi bu yalnızca. </p><p class="calibre1">
  Suna, diyor yakarır gibi, bırak biraz ben yöneteyim her şeyi. Benim yaşadıklarımı kendine uygun kalıplara sokmaya çalışma artık. </p><p class="calibre1">
  Olur, peki, diyorum hafif bir alayla. </p><p class="calibre1">
  Üzgün, karmakarışık bakıyor yüzüme. </p><p class="calibre1">
  Şu anahtarı al, diyor çıkmadan, senin o. </p><p class="calibre1">
  Hayır, gerek yok. </p><p class="calibre1">
  Gerekebilir al… </p><p class="calibre1">
  Anahtarı çantama atıyor, çıkarıp masaya bırakıyorum. </p><p class="calibre1">
  Telefonun ne zaman bağlanacak? Belki yeni evden arayabilirim seni… </p><p class="calibre1">
Numarası belli mi? Adres de bırak bana. </p><p class="calibre1">
  Masanın üstündeki bir kağıdın kıyısına adres ve telefon numarası yazıyorum sessizce. </p><p class="calibre1">
  Nerede olacağımı bilmiyorum. Ama sana beni aramama bahanesi yaratmak istemediğim için bırakıyorum bunları. Bunun ardına gizlenmeyesin diye. </p><p class="calibre1">
Telefonum kısa sürede bağlanacak. </p><p class="calibre1">
  Duygusallığın seni körleştiriyor Suna. Bu suçlamalara sessiz kalışım ve sana gösterdiğim hoşgörü de önem taşımıyor senin için. Beni hor gördüğüne iyiden iyiye inanıyorum artık. </p><p class="calibre1">
  Seni düşünemeyeceğin kadar çok seviyorum şu anda bile, diyorum. Ama dindireceğim içimdeki ağrıyı. Sonu yok bu çırpınışın çünkü. </p><p class="calibre1">
  Ağlıyorum yeniden. Ellerimi tutup öpüyor kapı ağzında. </p><p class="calibre1">
  Söylediklerimi unut, diyor, hepsini. Bilmiyorum, gerçekten bilmiyorum ne yaparım seni yitirirsem. Sen de bilemezsin… </p><p class="calibre1">
  Yitik bir ülkede kalmış son canlılar gibi kucaklıyoruz birbirimizi. </p><p class="calibre1">
  Merdivenleri ağır ağır iniyorum. </p><p class="calibre1">
  KANATLAR</p><p class="calibre1">
  Kar başlamış. Mantomun yakasını kaldırıp kaldırım boyunca yürüyorum. Bu havada, bu saatte taksi bulmak zor olacak. Ayhan’ın dışarıya çıkacağımdan haberi yok. Geldiğinde beni evde bulamayacak ve eğer gecikirsem içerleyecek. </p><p class="calibre1">
Niye onun yanına dönüyorum böyle bir akşamda? Bir yerden telefon edip, bu gece kendi evimde kalmak istediğimi söyleyebilirim. Yalnız kalmalıyım bu gece. Ama şimdi Ayhan’a eve dönmeyişim için geçerli bir açıklama yapabilecek güçten yoksunum. Ona yalan söylemek istemiyorum artık. Kuşkulara, kaygılara kapılsın istemiyorum. </p><p class="calibre1">
  Yere düşer düşmez eriyen, ince, dayanıksız bir kar yağıyor. Bir süre kaldırımda durup iki yanımdan geçen kalabalığı izliyorum. Karanlık ve bulanık bir düşteki görüntülere benzer telaşlı insanlar. Güvensizlikler, korkular, bezginlikler, uyumsuzluklar içinde ağırbaşlılıkla geçip giden insanlar. </p><p class="calibre1">
Birbirine kapalı yaşamların, suskunlukların, öfkelerin hüküm sürdüğü evlerine koşuyorlar akşamın içinde. </p><p class="calibre1">
  Bu anlamsız kargaşanın biraz uzağında, onlardan ötede benim için hep aynı</p><p class="calibre1">
kalacak olan, hiç değişmeyecek bir yüz var. Kafamdaki uğultunun ve içimdeki bulantının çevremdeki karanlıkla birleştiği bu anda giderek silikleşen bu yüzün anısı tensel bir acıya dönüşüyor gövdemde. Çok uzun yaşadım, diye düşünüyorum. Bu gövde daha ne kadar sürüklenecek benimle? Bu dünyada bana ayrılan süreyi ne zaman dolduracağım? </p><p class="calibre1">
  Trafik ilerlemiyor. Bir sigara yakıp taksinin camını biraz aralıyorum. </p><p class="calibre1">
Kaza olmuş ilerde, diyor şoför, çekiciler var. </p><p class="calibre1">
  Karın altında stop lambalarının yanıp sönen kırmızı ışıklarına bakıyorum. </p><p class="calibre1">
Gecenin bu anında, bu arabanın içine kapatılıp terkedilmiş duyuyorum kendimi. </p><p class="calibre1">
Birlikte olmaktan hoşlandığım, sevdiğim bütün insanları özlüyorum. Onur’dan önceki ve ondan sonraki günleri, gecelerimi özlüyorum. Bu geceye kadar olan gecelerimi. Düşköy’de Ayhan’la kumsalda yatıp gökyüzüne baktığımız, dostlarla zamanı unutarak sabahladığımız, o kalabalıkta Onur’la ince bir titreşimi içimizde duyarak gizlice bakıştığımız geceleri. Onur’un tek başına bize geldiği ya da bizim ona gittiğimiz akşamları. </p><p class="calibre1">
  Onur’a gittiğimiz akşamlar, desenlerini önümüze sererdi. Başkaları da olurdu ama asıl bendim sunduğu bilirdim. Yere, dizlerinin üstüne çöküp onları koyar toplarken, dizerken önümüze, güzel ellerine akardı içindeki titreme. </p><p class="calibre1">
  Kendinden öylesine emin, gene de birazcık kaygılı beklerdi yargımı. Onu o kadar severken zorlu bir sınav olurdu bu bekleyiş benim için. Ama yanıtım hep aynıydı. </p><p class="calibre1">
  Çok güzel! Usulca söylerdim bunu, duyulur duyulmaz, büyülenmiş, şaşkın. Çok güzel… Duyardı. Belli belirsiz gülümserdi, yalnızca benim görebileceğim gibi. </p><p class="calibre1">
  İnsanlar içinde bir o kusursuz, bir tek o katıksız sevilmeye değer olurdu o anda. Onda görünenden daha çoğuna sahip bir o var olurdu. Yarattıklarıyla onun yaşayan yanını birbirine karıştırırdım ve hemen oracıkta, elinden çıkan bu benzersiz resimler üstünde ona karışıvermek isterdim. Onca çoğalmış ona ki bu duygu cinsellik boyutunu bütünüyle aşmış bir bütünlenme isteği olurdu artık. </p><p class="calibre1">
  Onu en çok, en yoğun özlediğim akşamlardı onlar. Ona bakardım, o olurdum ve oracıkta ölmek isterdim birden. </p><p class="calibre1">
  Sonra zamanın silindiği o noktadan, sesler, ışıklar ve içki bardaklarıyla kopup içimi çekerdim gizlice, mutsuz ve ölesiye yorgun. </p><p class="calibre1">
  Biz gittikten sonra ne yapardı o evde? Uyuyamazdı. Oturur kağıtlar karalardı. Yüksek bir tepeye çıkar, kollarını kapkara kanatlar olarak yukarı</p><p class="calibre1">
kaldırırdı. Bana dokunamamanın acısıyla yeryüzünü tüketmeye çalışır, sonra delice bir istekle yeniden yaratmayı denerdi kendince. Bir kağıdın kıyısına iki satır yazardı. Èllerim titriyor,’ diye yazardı. `Senin için var olduğuna inandığım ellerim. Bunca yakınımda durduğunda bile sana uzanamayan ellerim.’ Tepelere tırmanır kana boyardı ayak ucundaki atlıları. Bayraklarla, mızraklarla saldıran o hainleri. Kendininkine eş kanatlar takardı omuzlarıma ve yanına alırdı beni. Kanatlarımızın gölgesini dünyaya düşürür, esenlikler içinde aşağılara bakardık. </p><p class="calibre1">
  Niye bu kadar uzak bütün bu akşamlar benden, bizden şimdi? Niye kanatlarımız kırık? Kendi kendimize neler yaptık, neden? </p><p class="calibre1">
Bize neler yaptılar böyle? Neden ama neden? </p><p class="calibre1">
  Fasulye pişirmiş Ayhan. Erken gelmiş olmalı. Sofra hazır, beni bekliyor. </p><p class="calibre1">
Nerelerdesin sen? </p><p class="calibre1">
  Sesi kaygılı, kendini denetlemek için çaba harcıyor. </p><p class="calibre1">
  Sıkıldım, dışarı çıktım. </p><p class="calibre1">
  Mutfak kapısında durup ona bakıyorum. Salata tabağını musluğun yanından öteye itiyor çabucak, bana belli etmemeye çalışarak. Birden sevgiyle doluyor içim. </p><p class="calibre1">
  Gidip sarılıyorum ona arkasından, ensesini öpüyorum. </p><p class="calibre1">
  Onu tanıyorum, bir zamanlar sevdiğim ve nice zamandır birlikte yaşadığım adam o. Onunla duyduğum güvenlik ve dinginliği gereksiniyorum artık. Ama şu anda ona duyduğum sevgi parçalanmış bir düşün acısıdır belki de. </p><p class="calibre1">
  Bundan böyle daha büyük bir pişmanlık ve bağlılıkla seveceğim onu. Özveri ve kırıklıkla. </p><p class="calibre1">
  Geriye veriyor gövdesini. Bir çocuğun içten şaşkınlığıyla ama gene de okşanmaya yatkınlığıyla. Onu boğulmakta olduğum bir suyun içinde kucaklar gibi kucaklıyorum. </p><p class="calibre1">
  Bırakıyor beni. Salataya yağ koyuyor. </p><p class="calibre1">
  İş buldum Ayhan. Hafta başında başlayacağım. </p><p class="calibre1">
  Ne işi? </p><p class="calibre1">
  Dert anası olacağım gazetede… </p><p class="calibre1">
  Ha, şu. Sözetmiştin. Yapamazsın sen o işi Suna. Hiç başlama. </p><p class="calibre1">
  Neden? </p><p class="calibre1">
  Yapamazsın biliyorum. Saçma bir şey bu. Okuyup güldüğün şeyler… </p><p class="calibre1">
  Deneyeceğim. </p><p class="calibre1">
  Eh, peki dene bakalım. </p><p class="calibre1">
  Niye benim hevesimi kırıyorsun? </p><p class="calibre1">
  Hevesli olduğunu sanmıyorum. Sen benden, bu evden kurtulmak için rastgele bir işe razı oluyorsun, o kadar. </p><p class="calibre1">
  Böyle yorumlama, üzülüyorum. Ayrıca doğru değil bu düşüncen. </p><p class="calibre1">
  Çok canım sıkılıyor Suna. Duruşmam vardı bugün. Altı yıl mahkumiyet kararı verildi. </p><p class="calibre1">
  Öylece kalıyorum. </p><p class="calibre1">
  Şu başyazıdan mı? </p><p class="calibre1">
  Evet, yüzkırkbir yüzkırkikiye soktular. </p><p class="calibre1">
  Ama daha yargıtaya gidecek öyle değil mi? Bozulur, olamaz bu. Kesinlikle bozulacak göreceksin… </p><p class="calibre1">
  Emin değilim, bu ortamda çok zor. Kararlar yukardan yönlendiriliyor. </p><p class="calibre1">

</p><p class="calibre1">
  Ne diyeceğimi bilemiyorum. Sofraya oturuyoruz. </p><p class="calibre1">
  Nasıl avutabilirim onu? </p><p class="calibre1">
  Çeviri için de en az yarısı kadar bekliyor avukat, diyor. Neyse boşver. </p><p class="calibre1">
  Boş yere sıkılıyorsun Ayhan. Bütün bunlar gözdağı, biliyorsun… </p><p class="calibre1">
  Bu kadar basit değil. Tabii seninle durumumuz açıklığa kavuşmuş olsa daha güçlü olurdum. Koymazdı bunlar bana. </p><p class="calibre1">
  Çatal elimde bekliyorum. </p><p class="calibre1">
  Zor günler yaşadık, diyorum sonra. Koptuk birbirimizden. Ama seninle olmak istiyorum ve bunun için elimden geleni yapacağım. </p><p class="calibre1">
  Hiç zamanımız yokmuş gibi yaşıyorum ben ve sende hiç bir gayret görmüyorum. </p><p class="calibre1">
  Geç kaldığım için mi söylüyorsun bunları? İş peşindeydim görüyorsun! Bu kente iki damla yağmur düştüğünde bile trafik nasıl olur bilmiyor musun? Kar yağıyor dışarıda. </p><p class="calibre1">
  Bırak bunları. Açık ol bana karşı. Ayrıca o işi almanı da istemiyorum. </p><p class="calibre1">
Yakıştıramıyorum sana. Gerekirse ben sana daha iyi bir iş bulurum. </p><p class="calibre1">
  Çok zor bu. Hem söz verdim. </p><p class="calibre1">
  Başkalarına verdiğin sözleri tutma konusunda çok duyarlısın ama bana gelince nedense… </p><p class="calibre1">
  Ayhan ne olur! Çok yorgunum… </p><p class="calibre1">
  Öyle mi? Nedir seni bu kadar yoran acaba? Ben senden daha yorgunum. </p><p class="calibre1">
  Sofradan kalkıyorum birden. Ayakta öylece bakıyorum ona, boş gözlerle. </p><p class="calibre1">
  Otur yerine, diyor. </p><p class="calibre1">
  Tartışmak istemiyorum. </p><p class="calibre1">
  Tartışmak zorundayız. Tartışalım ve kendine çeki düzen ver artık. </p><p class="calibre1">
  Ne yapıyorum ben sana! </p><p class="calibre1">
  On gündür bu evdesin ve hiç bir şey yapmıyorsun. </p><p class="calibre1">
  Niye döndün söylesene, ben tam kendimi toparlamaya çalışırken niye yeniden beni alt üst etmek istedin? </p><p class="calibre1">
  Tabağımı mutfağa götürüp bırakıyorum. Korkuyorum ondan. Niye konuşamıyoruz? </p><p class="calibre1">
Neden her başlangıç tartışmaya dönüşüyor hemen? Birbirimize zorla bağlanmaya çalışarak ne umuyoruz? Bu gece buraya gelmemeliydim. Hayır gelmeliydim. </p><p class="calibre1">

</p><p class="calibre1">
  Masanın yanıbaşında durup ona bakıyorum. </p><p class="calibre1">
  Sanki birbirimizi yok etmeye çalışıyoruz, diyorum. </p><p class="calibre1">
  Bu akşam çok umutsuz olduğunu biliyorum ve senin için kaygılanıyorum. Ama bu umutsuzluğa yenilmek istemiyorum ben. Güçlü ol Ayhan… </p><p class="calibre1">
  Seni incitmek istemiyorum, diyor. Senin benimle birlikte olduğunu, bana sahip çıkıp desteklediğini bilmek istiyorum. Seni neşelendirmek, sana dokunmak, senin gereksindiğin insan olmak istiyorum. Beni dayanıklı</p><p class="calibre1">
sanıyorsun ama değilim. Hiç bir erkek, kadınların sandığı kadar dayanıklı ve güçlü değildir. </p><p class="calibre1">
  Biliyorum… </p><p class="calibre1">
  Yıkadığım tabakları ona uzatıyorum, suyun altında gezdirip süzgece diziyor özenle. Bir sıcaklık var mutfağın havasında elle tutulur bir yumuşaklık, dinginlik. Bir geçmişim var onunla, bu bile yeter belki sürdürmek için. </p><p class="calibre1">
  Bana biraz daha zaman vermelisin, diyorum. Üstüme varma. Sabırlı ol. Kendi kendimi yenmeye çalışıyorum. </p><p class="calibre1">
  Ben senin bana boyuneğmeni kesinlikle istemem. Çok tatsız olur böylesi bir birliktelik, diyor. Bana yaklaşmanı bekliyorum ve bekleyeceğim. </p><p class="calibre1">
  TV’nin karşısına oturuyoruz. Paşa konuşuyor yine. </p><p class="calibre1">
  Ayhan hemen gidip kapatıyor. Radyoyu açıyor. Ne konuşacağız şimdi? Ne kadar yorgunum. Dura dura, anımsamaya çalışarak bugünkü duruşmayı anlatıyor bana. </p><p class="calibre1">
Dinlemeye çalışıyorum. Ama Onur’un kapı ağzındaki yüzü bir perde oluşturuyor onunla aramda. </p><p class="calibre1">
  Yatağıma uzanıyorum. Onur’un yalnızca benim duyabileceğim kokusu geliyor burnuma. Üstüme sinmiş olmalı. İncinmeyle sarsılarak onunla geçirdiğim öğleden sonrayı yeniden görüntülüyor belleğim. Bana yabancılaşmış gövdem yeniden somutlaşıyor. İçim burkularak gerilere kayarken bir kadın kahkahası, ardından bir çocuk çığlığı duyuyorum üst katlardan birinden. Gecenin sesleri…. </p><p class="calibre1">
  Uzak bir gecede, kalabalık bir grupla Onur’un evinde yemek yedikten ve uzayan bir sohbeti zorla bitirdikten sonra eve dönüyoruz Ayhan’la. </p><p class="calibre1">
  Bir şarkı mırıldanıyor, ona katılamıyorum her zamankinin tersine, durgunum. Susuyor birden. Sessizce sürüyor arabayı boşalmış caddelerde. </p><p class="calibre1">
Arada kaçamak bana bakıyor. Tedirgin onu kolluyorum ben de. </p><p class="calibre1">
  Nasılsın? diye soruyor birden. </p><p class="calibre1">
  İyiyim, diyorum sorusuna şaşırmış gibi. Ne oldu ki? </p><p class="calibre1">
  Hiç, sinirliydin bütün gece, kim bir şey söylese tersini savunuyordun. </p><p class="calibre1">
  Farkında değilim… </p><p class="calibre1">

</p><p class="calibre1">
  Değildin, evet. </p><p class="calibre1">
  Hep aynı insanlarla aynı şeyleri konuşuyoruz. </p><p class="calibre1">
  Ya ne konuşalım? </p><p class="calibre1">
  Bilmiyorum. </p><p class="calibre1">
  Yatmadan önce mutfakta soda içen Ayhan’a birer kadeh daha içmeyi öneriyorum. Ona anlatmak zorundayım. Tek başıma taşıyamayacağım artık bu ağırlığı. Bilmesi, beni tutması gerek. </p><p class="calibre1">
  Seninle konuşmak istiyorum Ayhan. </p><p class="calibre1">
  Neyi? diye soruyor önemsemeden, ne oldu? </p><p class="calibre1">
  Heyecanla dolaptan iki kadeh ve konyak şişesini çıkarıyorum. Ne olduğunu anlamaya çalışır gibi bakıyor bana. </p><p class="calibre1">
  Sen pek böyle şeyler yapmazsın bu saatte ama, diye dudak büküyor, söyle bakalım ne var? </p><p class="calibre1">
  Nereden başlamalı, nasıl bir başlangıç yapmalıyım? </p><p class="calibre1">
  Nasıl anlatılır böyle bir şey. Birdenbire söylenemez yavaşca, alıştıra alıştıra söylemeliyim. </p><p class="calibre1">
  Ayhan ben aşık oldum… </p><p class="calibre1">
  Bardağı elinde öyle kalakalıyor. İyi duymamış ya da anlayamamış gibi bakıyor bana. Çok birdenbire oldu. </p><p class="calibre1">
  Galiba aşık oldum. </p><p class="calibre1">
  Elindeki kadeh çok ağır geliyormuş gibi bırakıveriyor masaya. </p><p class="calibre1">
  Kime? </p><p class="calibre1">
  Onur’la aramızda korkunç bir gerilim var… </p><p class="calibre1">
  İnanmazlıkla bakmayı sürdürüyor. Yorgun ve yaşlanmış görünüyor gözüme birden. Hafifçe, acı çekiyormuş gibi gülümsüyor. Yüzünün rengi atmış, panik içinde ama yürekli olmaya çalışarak kayıtsızmış görünmek istiyor. </p><p class="calibre1">
  Demek aşık oldun; diyor. Onur’a, şu bizim Onur’a… Ama… </p><p class="calibre1">
  Bir an susuyor, bocalıyor. Ne yapacağına, bana ne söyleyeceğine karar vermeye uğraşır gibi. Sonra soluğunu koyveriyor. </p><p class="calibre1">
  Emin misin? İnsan yanılabilir. Çok hoş biri olduğunu kabul ediyorum, tabii kadınlar hoşlanırlar ondan… </p><p class="calibre1">
  Durum bundan daha tehlikeli görünüyor Ayhan. Sana söylemeden önce tarttım kendimi, geçiştirmeye çalıştım inan. </p><p class="calibre1">
  İyice sarsıldığını görüyorum. Yoksa söylememeli miydim ona? </p><p class="calibre1">
  Demek çok ciddi ha! </p><p class="calibre1">
  Birden kucaklıyor beni, sıkı sıkı sarılıyor elinden kaçırmaktan korkarmış</p><p class="calibre1">
gibi, sevecenlikle. </p><p class="calibre1">
  Ah zavallı karıcığım benim! </p><p class="calibre1">
  Böyle bir şeyi kiminle bölüşebilirim ki, diyorum. </p><p class="calibre1">
  Kim yardım edebilir bana senden başka bilmiyorum. Sen benim en yakın dostumsun. </p><p class="calibre1">
  Gidip kanepeye oturuyoruz yanyana. </p><p class="calibre1">
  O da sana aşık mı, söyledi mi, konuştunuz mu bunu açıkça, diye soruyor merakla ve öyle olmasın isteyerek. </p><p class="calibre1">
  Konuşmaya gerek yok ki, ortada çok somut bir durum var. İkimiz de yaşıyoruz bunu. Giderek yoğunlaşıyor bu duygu bende üstelik. </p><p class="calibre1">
  Nasıl yani, ne duyuyorsun ona? </p><p class="calibre1">
  Ayhan… İlk kez aşık olmuyorum ki,.. Aşk işte. </p><p class="calibre1">
  Bir süre susup düşünüyor. Sonra elimi avucuna alıyor, sıkıyor. </p><p class="calibre1">
  E, ne yapacağız şimdi? diye soruyor umarsızca. </p><p class="calibre1">
  Bilmiyorum, hiç bilmiyorum. Korkuyorum. </p><p class="calibre1">
  Kalkıp radyoyu açıyor, yayın bitmiş. Salonda bir kaç adım atıyor. Şaşkın, evet, o da korkuyor olmalı. Yeniden yanıma geliyor, kanepenin ucuna ilişip yüzümü avuçlarının içine alıyor. </p><p class="calibre1">
  Korkma, diyor, biz bunu birlikte çözeriz. Yardım ederim sana. </p><p class="calibre1">
  Yüzümü öpüyor, saçlarımı okşayıp düzeltiyor eliyle. </p><p class="calibre1">
  Minnetle sarılıyorum ona. </p><p class="calibre1">
  Yaşanacak kaç yılım kalmışsa tümünü seninle tüketmek istiyorum Ayhan. </p><p class="calibre1">
  Başını dizime koyup uzanıyor. Dalgın, yorgun, düşünceler içinde bir süre yatıyor. </p><p class="calibre1">
  Ben de seviyorum onu, diyor neden sonra. Biliyorsun ne kadar sevdiğimi. </p><p class="calibre1">
Keşke size, bir süre birlikte olun, dilediğinizce davranın, durulana, bitene kadar diyebilsem. Ama bu toplumda ne kadar zor. </p><p class="calibre1">
  Kanepede sabahlıyoruz. Ardarda sigara içerek, uykusuz, bitkin. Birbirimizin dizinde, kucağında. Nice zamandır belki de ilk kez yakınız böylesine. </p><p class="calibre1">
Eğer birlikte olursanız, diyor bir ara, çok uzun sürer. Anlıyorsun değil mi? </p><p class="calibre1">
Yalnız kalmamaya çalışın. Yatmadınız herhalde… </p><p class="calibre1">
  Hayır Ayhan. </p><p class="calibre1">
  Bu olasılık birdenbire aklına gelmiş gibi korkuyla doğruluyor yerinde. </p><p class="calibre1">
  Böyle bir şey olursa dayanamam Suna. Seni onunla bölüşemem. Biliyorsun bu konuda çok duyarlıyım. Anlattım sana Havva yüzünden çektiğim acıyı… </p><p class="calibre1">
  Ama az önce toplum baskısı olmasa birlikte olun, durulun derdim size diye düşünüyordun… </p><p class="calibre1">
  Yo, duygusal olarak kabul edemem bunu. Düşünce doğru olabilir belki ama… </p><p class="calibre1">
Söz ver bana, onunla olmayacaksın… </p><p class="calibre1">
  Elimden geleni yapıyorum ve yapacağım Ayhan. </p><p class="calibre1">
  Başını ellerinin arasına alıyor ağır geliyormuş, taşıyamıyormuş gibi. </p><p class="calibre1">
  Bu işi bitirmelisin. Ama eğer o zamana kadar bir şey olursa sakın bana söyleme! Söyleme tamam mı? Buna katlanamam, kesinlikle katlanamam. </p><p class="calibre1">
  Durumu yeni kavramış olduğunu anlıyorum. Önce bir oyun gibi geldi ona söylediğim şey. Şimdiyse bu yakınlığın varabileceği yeri görüyor. </p><p class="calibre1">
Yatıştırmak için kucaklıyorum onu. Bana bırakıyor kendini uysallıkla. Güçlü, kendinden emin adamı oynadığını ancak anlayabilmiş olmalı. </p><p class="calibre1">
  Söz ver bana, diyor yalvarır gibi. </p><p class="calibre1">
  Peki, olmayacak, söz veriyorum. </p><p class="calibre1">
  Ne yapacağız şimdi? diye soruyor yeniden, gerçek bir kaygıyla. </p><p class="calibre1">
  Susuyorum. </p><p class="calibre1">
  Onu bize çağır bir gece, diyor, iyi bir çözüm bulmuş gibi coşkuyla. </p><p class="calibre1">
Birlikte konuşalım bu konuyu… Ya da ben ararım. Yok hayır, sen söyle… </p><p class="calibre1">
  Huzursuz, tetikte, kararsızlık dolu bir kaç gün geçiriyoruz Ayhan’la. </p><p class="calibre1">
Onunla birlikteyken, küçümsediğim, yadsıdığım, gelip geçici bir duygu olduğundan kuşku duymadığım bir şeymiş gibi sözediyorum Onur’la yakınlığımdan. </p><p class="calibre1">
Gerçekten de Onur’la uzun süre, bir ömür boyu yaşama istek ve düşüncesine hiç yer vermiyorum içimde. </p><p class="calibre1">
  Böyle bir birlikteliğin bana getireceği acı, yoksunluk ve zorlukları</p><p class="calibre1">
görebilmem, kendiliğinden onunla olma isteğimi geriye itiyor. Ama bundan başka bir çok nedenden ötürü de iyi biliyorum ki biz birlikte olamayız. </p><p class="calibre1">
  Onur’a Ayhan’la konuştuğumu söylediğimde önce çok yadırgıyor bunu. </p><p class="calibre1">
Aldatılmışlık duygusuna benzer bir etkilenmeyle sarsılıyor, tepki gösteriyor ama gene de birlikte konuyu tartışma önerimizi geri çevirmiyor. </p><p class="calibre1">

</p><p class="calibre1">
  O akşam üçümüz bizim evdeki yuvarlak masanın başına oturduğumuzda her şey her zamanki gibi görünüyor gözüme bir an. En küçük bir çekingenlik, sakınma yok sanki aramızda. Ayhan’la Onur, ben aralarına üzerinde pazarlık yapılacak biri olarak oturmamışım gibi, bu geceden önceki içtenlik ve yakınlıkla şakalaşıp konuşuyorlar uzunca bir süre. Öyle ki bir ara, hiç bir aksaklık yok işte, hepsi geçti, kapandı, biz eski halimize dönüverdik yanılsamasına düşüyorum. Oysa her birimiz konuşmak üzere bir araya gelmiş olduğumuz konunun kendiliğinden, bir an önce açılmasını bekler durumdayız. Ben her ikisine de bir konuşmayı izleme ve sürdürme yeteneklerimi birdenbire yitirmişim gibi, taşkın bir heyecanla bakıyorum aralıksız. Onur konuyu Ayhan’ın açmasını</p><p class="calibre1">
bekliyor doğal olarak. Ayhan ise benim devreye girmemden yana görünüyor. Ama zaman ilerliyor ve arada işin kendisine düştüğünü kavrıyor. Heyecanlanıyor birden, kendine güveniyle her zamanki rahatlığı yok oluyor sanki. Bekliyor, tedirgin bize bakıyor. </p><p class="calibre1">
  E, Onur, neler oluyor anlatsana, diyor, kaçamak bir tavırla. </p><p class="calibre1">
  Ne anlatmamı istiyorsun? diye soruyor Onur gülümseyerek. </p><p class="calibre1">
  Konunun değiştiğinin farkında ama bilmezlikten geliyor besbelli. </p><p class="calibre1">
  Serüven yaşama hevesi değil bu sanırım, diyor Ayhan. </p><p class="calibre1">
  Neden söz ediyorsun? diyor Onur gizlenmeyi yeğleyerek. Konuşulacak olanın adı baştan konsun istiyor olmalı. </p><p class="calibre1">
  Kaçınılmazlıkla konuşuyormuş gibi durgun ama çocuksu bir saflıkla apacık, gülümsüyor Ayhan. </p><p class="calibre1">
  Suna aranızda duygusal bir yakınlaşma olduğundan söz etti bana. Şunu bilmek istiyorum, karşılıklı mı bu duygusallık? </p><p class="calibre1">
  Onur bana bakıyor yardım istermiş gibi. Başımı tabağıma eğiyorum. </p><p class="calibre1">
  Söylemek zorundayım Ayhan, diyor bir an sonra, özür diler gibi. Yalnızca seni üzmemek için bile olsa olmasın isterdim ya da başka biri olsun dilerdim ama insanın bu konuda seçme şansı olmuyor. Doğrusunu söyleyeyim, çok direndim kendime. </p><p class="calibre1">
  Duymak istediği bu değilmiş gibi sarsıldığını görüyorum Ayhan’ın. Rengi sararıyor, bunları söyleyebilmesine şaşmışcasına bakıyor Onur’a. Demek daha çok benim kendi kendime yarattığım bir kuruntu gözüyle bakıyordu soruna. Ama belki de gerçek bu bile olsa Onur’un bunu ona kendi evinde açıkça söyleyemeyeceğini umuyordu. Böylece Onur benim gözümden düşecek, korkak bir sünepe durumuna girecekti. Umutsuzca bardağına uzanıyor Ayhan. Korkuyla bekliyorum. </p><p class="calibre1">
  Anlıyorum, diyor, kısaca. </p><p class="calibre1">
  Suna’ya çok değer veriyorum, diyor Onur sözü yarım kalmış gibi. Biliyorum, çok talihsiz bir sevgi bu ama kesinlikle sana yönelmiş bir kötülük olarak algılamanı istemem. Seni de en az onun kadar seviyorum çünkü. </p><p class="calibre1">
  Dürüstlüğün için teşekkür ederim, diyor Ayhan zayıf bir sesle. Yalnız unutmaman gereken bir şey var. Suna benim karım. Dört yıldır birlikteyim onunla ve çok mutluyum. Onu seviyorum, kaybetmek istemiyorum. </p><p class="calibre1">
  Onu senden almayı hiç düşünmedim Ayhan. Böyle bir şeye hakkım olmadığını</p><p class="calibre1">
biliyorum. Sana onun için taşıdığım duygudan söz ediyordum yalnızca… </p><p class="calibre1">
Sorduğun için söyledim bunu ayrıca. Yalan söyleyemezdim sana. </p><p class="calibre1">
  İçinizde en zor durumda olan benim, diyorum. Ben ikinizi de seviyorum. </p><p class="calibre1">
  Şu anda konuştuğumuz ve bundan sonra konuşacağımız hiç bir şey bizim durumumuza açıklık getirmeyecek gibi görünüyor, diyor Ayhan. </p><p class="calibre1">
  Haklısın, diyorum, hepsi boşuna olur. </p><p class="calibre1">
  Ama sanırım bir seçim yapmak zorunda kalacaksın Suna, diyor, Ayhan bana dönerek. Böyle sürdüremeyiz. </p><p class="calibre1">
  Ben bu seçimi yaptım ve seninle yaşamak istediğimi söyledim sana. Onur benim için bir şok şimdi. Yenildiğim, kaçmak isteyip de beceremediğim bir gerçek. İnan bana, çoğu kez başıma gelmiş bir felaket gibi yaşıyorum bu duyguyu. Kötü bir hastalığa yakalanmışım, ağır bir kaza geçirmişim de bir yerlerimi kırmışım gibi. Bu yüzden yardım istedim senden zaten… </p><p class="calibre1">
  Her şeyden önce dostuz biz ve birbirimizi seviyoruz, diyor Ayhan. Sofradaki ağır havayı gidermek istercesine. Öyleyse siz ikiniz bu acıklı duygusallığı</p><p class="calibre1">
yenebilir daha köklü, daha yakın bir dostluğa dönüştürebilirsiniz. </p><p class="calibre1">
Ben de yardım edeceğim size. Üçümüz öncekinden daha sıcak bir ilişki içinde olabiliriz. Neden olmasın ki… </p><p class="calibre1">
  Olabilir tabii, diyor Onur rahatlamış gibi coşkuyla. </p><p class="calibre1">
  Gözlerim doluyor. </p><p class="calibre1">
  Bardaklarımızı inançla kaldırıp birbirine vuruyoruz. </p><p class="calibre1">
  Çok yükseklerden dünyaya, dünyanın haline bakıyoruz. Kurallarla, önyargılarla, yasaklarla dolu kirlenmiş bir dünyaya. Kanatlarımız kocaman, gergin, pırıl pırıl. </p><p class="calibre1">
  Bir bardak su almak için kalkıp mutfağa gidiyorum. </p><p class="calibre1">
Ayhan yatmamış hala. Salonda kanepede uzanmış dizi film izliyor. Gidip ayak ucuna oturuyorum. </p><p class="calibre1">
  Uyuyamadın mı? diye soruyor. </p><p class="calibre1">
  Hayır, hiç uykum yok. </p><p class="calibre1">
  Benim de öyle. </p><p class="calibre1">
  Birer kadeh bir şey içelim mi? </p><p class="calibre1">
  Olabilir. </p><p class="calibre1">
  Ne istersin? </p><p class="calibre1">

</p><p class="calibre1">
  Herhangi bir şey… </p><p class="calibre1">
  İçki çıkarıyor dolaptan. Onu beklerken gözüm karşımdaki duvarda asılı</p><p class="calibre1">
resme dalıyor. İki yıl önceki yılbaşında Onur’un bana armağan ettiği tablo bu. Yeni evime taşınırken onu bana vermedi Ayhan. Salt o resim yüzünden burada kalayım gitmeyeyim istedi. Bunun beni durdurabileceğini umdu belki de. </p><p class="calibre1">
  Eksik yanımdı Onur benim, yarım kalmış yarım. Onunla bütünleniyordum. </p><p class="calibre1">
Anlatmak istediklerini başka bir dilden anlatan elleriyle. Bana anlatamadıklarını biçime döküşündeki o dizginlenmez coşku bulaşıcı bir hastalık gibi kanıma karışırdı onun resimlerine bakarken. </p><p class="calibre1">
Onlar sözcüklerin tanımlamaya yetmediği yerde yeniden yaratırlardı sevgiyi. </p><p class="calibre1">
Onur’un duyarlığı, aklı, yüreği yeniden yaratırdı beni. </p><p class="calibre1">
  Tedirgin bir grinin, şaşırtıcı bir beyazın, ürkütücü sarıların ve kuşku dolu kırmızıların dili ondaydı. Bense durmadan ve tutkuyla o çapraşık dili çözmeye çalıştım. </p><p class="calibre1">
  Sıradan sözcüklerle, yavan alışılmış dilimle peşisıra gittim yorgun argın. </p><p class="calibre1">
Onun resimlerine bakarken hızlanırdı yüreğim. </p><p class="calibre1">
İçimde bir ayaklanma olurdu. Bir tel incecik ses verirdi, bir ağaç</p><p class="calibre1">
yapraklarını dökerdi. Mor bir çiçek açılırdı vaktinden önce. Gökyüzü renk değiştirirdi. Kelebekler ellerime konar, avuçlarım sıcacık olurdu. </p><p class="calibre1">
  O aykırı, yönsüz yordamsız gibi çılgın, öfkeyle dolanıp da ansızın bir yerlerde duruluveren, bir büyük boşluğun ayakucunda ya da bir yeşilin akıl almaz bir incelikle kırılıverdiği noktada düğümlenip dağılıveren çizgiler karmaşasında yolumu izimi yitirirdim. </p><p class="calibre1">
  İşte orada, tam o noktada her şey hüzün dolu bir sızıyla ona doğru iterdi beni. Öncesiz sonrasız o olurdum. Ben onu asıl bunun için severdim en çok. </p><p class="calibre1">
Bu yüzden seviyordum. O benim gereksindiğim acı, özlediğim mutsuzluk, uzlaşmazlık, onulmaz can sıkıntımdı. Kırılganlığım, öfkem, hoyratlığımdı. </p><p class="calibre1">
  Ayhan bardağımı elime veriyor. </p><p class="calibre1">
  Sen olmasaydın çekip gitmeye çalışırdım buralardan, diyor. </p><p class="calibre1">
  Nereye? </p><p class="calibre1">
  Bilmiyorum. Akılcı bir kurtuluş yolu arıyorum kendim için ama bulamıyorum. </p><p class="calibre1">
Bu karar kesinleşirse büsbütün felç olacağım her bakımdan. </p><p class="calibre1">
  Ama daha kesinleşmedi. Uzun sürüyor yargıtaydan çıkması hem. Düşünme şimdi, oluruna bırak: Biliyorsun her an her şey değişebilir bu ülkede. </p><p class="calibre1">
  Çok zor. Kısa sürecek bir dönem olmayacak bu. </p><p class="calibre1">
  Üstesinden gelinir. Ben yanında olacağım. </p><p class="calibre1">
  Bundan emin misin gerçekten? Öyle huzursuzsun ki bu evde. </p><p class="calibre1">
  Yüzüme bakıyor dikkatle. Konuştuğumuz şeylerin çok dışında bir yerlerdeymiş</p><p class="calibre1">

</p><p class="calibre1">
gibi. Acısını dindirmek ister gibi gövdemi ona yaslıyorum. Kayıtsız kalıyor. </p><p class="calibre1">
  Suna bugün neredeydin? diye soruyor birdenbire. </p><p class="calibre1">
  Geriye çekiyorum kendimi çabucak. Gene yenildi kuşkularına. </p><p class="calibre1">
  Söyledim ya, Cağaloğlu’na, gazeteye gidip Cengiz Bey’le görüştüm. </p><p class="calibre1">
  En çok bir saat sürer bu. Sonra ne yaptın? Bugün saat onikide eve geldim, evde yoktun. Duruşmadan çıkmıştım, çok bitkindim. Seninle bölüşmek istiyordum sıkıntımı. Belki birlikte bir şeyler yaparız, bir yerlere gideriz, diye düşünüyordum. Ama sen gecenin sekizbuçuğunda eve geldin ancak. </p><p class="calibre1">
  Bilseydim, beklerdim. Bana bugün duruşman olduğunu söylemedin ki. </p><p class="calibre1">
  Hiç bir şey sormuyorsun ki. Senin ilgi alanının çok dışındayım ben. </p><p class="calibre1">
  Gazeteden çıktıktan sonra sağa sola uğradım. Eski arkadaşları filan gördüm. </p><p class="calibre1">
Belki daha iyi bir iş olanağı çıkar diye soruşturuyorum. </p><p class="calibre1">
  Doğruyu söylemediğin yüzünden belli oluyor. Yalan söylemeyi beceremezsin sen pek. </p><p class="calibre1">
  Öğrenmek istediğin ne Ayhan, açık konuş. </p><p class="calibre1">
  Sen bugün Onur’la buluştun! </p><p class="calibre1">
  Hayır. Nerden çıkarıyorsun bunu… Onur’u aylardır görmüyorum. Gene mi beni izlemeye başladın? Beni bu eve kapatmak mı istiyorsun? </p><p class="calibre1">
  Nerede olduğunu bilmek istiyorum. </p><p class="calibre1">
  Söyledim sana! Bırak bu sorguları artık. Bu yüzden birbirimizi yedik, bırak artık… </p><p class="calibre1">
  Çok bencilsin Suna… </p><p class="calibre1">
  Bencilim, kötüyüm, neden beni seviyorsun hala? </p><p class="calibre1">
  Sevip sevmediğimi bilmiyorum artık. Beni çağırdığında gelip seni aldım, değişeceğini umuyordum çünkü. Ama sen kendi açmazlarınla beni de hasta ediyorsun. Elimi kolumu bağlıyorsun… </p><p class="calibre1">
  Durmadan değişmeye çalışmaktan bıktım usandım artık Ayhan. Ya beni olduğum gibi kabul et, ya da bırak gideyim. Sana ayakbağı olmak istemiyorum. </p><p class="calibre1">
  Sanki burda mısın ki! Aklın fikrin o serseri Onur’da… </p><p class="calibre1">
  Onur’u gene mi sokuyorsun aramıza? </p><p class="calibre1">
  Zaten hep aramızda. </p><p class="calibre1">
  Yarın evime gideyim ben Ayhan. Bir kaç gün orda kalayım. </p><p class="calibre1">

</p><p class="calibre1">
  İstiyorsan git. Burada bana katlanarak yaşamanı ben de istemem. </p><p class="calibre1">
  Aslında gitmek istemiyorum. Uzlaşalım istiyorum. </p><p class="calibre1">
  Bunu gerçekten istediğine inanmıyorum Suna. Şaşkının birisin o kadar! </p><p class="calibre1">
  Benden kurtulmak istiyorsun sen. Gitmemi istiyorsun! </p><p class="calibre1">
  Odama girip kapıyı çarpıyorum. Sigara kokuyor içerisi. Camı açıyorum. Bir damar seğiriyor şakağımda. Yüzümü soğuk havaya tutuyorum. Kar durmuş, tutmamış yerler. Yarın gideceğim bu evden ve bir daha kesinlikle dönmeyeceğim. Belki de hemen şimdi gitsem daha iyi olacak. Bir taksi çağırır giderim: Ama korkuyorum ondan. Engel olmaya çalışabilir. Söyledikleriyle yaptıkları birbirini tutmuyor artık. Olay çıkarabilir. Her dakika değişiyor ve onun bu karmakarışık ruh haline ayak uyduramıyorum. Ben de aynı durumdayım üstelik. Buraya dönmem bağışlanmaz bir aptallıktı. Bu çürümüş evliliği yeniden diriltmek istek ve iyimserliğine bir an bile olsa nasıl kapıldım? On gün bile dayanamadık birbirimize işte! </p><p class="calibre1">
  Yatağımın üstüne oturuyorum ve sokak kapısının çarpılarak kapandığını</p><p class="calibre1">
duyuyorum. Ayhan dışarıya çıkmış olmalı. Sinirlerini yatıştırmak için biraz dolaşacak ya da sigarası bitti alıp gelecek. Kalkıp içki dolabına gidiyorum ve yeniden dolduruyorum bardağımı. Bu evde bir sığıntıyım ben artık. Gizlice Ayhan’ın içkisinden içiyorum. Burası benim evim değil. Burda sessizce acı</p><p class="calibre1">
çekmek hakkım bile yok. Dayanılmaz bir öğle sonundan sonra korkunç bir gecenin içindeyim. Her yanım zonkluyor. </p><p class="calibre1">
  Ağırca içiyorum içkimi: Camı kapatıp yatağa uzanıyorum. Bugün kanatlarımı</p><p class="calibre1">
koparıp attılar. Kanatlarımı da, yitirdim. Ne Onur, ne Ayhan ne de kanatlarım var artık… Ufalanıp salt sessizlik haline gireceğim az sonra. </p><p class="calibre1">
Kendi bedeninden kurtulmuş, kendisinden kopmuş, edilgin, durgun bir nesne olacağım. </p><p class="calibre1">
  Bundan böyle kimseyi sevmeyeceğim. Hiç bir erkek dokunamayacak bana. </p><p class="calibre1">
Sakınmanın ve esirgenmenin ne olduğunu öğreneceğim. </p><p class="calibre1">
  Belleğim hızla birbirinin üzerine kapanan resimlere açılıyor. Onur’la atölyede ilk kez birlikte olduğumuz yaz gününü anımsıyorum. </p><p class="calibre1">
Atölyenin merdivenlerini çıkıyoruz birlikte. İlk kez geliyorum buraya. Yeni resimlerini göreceğim Onur’un. Rekla’da yaz durgunluğu var. Kimseye görünmeden çıktık birlikte. </p><p class="calibre1">
  Onbeş yirmi gün önce üçümüzün birlikte olduğu o akşamdan sonra ne değişti aramızda? Hiç. Zaten yakın, köklü bir dostluğumuz yok muydu bizim? Suç</p><p class="calibre1">
ortaklığımıza uzaktan da olsa yeni biri katıldı yalnızca. Ayhan. </p><p class="calibre1">
Onun ötesinde değişen bir şey yok. Yaşadığımız özlem dolu istek ürkütüyor ikimizi de hala. Ayhan’ın varlığı yok etmiyor bunu. Ürküyoruz gene ve birlikte olabileceğimiz o eşsiz anı ertelemek, geciktirmek, şimdilik becerebildiğimizce kaçınmak istiyoruz bundan. Böylece bir gün kendiliğinden erir, yok olur bu istek diye umuyoruz belki de. Oysa direndikçe yükseliyor beden ısımızı ölçen ısıölçer. </p><p class="calibre1">
Neredeyse patlama noktasındayız. Onur çekingenlikle bana bırakıyor kendini. </p><p class="calibre1">
Bu ilişkide yöneten; yönlendiren benim bir bakıma. Ayhan’a verdiğim sözler yüzünden yakınlığımızın dozunu, biçimini, boyutlarını saptamayı ben üstlenmişim sanki. </p><p class="calibre1">

</p><p class="calibre1">
  Önce evi gezdiriyor bana. Salonu atölye olarak düzenlemiş. Eski tablolarını</p><p class="calibre1">
da evden buraya taşımış. Resim gereçleri, boş tualler yerleştirmiş oraya buraya. Arka odadaki tek kişilik ama genişçe yatağı Tarık bırakmış</p><p class="calibre1">
ona. Çalışmasının uzun sürdüğü akşamlar burada kalacağını söylüyor. Yataktan başka pencere önünde bir etajer, küçük bir giysi dolabı ve Onur’un getirdiği bir çalışma masası var içerde. </p><p class="calibre1">
  Yalnız yaşayan erkeklerin evlerine özgü o giz dolu çekicilik başımı</p><p class="calibre1">
döndürüyor. Bu evde sürekli olarak yaşayan bir kadın yok. Bu düzen bir erkeğin düzeni. Tek başına yaşayan erkeklerin düzeni nedense ilginç ve şaşırtıcıdır kadınlar için. Daha çok pislik, düzensizlik ve sefaletle karşılaşmayı umarlar böyle durumlarda. Bir kadın tarafından kurtarılıncaya kadar zavallı, acizlik dolu yaşamlarını sürdüreceklerine inanırlar erkeklerin. Onlarla ilgilenecek bir kadın olmalıdır kesinlikle. Hemen işe girişme isteği duyarlar güçlü bir biçimde. Bir kadına gereksinme duymayan bu adamı yola getirmek, ona kendisiyle birlikte sahibolacağı rahatlıkları</p><p class="calibre1">
gösterip kanıtlamak için deli olurlar. Nasıl yaşar bu adam burada? Bu yatakta kimlerle sevişir, geceleri nasıl vakit geçirir, yemeğini nerde yer, kirlilerini ne yapar? Gizlerle dolu bir yaşamı olan olağanüstü bir yaratıktır çünkü o. Bir kadına tutunmadan yaşamayı deniyor öyle mi, eh görür bakalım bundan sonra. Sıradan bir kadın için sevdiği erkeğin evine gitmek beklenmedik bir tuzağa dönüşür böylece işte. Bir zamanlar bu tuzağa ben de düştüm kuşkusuz. İlk kocamı teneke karyolalı o berbat yerden kurtarıp, çiçeklerle, iğne oyası sehpa örtüleriyle, çiçekli perdeler, tertemiz sofra örtüleri, lavanta çiçeği kokan çamaşırlarla şaşırttığım küçük bir eve götürdüm. Bütün bu düzenek ve düzenler içinde saltanat sandığım bir esaretle oyalandım durdum yıllarca. </p><p class="calibre1">
  Burada ise dağınıklık gibi görünen herşeyde bile belli bir düzen hüküm sürüyor. Burası Onur’un evi değil biliyorum ama gene de ona ait bir yer. </p><p class="calibre1">
Onun kişiliğini yansıtıyor her eşya, her türlü gereç. </p><p class="calibre1">
  Yatak odasındaki dolabın kapağına büyükçe bir fotoğrafını yapıştırmış. </p><p class="calibre1">
Apansız karşılaşıyorum bu alabildiğine çekici göründüğü siyah-beyaz portreyle ve hemen vuruluyorum o adama. Dönüp arkamda duran Onur’a bakıyorum. Evet, işte bu o. Üzerine uzun zaman düşler kurulabilecek, onca özlendiğinde bir araya gelindiğinde… </p><p class="calibre1">
  Ağırlığımın yok olduğunu, ayaklarımın yerden kesildiğini biliyorum yalnızca. Sonra her şey düşlere özgü bir gerçeklikle, düş olduğu bilinerek ve uyanıvermekten çok korkularak yaşanıyor. </p><p class="calibre1">
  Kendi bedenimden ayrı, bir başkası olmayan ama bir başka ben, benim karşıtım olan bir benmiş gibi yadırgamadan kabullendiğim biriyle sevişiyorum ilk kez. İnanılmaz bir ten uyumuyla, en küçük bir yabancılık, aykırı</p><p class="calibre1">
bir koku, tat, ses duyumsamadan. </p><p class="calibre1">
  Nice sonra bundan böyle beklediğim hiç bir şey kalmamış gibi uyanıyorum bu harika düşten. O zaman bu yakınlığın bir oyun değil, hayır, bunun bir insanın yaşamında yüz yılda bir yakalanabilecek bir uyum olduğunu ve bu şansın bana bağışlandığını anlıyorum. Ne kadar sürerse sürsün, ne olursa olsun bu uyumun kendi başlangıç ve bitiş süreci içinde kayıtsız koşulsuz yer alacağımı da. </p><p class="calibre1">

</p><p class="calibre1">
  Pencereden akşam güneşinin tatlı kızıllığı doluyor odaya. O güne dek görülmemiş bir gökkuşağının altında birlikteyiz. Soluğu ışığı renklere ayırıyor. Birbirinin üzerine atılmış bacaklarımız, kımıldayan soluk alan, savrulan ellerimiz, unutmanın, evrenin dışına düşmenin kıvrımları içindeki bedenlerimiz, içimizde olup bitenleri birbirine aktarıyor. Elini göğsüme bastırıp kokumu içine çekiyor, tenimi saran ürpertiyi kendine taşıyor çabucak. Duyarlı avuçları, sihirli parmakları çizgilerimi yepyeni biçimlere dönüştürüyor ustalıkla. Kendimi tanıyıp biliyorum. Ondan yoksun geçirmiş olduğum bunca zamana şaşıyorum. </p><p class="calibre1">
  Sonra gece tuğla rengi bir koyulmayla üzerimize iniyor. Elleri saçlarımda dinleniyor. Yüzyüze, içimizdeki gürültünün dinmesini bekliyoruz. Kendimizi sessizliğe bırakıyor, küçük sevecen öpücüklerle minnetimizi dile getiriyoruz. </p><p class="calibre1">
  Aynanın önünde saçlarımdaki firketeleri takıp çıkarıyorum. Bana bakıyor. </p><p class="calibre1">
  Ne kadar güzelsin, diyor, ne kadar ince, saydam ve kırılgansın bilsen… </p><p class="calibre1">
Bırak saçlarını, dağınık kalsın. </p><p class="calibre1">
  Omuzumdan öpüyor usulca ve öptüğü yerde bir gelincik büyütüyor. </p><p class="calibre1">
  Yaşam benim için onu yeniden göreceğim ana kadar dondurulmuş, olduğu yerde kalakalmış anlamsız bir zaman parçası oldu bundan sonra. Bu anlamsızlık içinde Ayhan yalnızlığımı bölüştüğüm iyi bir dost kimliği kazanmıştı gözümde. </p><p class="calibre1">
Gene de ondan gizli yaşadıklarımın ezikliğiyle huzursuz ama olabildiğimce uysaldım yanında. Hiç bir şey değişmemiş, biz aynı yerde dost kalmaya çalışarak yaşayıp gidiyormuşuz gibi davranmaya çalışıyordum. Daha sevecen daha ilgiliydim ona ya da bana öyle geliyordu. Beni gözlediğini seziyor, suskunluklarımdan kuşkulanmasına fırsat vermemeye uğraşıyordum. </p><p class="calibre1">
Ama öyle bir düş içindeydim ki uçmaya çalışırken kanatlarımı kapatmış</p><p class="calibre1">
olduğumu bile ayırdedemiyordum. </p><p class="calibre1">
  İçinde yaşadığımız toplumsal karmaşa, gazetelerdeki kocaman başlıklar, kan revan resimlerle ulaşıyordu belleğimdeki Onur’dan artakalmış yere. Acıyla karışık bir karıncalanma oluyordu içimde, o donmuş bakışlar yansıtan şaşkın ölü gözler, ince mavi bir giysi, yana düşmüş bir el, kırılmış bir gözlük, dağılmış camlar bilincime değdiğinde. Ama çok geçmeden bütün bu görüntüler çatırdayan bir karanlığa dalıp yok oluyordu. Beni saran o büyülü, kabına sığmayan boşluk duygusu içinde yumuşak bir kederin durağanlığıyla, bu kargaşadan payıma düşecek olana razı, bekliyordum sanki. </p><p class="calibre1">
  Bütün isteksizliğime karşın, hafta sonları Ayhan’la yaptığımız yürüyüş ve koşulara katılmaya çalışıyordum o sıralarda. Belli bir düzeni korumaya özen göstermek zorunda duyuyordum kendimi. En ufak bir sapma, arkasından daha büyük kopmalar getirecekmiş gibi ürkerek. </p><p class="calibre1">
Gene de pek kolay olmuyordu bu. </p><p class="calibre1">
  Ayhan üzerimdeki yorganı hızla çekiyor, uyanıyorum. Eşofmanını giymiş, sabırsızlanıyor. </p><p class="calibre1">
  Suna, kalk, koşuyoruz. Hadi fırla… </p><p class="calibre1">
  Saat kaç? </p><p class="calibre1">

</p><p class="calibre1">
  Yedi. </p><p class="calibre1">
  Pazar sabahı yedi. Çok insafsızsın. Ben koşmuyorum. Sen git. </p><p class="calibre1">
  Hadi, kalk, tembellik etme. Hava çok güzel. </p><p class="calibre1">
  Doğrulup yatağın içinde oturuyorum. Perdenin aralığından dışarıyı görmeye çalışıyorum. İnce bir yağmur yağıyor. </p><p class="calibre1">
  Bana eziyet etmek istiyorsun değil mi? Bu yağmurda… </p><p class="calibre1">
  Gelip yatağın kıyısına oturuyor. </p><p class="calibre1">
  Yaz yağmuru. Orman çok güzeldir şimdi… </p><p class="calibre1">
  Yorganı yeniden üzerime çekip büzülüyorum yatağın içinde. </p><p class="calibre1">
  Kalk Su, canlan biraz. Göbek bağlayacaksın. Onur beğenmez sonra seni… </p><p class="calibre1">
  Daha iyi ya, seni sevindirmez mi bu? </p><p class="calibre1">
  Yeniden doğrulup oturuyorum. Uzunca bir süre yüzüme bakıyor, bir şeyler arar gibi. </p><p class="calibre1">
  Bulutlarda geziyorsun, havalarda. Çok mu acı çekiyorsun? diyor. </p><p class="calibre1">
  Yok canım, allahallah! Bir şeyim yok, sen öyle görmek istiyorsun herhalde. </p><p class="calibre1">
  Ben seni hep mutlu görmek istiyorum. </p><p class="calibre1">
  Mutluluk diye bir şey yok ki. Bir zamanlar anlatmıştım sana bunu… </p><p class="calibre1">
  Bu akşam Eskişehir’e gidiyorum. Bunu biliyor muydun? </p><p class="calibre1">
  Neden? Çarşamba akşamları gidiyordun ya. </p><p class="calibre1">
  O geçen yarıyıldı. Sınavlar başladı. Hiç bir şeyin farkında değilsin Suna. </p><p class="calibre1">
Ne yapıp ettiğim umurunda bile değil. Gitmişim gelmişim, varmışım yokmuşum, Hiç… </p><p class="calibre1">
  İşim çok yoğun, sana yeterince zaman ayıramıyorum haklısın… </p><p class="calibre1">
  Bundan değil, uzaklaştın benden… Hadi yürüyelim biraz birlikte. </p><p class="calibre1">
  Karşı çıkılmaz bir ses tonuyla söylüyor bunu. Çıkıyor odadan. Çabucak kalkıyorum. Banyoya girerken Ayhan’ın haykırışını duyuyorum. Salona, yanına dönüyorum hızla. </p><p class="calibre1">
  Dinle, diyor, acı içinde, Cevat’ı vurmuşlar… </p><p class="calibre1">
  Bir koltuğa çöküp radyoya kulak kabartıyorum. </p><p class="calibre1">
  “……….. sırada kendisine kimliği belirlenemeyen kişilerce bir kaç</p><p class="calibre1">

</p><p class="calibre1">
yönden ateş açıldı. Profesör Görgün olay yerinde … ” </p><p class="calibre1">
  Kulaklarımı ellerimle bastırıyorum. Ayhan yüzü bembeyaz ayakta dikiliyor. </p><p class="calibre1">
  Cuma günü gördüm, diyor. Konuştuk ayaküzeri. Gülüşü gözümün önünde. Bana kızından söz etti. Bir hariciyeciyle nişanlamışlar, öyle mutluydu ki… </p><p class="calibre1">
  Rekla’daki odamda Onur’la oturuyoruz. Gerginim. Ayhan’ın tedirginliği benden geçip Onur’a uzanıyor. </p><p class="calibre1">
  Korkuyorum, diyorum ona. </p><p class="calibre1">
  Ayhan için mi? </p><p class="calibre1">
  Çok huzursuz. Okul karışık. Bu ortamda bir de ben sorun oluyorum ona. </p><p class="calibre1">
Sürekli kuşku ve tedirginlik içinde. </p><p class="calibre1">
  Bana da soğuk davranıyor. Ona söylemekle doğru yapmadın Suna. Durumu iki kat güçleştirdin. </p><p class="calibre1">
  İşte senin tavrın bu, diyorum öfkeyle. Gizlenmek. </p><p class="calibre1">
  Ne yaran var bunun? Nasıl olsa öğrenirdi ve o zaman büsbütün… </p><p class="calibre1">
  Susuyorum. </p><p class="calibre1">
  Hayır, bu yüzden değil, diyorum sesimi alçaltarak. </p><p class="calibre1">
  İlgi bekliyor, terkedilmiş duyuyor kendini. Ona nasıl yaklaşacağımı</p><p class="calibre1">
bilemiyorum çünkü kafam karmakarışık. Yanlışlıklar yapıyor olabilirim. </p><p class="calibre1">
  Beni hor görüyor şu sıralar, küçümsüyor. Kavgayı bırakıp kaçmışım gibi bakıyor anlıyorum. Bana olan duyguları durumu öğreneli giderek olumsuzlaşıyor. </p><p class="calibre1">
  Seninle ilgisi yok. Beni yitirmekten korkuyor. İkimiz arasındaki yakınlığın boyutlarını bilmeden hem de. </p><p class="calibre1">
  Böyle sürdüremeyiz Onur, bu koşullarda çok zor. </p><p class="calibre1">
  Ne öneriyorsun? </p><p class="calibre1">
  Susuyoruz. </p><p class="calibre1">
  Ben de tedirginim, diyor. Ama böyle yaşanacak bu. </p><p class="calibre1">
  Geniş bir mekanda birbirine çok uzak ve çok yakın iki nokta olarak kalacağız hep. Kimse bilmeyecek nasıl yaşandığını. </p><p class="calibre1">
  Salondaki geniş kanepede yanyana uzanıyonzz akşamları. Ayhan’ın kolu başımın altında oluyor. Kaygıyla bakıyor yüzüme. </p><p class="calibre1">
  Beni anlamıyorsun Ayhan. </p><p class="calibre1">
  Çok iyi anlıyorum. Kendi kendinden bıkmış bir halin var. Birlikte yürümüyoruz şu sıralar. Benimle yol alır gibisin ama aramızda derin, ince bir çatlak var. Yolun bir yerinde ayrı yönlere götürecek bu bizi. </p><p class="calibre1">
  Ne söylemek istiyorsun? Seninle yaşıyorum, bunu güzel buluyorum ve hep seninle kalacağım. </p><p class="calibre1">
  Beni sevmeden öyle mi? </p><p class="calibre1">
  Seviyorum seni. </p><p class="calibre1">
  Ama Onur’u da seviyorsun. </p><p class="calibre1">
  Evet, ikinizi de seviyorum. Ayrı ayrı özellik ve güzellikleriniz nedeniyle. </p><p class="calibre1">
  İkimizi birden sevemezsin. </p><p class="calibre1">
  Seviyorum dedim ya! Hem biliyorsun ki bitirmeye uğraşıyorum. El sallayıp birbirimize güle güle diyerek bitiremeyiz, böyle bitmez Ayhan… </p><p class="calibre1">
  Suna, neden seviyorsun onu? </p><p class="calibre1">
  Bilmiyorum. </p><p class="calibre1">
  Düşün, birlikte düşünelim. </p><p class="calibre1">
  Böyle bir yakınlıkta nasıl olur da mantık ararsın? </p><p class="calibre1">
  Gene de düşün bakalım… </p><p class="calibre1">
  Çok düşündüm, hiç bir özrüm yok. </p><p class="calibre1">
  Yattınız mı? </p><p class="calibre1">
  Ayhan, lütfen… </p><p class="calibre1">
  Böyle bir şey olursa söyle bana. </p><p class="calibre1">
  Hayır, olmayacak. </p><p class="calibre1">
  Olabilir. O zaman bana söylemek zorundasın tamam mı? </p><p class="calibre1">
  Hayır, söyleyemem. Sana söz verdim çünkü. </p><p class="calibre1">
  Ne sözü? </p><p class="calibre1">
  Söylememe sözü. </p><p class="calibre1">
  Öyle mi? </p><p class="calibre1">
  Öyle tabii, biliyorsun. Ama zaten olmaz böyle bir şey. </p><p class="calibre1">
Aramızda bir uzaklık var. Yenilmez bir uzaklık. Niye bunun için üzülüyorsun? </p><p class="calibre1">
Bilmen ya da bilmemen ne değiştirir ki… Aldırma, geçer… </p><p class="calibre1">
  Peki söyleme. Onu niye sevdiğini bir türlü anlayamıyorum. </p><p class="calibre1">

</p><p class="calibre1">
  Bazen onu sıradan buluyorum. Duygusal düzeyi benden geri, diye düşünüyorum. </p><p class="calibre1">
Ama resimlerini görünce hiç de öyle olmadığını anlıyorum. Onunla yanyanayken ne hoş, nasıl da çekici ama naif diyorum elimde olmadan. </p><p class="calibre1">
  Sandığın kadar saf değildir ama. </p><p class="calibre1">
  İçten dürüst. </p><p class="calibre1">
  Eh, öyle sayalım. Ama atılım gücü yok onda. Ben onun yerinde olsam yakar geçerim her şeyi, çeker alırım seni hiç bir şey dinlemeden. </p><p class="calibre1">
  Seninle yaşamak istediğimi biliyor. </p><p class="calibre1">
  Hah! Sen onu istesen de yapamaz bunu o. </p><p class="calibre1">
  Neden yapamasın? </p><p class="calibre1">
  Neden mi? Yapamaz, biliyorum. Salak Abdi! </p><p class="calibre1">
  Tamam, konuşmayalım artık. </p><p class="calibre1">
  Niye? Sevgiline salak diyorum diye mi? </p><p class="calibre1">
  Yoruyorsun beni. Çok yoruyorsun… </p><p class="calibre1">
  Tatile kadar Onur’la bir kaç kez daha buluşuyoruz atölyede: Yükselme devrini yaşıyoruz. Beklentisiz, hesapsız bir tutkuyla. </p><p class="calibre1">
  Daire kapısı açılıp kapanıyor. Ayhan döndü galiba. Bu kadar geciktiğine bakılırsa epey yürümüş olmalı. Umarım yatışmıştır biraz. Sokaktan bir motor gürültüsü geliyor. Apartman merdivenlerinde kalmış bir kedi yavrusu acıklı</p><p class="calibre1">
bir sesle bağırıyor. Ayhan’ın ayak sesleri oda kapımın önünden geçip banyoya doğru uzaklaşıyor. Saat kaç? Ne zamandır yatıyorum burada, karanlığın içinde? </p><p class="calibre1">
  HENDEKTE</p><p class="calibre1">
  Kalorifer kapanmış olmalı. Ürperiyorum ve üstünde yattığım battaniyenin altına giriyorum. Evin içinde dolaşıp duran, dolapları gürültüyle açıp kapatan Ayhan’ı duyuyorum. Ona yardım edemem artık. Çok geç. Ben ona olan saygımı o ise beni tutan sevecenliğini yitirdi. Ne çok şey yitirdik şu son üç yılda. </p><p class="calibre1">
  Saatime bakıyorum. Yirmiüçü biraz geçiyor. Bu kadar erken mi daha? Ben sabahı bekliyorum sabırsızca ama zaman çok ağır geçiyor bu gece. Doğrulup bir sigara yakıyorum. Yarın sabah evimde olacağım. Eğer istersem çok şirin bir eve dönüştürebilirim orayı. Koltuklara yeni yüzler diktiririm, cilalar parlatırım her yeri. Önüm bahar, sonra yaz gelecek. Yazdan sonra kim bilir neler olur. </p><p class="calibre1">
  Düşköy’deki o uzun tatil günlerini özlüyorum. Oğlumla, Ayhan’la mutfakta oyalandığım, kumda güneşin altında geçirdiğim kaygısız yaz günlerini. Onur’u özlemediğim, yaşamımda hiç yokmuş, hiç olmamış gibi yaşadığım evcillik ve tembellik dolu günleri. Sıradan, herhangi bir kadın olmaktan sınırsız mutluluk duyduğum uzun yaz gecelerini. Kavakların arkasında batan güneşi, mangal kömürü, ızgara, rakı ve delinane kokulu akşamları. Bütün duygu karmaşalarının son bulduğu, bir evi, çocuğu, kocası olan bütün kadınların, işler yolunda gittiğinde duyduğu o hanım hanımcıklık, denge ve uysallık içinde olma duygusunun paha biçilmez huzurunu doyasıya yaşadığım zamanları. </p><p class="calibre1">
Oradayken ne kadar da aptalca görünürdü bana Onur’la ilişkim. Bütün o kaçamak buluşmalar, yüceltilmiş duygular, özlemler, telefon konuşmaları, beklentiler, karşılıklı suçlamalar, kırgınlıklar, uykusuzluklar… </p><p class="calibre1">
  Kim o, neden o, ne anlamı var bütün bunların? </p><p class="calibre1">
Daha güçlü adımlarla koşardım Ayhan’ın yanında. </p><p class="calibre1">
Sevinçle sunardım ona bedenimi. Otlardan, böceklerden, bahçemizdeki bitkilerin, çiçeklerin sağlık durumlarından söz ederdik coşkuyla. Ağaç minesi biraz keyifsiz, mimoza yerini beğenmedi, güllere tırtıl mı dadandı yoksa? Ortancalar harika, gelecek yıl alaca gecesefalarından bulalım. Yasemincik hızla büyüyor ne iyi… </p><p class="calibre1">
  Onur? Evet, öyle biri var tabii ama ne kadar uzakta. Bundan böyle olmasa da olabilir ya da bezginlik dolu kış akşamlarında biraraya gelip söyleşeceğimiz bir dost olarak katılır yaşamımıza. Ne güzel olur böylesi, ne hoş</p><p class="calibre1">
olur. Rekla’da ya da orda burda karşılaştığımızda iki iyi arkadaş gibi selamlaşırız. Aramızdaki gizi incelikle koruyup içimize gömerek. </p><p class="calibre1">
  Ne gerek vardı bütün bu sıkıntılara sanki. Ağaçlar içinde bir ağacım ben işte, bulutlarla bulutum. </p><p class="calibre1">
  Mutlu, sağlıklı, kayıtsız ve aklıbaşında İstanbul’a dönerdim. Ama Rekla’da Onur’u yeniden görür görmez aldığım bütün kararları, ona yüklediğim tüm zayıflıkları unuturdum. Beni ona çeken büyünün yazlık düşünce ve isteklerimle hiç bir bağlantısı olmadığını anlardım birden. Onsuz ölüydüm. </p><p class="calibre1">
  Onu düşünmeden geçirdiğim ikinci yaz tatili sonrası biraraya geldiğimizde kayıtsızlığımdan yakınıyor. İncinmiş. Neden iki satır bir şey yazmıyorum ona bu ayrılık günlerinde? Bu birbuçuk ay içinde bana duyduğu yakıcı özlem yaramış ona, iyi çalışmış. Ama sabırsızlıkla beklemiş dönmemi. </p><p class="calibre1">
  Evinde buluşacağız yarın öğleden sonra. Atölyede Tarık’ın uzak bir akrabası</p><p class="calibre1">
kalıyormuş bir kaç gün için. İzmirden sınavlara girmeye gelmiş, orada olamayız. Güler hala memleketindeymiş çocuklarla birlikte. </p><p class="calibre1">
  Bir sokak aşağıda iniyorum taksiden. Onur’un evine kadar tedirgin yürüyorum. </p><p class="calibre1">
Niye konu komşu beni gözlüyor olsun ki? Gene de dikkatli olmak zorundayım. </p><p class="calibre1">
Merdivenleri bir hırsız gibi çıkıyorum. </p><p class="calibre1">
  Güler’le Onur’un yatak odalarındayım ilk kez. Gül kurusu perdelerden süzülen ışık içeriyi tatlı bir loşluğa boğuyor. Gözlerimi odanın içersinde gezdiriyorum. Tuvalet masasında bir kaç sprey kutusu, kolonya şişeleri, ojeler; üzerinde Güler’in bir kaç tel saçı kalmış bir saç fırçası görüyorum. </p><p class="calibre1">
Kapının arkasındaki askıda iri çiçekli, çok renkli bir sabahlık asılı. Bütün bu ayrıntılardan onların bu odada geçirdikleri saatlerin izlerini yakalamaya çalışı yorum sanki bilmeden. </p><p class="calibre1">
  Yeniden Güler’in sabahlığına takılıyor gözüm. Sabahları uyanır uyanmaz bunu mu giyiyor Güler? Gözleri donuk, dudakları buz gibi, bastırılmış isteklerle katılaşmış bedeni hala uykuda, bu sabahlığı, bezginliği geçiriyor sırtına herhalde. Sonra tuvalet masasının aynası önünde bir an durup kendi gözünde çok uzun yıllardır silikleşmiş yansısına bakıyor. Saç fırçasına uzanacakken cayıyor, eliyle şöyle bir düzeltiyor saçlarını ve mutfağa gidip ocağa çay koyuyor. </p><p class="calibre1">
  Radyoyu açmıyor. Aklına bile gelmiyor böyle bir şey yapmak. Yüzüne soğuk su çarpıyor banyoda, çocukları kaldırıyor. Onur’u uyandırmak zor oluyor. </p><p class="calibre1">
Sabahları çekilmez olur. Güçlükle, söylenerek kalkar yataktan. Yapayalnız bir dağınıklıkla. Solgun ve cansız. Küçümseyici bakışlarlàGit başımdan,’ </p><p class="calibre1">
diye tersliyor işte Güler’i. `Dün gece kaçta yattığımdan haberin var mı</p><p class="calibre1">
senin?’ </p><p class="calibre1">
  Güler daha o saatte yorgunluk duyuyor. Alışkın ellerle, düşünmeden kahvaltı</p><p class="calibre1">
sofrasını kuruyor. Küçük kızının çamurlu ayakkabılarını temizliyor, oğlunun itişip kakışırken sökülmüş önlük cebini onarıyor çabucak ve bu sırada Onur’un banyo kapısını öfkeyle çarptığını duyuyor. Bir an sonra da onun yangın varmış</p><p class="calibre1">
gibi bağırdığını: Èl sabunu koy şuraya! Kaç kez söyledim küçülmüş</p><p class="calibre1">
sabunları at diye sana… Nerde sabunlar?’ </p><p class="calibre1">
  Güler gidip banyo dolabından sabun çıkarıyor, sessizce lavaboya bırakarak suçlu gibi, usulca dışarı çıkıyor ve bu sırada bu adamı sevmediğini düşünüyor. </p><p class="calibre1">
Kahvaltıya oturuyorlar. Konuşmadan çaylarını içiyorlar. Àlp ödevlerini yapmıyor, okuldan gelir gelmez sokağa çıkıyor akşama kadar oyun oynuyor,’ </p><p class="calibre1">
diyor Güler korka korka. `Biraz ilgilensen çocukla. Öğretmeni beni çağırmış.’ `İyi ya git görüş. Bu kadar iş içinde bunlarla da mı ben ilgileneceğim?’ diyor Onur sıkıntıyla. Alp’e dönüyor, `Niye çalışmıyorsun oğlum bakayım?’ diye soruyor kaşlarını çatarak. İştahı kaçıyor Alp’in, lokmasını yutamıyor. </p><p class="calibre1">
  Onur bir parça peynir atıyor ağzına ve yaygarayı basıyor. `Nerden aldın bu peyniri? Ne bu böyle lastik gibi? Bir türlü öğrenemedin doğru dürüst peynir almayı.’ </p><p class="calibre1">
  Güler sabahlığının kaymış yakasını düzeltiyor eliyle ve sabrı taşarak, </p><p class="calibre1">
`Beğenmiyorsan kendin al bundan sonra!’ diyor. `İyi onu da ben yapayım… </p><p class="calibre1">
Sen ne yapacaksın bütün gün? Konu komşuyla gevezelik mi?’ </p><p class="calibre1">
  Sabahlığa bakıyorum ve hemen sonra yanımda dingin, mutlu uyuyan Onur’a dönüyorum. Bu kadar çok sevdiğim, onsuz edemediğim bu adamın yaşamında bir başka kadının kesin olarak var olduğunu ilk kez bilinçle duyuyorum. Gözlerim yanıyor. Tuvalet masasının üstündeki gereçler, dolabın içindeki giysiler, oda kapısının yanında, yerde duran kadın terlikleriyle ama asıl, evet asıl şu bol, güllü sabahlıkla Onur’un yaşamının önemli bir parçası olan, bu yaşama bir zamanlar umutlarla, sevinçlerle karışmış, giderek umarsızlıkla el koymuş</p><p class="calibre1">
olan bir kadının ruhu var bu odada. </p><p class="calibre1">
  Yıllar yılı Onur’la nice sabahları, nice akşamları, artık anımsanamayan bir çok şeyi, dostları, akrabaları , uzun yolculukları, kahvaltı, öğle ve akşam yemeklerini, ayrılıkları, buluşmaları, öfkeleri, hoyratlıkları, parasızlıkları, yoklukları, varlıkları, hiçlikleri bölüşmüş bir kadının ruhu. </p><p class="calibre1">
  Yeni hiç bir şey, ne coşku hatta ne de yıkım getirmeyen değişmez günler içinde Onur’un çamaşırlarını yıkamış, gömleklerini ütülemiş, dağıttıklarını</p><p class="calibre1">

</p><p class="calibre1">
toplamış fırçalarını yıkamış bir kadın bu. </p><p class="calibre1">
  İstemediği zamanlarda bile bedenini ona teslim etmiş, onun çocuklarını</p><p class="calibre1">
doğurmuş, bakıp büyütmüş bir kadın. </p><p class="calibre1">
  Kim bilir kaç kez bu yatakta birbirlerini kucakladılar yıllardır. Kim bilir ne gizler bölüştüler. Önemli ya da önemsiz neleri bölüştüler. Onur hiç vurdu mu karısına, beni okşadığı gibi mi okşadı onu da? Kulağına o varlıkla yokluk arasındaki doruk noktasında bana fısıldadıklarını mı fısıldadı? </p><p class="calibre1">
  Elimi Onur’un sırtında gezdiriyorum. Bir sivilceden artakalmış kararmış bir yağ topağına takılıyor parmağım. Gözlerini açıp bana dönüyor. Benim hüzün dolu gözlerimle karşılaşıyor bakışları. Bir an bekliyor sonra hırsla kucaklıyor beni yeniden. </p><p class="calibre1">
  Gün koyulaşıyor. Yitip giden bir günün sonunda yorgun, doymuş yanyanayız. </p><p class="calibre1">
Kendi sesimi duyuyorum ağır bir ezgi gibi dokunaklı ve bu ses şimdi her şeye egemen oluyor. Dolap kapaklarının metal tutacaklarına, yatağın yanına atılmış</p><p class="calibre1">
bluzuma, duvardaki bir resme. Güler’in terliklerine. </p><p class="calibre1">
  Öyle yorgunum ki Onur. Seni sevmekten hiç yorulmayacağımı sanıyordum oysa. </p><p class="calibre1">
Ama yoruldum. İkimizin dışındaki şeylerden ve insanlardan yoruldum. </p><p class="calibre1">
Dönüp yüzümü yastığa gömüyorum. </p><p class="calibre1">
  Yapma, diyor Onur. Ne kadar mutluyuz bak. Yapma canım. </p><p class="calibre1">
  Mutlu değiliz, diyorum. Sana dokunduğumda, yalnızca o an dinginim. Sonra? </p><p class="calibre1">
Söyle ne değişiyor? Ta içimde, derinlerde o korku yerli yerinde duruyor. </p><p class="calibre1">
Bağlandığım iki insanı birden yitirme korkusu. Oysa bazen, ah… </p><p class="calibre1">
bunu söylememeliyim. Ama gerçek, bazen Ayhan’ın ölmüş olmasını diliyorum. </p><p class="calibre1">
Düşün ne haksızlık. Üstelik biliyorum onsuz kaldığımda uğrayacağım yıkım dayanılmaz olacak. Bana darılmasına, beni önemsememesine, beni kendi başıma bırakmasına bile dayanamıyorum şimdi bile. </p><p class="calibre1">
  Bizim durumumuzda, böyle şeyler düşünülür, diyor avutucu bir sesle. Ben de diliyorum kimi zaman Güler’in nasıl olursa olsun, kendiliğinden yaşamımdan çıkıp gitmesini. </p><p class="calibre1">
  Ama işte değişen bir şey olmuyor, diyorum. </p><p class="calibre1">
  Suna, ne olur bırak bunları düşünmeyi, diyor. </p><p class="calibre1">
  Burda senin evinde, Güler’in evinde yani sizin yaşamınızda kendimi zararlı</p><p class="calibre1">
bir asalak gibi duyuyorum. </p><p class="calibre1">
  Kuytu köşelerde yaşayan bir böcek gibi. </p><p class="calibre1">
  Sarılarak yatağın içine çekmeye çalışıyor beni. </p><p class="calibre1">
  Bu kadar duygusal olma. Ne kadar yakınız bak. Öyle güzel, öyle sıcaksın ki. </p><p class="calibre1">
Nerde olduğumuz değil önemli olan birlikte olabilmemiz. Yakın olabilmemiz. </p><p class="calibre1">
  Yakın mı? diyorum. Hayır, birisi var, orda kapının arkasında asılı bak. </p><p class="calibre1">
Aramızda yaşıyor o, aramızda duruyor. </p><p class="calibre1">

</p><p class="calibre1">
  Parmağımla bir hayaleti gösterir ve ondan delice ürker gibi işaret ediyorum Güler’in sabahlığını. Gece mavisi üzerine, iri pembe, beyaz güller. </p><p class="calibre1">
  Suna saçmalıyorsun… </p><p class="calibre1">
  Ağırca kalkıp alacakaranlığın içinde giyiniyorum. </p><p class="calibre1">
  Buraya gelmemeliydim. Nasıl da sıradan her şey. </p><p class="calibre1">
  Tatildeki bir kadının evinde haksız ve utanmazca onun kocasıyla birlikteyim. </p><p class="calibre1">
İğreniyorum kendimden. Eteğimin kancasını bulamıyorum bir türlü. Ellerim benim olmaktan çıkmış. </p><p class="calibre1">
  Yanıbaşımda şaşkın, sersemlemiş giyiniyor. </p><p class="calibre1">
Bir andan ötekine nasıl da değişiyorsun, diyor: Mutluluğu bir anda mutsuzluğa çevirmede inanılması güç bir yeteneğe sahipsin. Seni hiç anlayamıyorum. </p><p class="calibre1">
  Hiç anlayamıyor. Birdenbire baştan beri hiç anlaşılmamış olduğum düşüncesi geçiyor içimden kesin bir inanmışlıkla. Aynı duyarlığa kesinlikle sahip olamadığımız ve hiç bir zaman en kusursuz uyum içinde bile benim yaşadıklarımın onunkine benzememiş olduğunu seziyorum. Bir erkekle bir kadının o uyumun en önemli yanı olan, inceliği yakalayabilme yeteneklerinin aynı olmadığını ve çakışmadığını acı içinde anlıyorum. </p><p class="calibre1">
  Hole çıkıyorum. Bu anlamsız kör gidişi durdurma kararlılığıyla kapıya yürüyorum. Peşimden gelen Onur tutup kendine çeviriyor yüzümü. Sakınmayla, tepkimden korkar gibi soruyor. </p><p class="calibre1">
  Suna ne oldu sana böyle canım? </p><p class="calibre1">
  Boş gözlerle bakıyorum ona. Yüzünde meraktan çok hoşnutsuzluğa benzer garip bir uzaklık var. Düşkırıklığına yakın bir sızıyla geri çekiyorum ondan kendimi. </p><p class="calibre1">
  Bitirmek zorundayız Onur. Bir daha kesinlikle birlikte olmayalım. Bunu anla. </p><p class="calibre1">
Anlamak zorundasın. </p><p class="calibre1">
  Sinirlisin, diyor. Peki bir daha burada buluşmayalım. Bitirme kararını da şimdi burda, kapı ağzında veremeyiz öyle değil mi? Hem biliyorsun daha önce de denedik, olmuyor. Gel biraz dinlen, sonra gidersin. </p><p class="calibre1">
  Kucaklamak istiyor beni, durduruyorum. </p><p class="calibre1">
  Kendimi sevmiyorum, diyorum. İki ayrı yaşamım, iki ayrı kişiliğim var sanki. Bölündüm, paramparçayım. </p><p class="calibre1">
  Ben de aynı durumdayım Suna. </p><p class="calibre1">
  Kapıyı açıyorum. Karşı dairede çok açılmış bir radyoda ondokuz haberleri okunuyor. </p><p class="calibre1">
  “…. kahveye açılan yaylım ateşi sonunda sekiz kişi öldü onüç kişi yaralandı. Saldırganların daha sonra….” </p><p class="calibre1">

</p><p class="calibre1">
  Başımla radyo sesinin geldiği kapıyı gösteriyorum ona. </p><p class="calibre1">
  Bak neler yaşanıyor sokaklarda, diyorum. Bizim ayrılmaktan duyacağımız acı</p><p class="calibre1">
hiç bir şey. Evet, hiç bir şey olacak. Yaşam bunca değersizken biz nasıl olur da bu aşkı sonuna kadar yaşayabiliriz? Yardım et bana, birbirimize yardım edelim ve bitirelim… </p><p class="calibre1">
  Sahanlığa çıkıyorum. Uzanıp içeri çekiyor beni, kapıyı örtüyor. Umutsuzca sarılıyoruz birbirimize. Geçmişsiz ve geleceksiz, içinde yer aldığımız yanılgılarla dolu bir düşün ortasında birbirimizden güç almaya çalışır gibi. </p><p class="calibre1">
Merdivenleri iniyorum. Yorgun gölgesi kapının ağzında bekliyor. </p><p class="calibre1">
  Onur’dan döndüğümde Ayhan’ı evde buluyorum. </p><p class="calibre1">
  Salonda bir koltuğa oturmuş bira içiyor. Önünde tepeleme doldurulmuş bir kuruyemiş çanağı var. Sıkıntılı bir oburlukla atıştırıyor ve olağanüstü bir dikkatle TV izler görünüyor. Girdiğimi gördüğü halde dönüp bakmıyor ve merhabama soğuk bir merhaba ile karşılık veriyor isteksizce. </p><p class="calibre1">
  Yemek yedin mi? diye soruyorum. </p><p class="calibre1">
  Hayır. </p><p class="calibre1">
  İyi, şimdi hazırlarım. </p><p class="calibre1">
  Mutfağa geçiyorum. Dolaptan et ve domates çıkarıyorum. Gelip kapıda duruyor. Kırgın, hafifser bana bakıyor. Onun bu halinden ürkerim her zaman. </p><p class="calibre1">
Dik, keyifsiz olumsuzluklar biriktirmiş bir tavır bu. </p><p class="calibre1">
  Kendime bir içki hazırlıyorum. </p><p class="calibre1">
  Ayhan, niye öyle bakıyorsun bana. </p><p class="calibre1">
  Rahatsız mı oluyorsun? </p><p class="calibre1">
  Evet, çok garip bir halin var. </p><p class="calibre1">
  Hiç de garip değilim. </p><p class="calibre1">
  İçeriye geçiyor yeniden. Telefonda biriyle konuşuyor. Kulak kabartıyorum. </p><p class="calibre1">
Nerelerdesin oğlum? Niye aramıyorsun beni hiç? </p><p class="calibre1">
  Anladık biliyoruz. Bırak şimdi numarayı… Yalnız mısın?… Güler nerde? </p><p class="calibre1">
Ha… Bize gelsene. Gel gel hadi, özledim yahu… Anlamam, atla gel. Aç gel; birlikte yeriz. </p><p class="calibre1">
  Yeniden mutfak kapısında durup dikkatle bakıyor bana. </p><p class="calibre1">
  Onur gelecek, diyor sonra. </p><p class="calibre1">
  Niye bana sormuyorsun? diye parlıyorum. Yemek yok evde. Ne diye çağırıyorsun şimdi onu sanki? </p><p class="calibre1">

</p><p class="calibre1">
  Önemli değil, peynir ekmek yeriz. Onunla konuşmak istiyorum. </p><p class="calibre1">
  Hırçınlaşıyorum. </p><p class="calibre1">
  Ne konuşacaksın? Olmaz ki ama, bir sorar insan… </p><p class="calibre1">
  Sen bana soruyor musun onunla olmak için? </p><p class="calibre1">
  Korkumu belli etmemeye çalışıyorum. Ne biliyor, ne duydu? </p><p class="calibre1">
  Ne demek istiyorsun? </p><p class="calibre1">
  Her gün birliktesiniz öyle değil mi? </p><p class="calibre1">
  Söylemek istediği bu değildi, içten pazarlıklı davranıyor. </p><p class="calibre1">
  Ne var bunda? Birlikte çalışıyoruz? </p><p class="calibre1">
  Tamam, diyor, uzatmayalım. İçimden geldi çağırdım o kadar. </p><p class="calibre1">
  Salata tabağını dolaptan alırken düşürüyorum. Bir şangırtı kopuyor. Biraz uzanıp dinlenebilseydim. Niye bu gece? diye düşünüyorum kırıkları yerden toplarken. </p><p class="calibre1">
  Niye bu kadar yorucu bir günden sonra Onur’u yeniden görmek zorundayım? </p><p class="calibre1">
Niye tam da bu gece Ayhan onu görmek istiyor? Her şey bu kadar karışıkken nasıl bitirebiliriz ki? Daha iki saat önce benimleydi Onur. Bitirme zorunda olduğumuzu söylüyordum ona yüreklice. Nasıl bir oyun bu? Bu gece nasıl sürdüreceğiz bu oyunu? </p><p class="calibre1">
  Ayhan mutfağa geliyor yeniden. Kafa tutuyor düpedüz. </p><p class="calibre1">
  Ne oluyorsun? Ne bu gürültü? </p><p class="calibre1">
  Bir tabak kırdım hepsi bu! </p><p class="calibre1">
  Aklın bir karış havada. Uçuyorsun! </p><p class="calibre1">
  Kavga etmek istiyorsan açıkça söyle, diye bağırıyorum. </p><p class="calibre1">
  Evet, istiyorum! Bir karım var ama yapayalnız bir adamım ben. Beni yatırıp kesseler ruhun duymayacak senin. Düşsel bir dünyada yaşıyorsun, dünyadan habersiz. </p><p class="calibre1">
  Eviyenin içindeki su dolu tasa atıyorum elimdeki domatesleri. Sular sıçrıyor ortalığa. </p><p class="calibre1">
  Ne oluyormuş, ne oluyor? Söyle de bileyim. </p><p class="calibre1">
  Sen neden ilgilenmiyorsun? Karım değil misin? </p><p class="calibre1">
  Hani bir karı istemiyordu? Ne çabuk unuttu bunu. </p><p class="calibre1">
  Kimsenin karısı olmak istemiyorum ben anlıyor musun, karı olmak istemiyorum… </p><p class="calibre1">
  Bir sandalyeye atıyorum kendimi. Dirseklerimi masaya yaslayıp avuçlarıma dayıyorum zonklayan başımı. </p><p class="calibre1">
  Kendimi yatıştırmak için hızlı hızlı soluk alıp veriyorum. </p><p class="calibre1">
  Bugün avukat Sermet telefon etti, diyor Ayhan. Savcı sekiz yıl istiyormuş</p><p class="calibre1">
başyazıdan. Ayrıca çevirdiğim kitap için de bir dava açmışlar. </p><p class="calibre1">
  Başımı kaldırıp şaşkın bakıyorum ona. </p><p class="calibre1">
  E, ne var bunda? Bir sürü insan buna benzer davalarla yargılanıyor. Bir şey çıkmaz bunlardan. Ben ne yapabilirim ki? Korkuyor musun yoksa? </p><p class="calibre1">
  Korktuğumdan değil, yalnızca seninle bölüşmek istedim bu haberi. Ayrıca ağabeyin telefon etti. Bu gece bize gelmek istiyorlardı. Sana sorayım diye Rekla’dan aradım seni ama yoktun. Bütün öğleden sonra seni aradım. </p><p class="calibre1">
Bulunabileceğin hiç bir yerde yoktun Suna. Rekla’da yalnızca bekçi vardı. </p><p class="calibre1">
Senin oraya hiç uğramadığını söyledi. Oysa sen bana Rekla’ya gideceğini söyledin çıkarken. </p><p class="calibre1">
  Bugün bir toplantım vardı dışarda. Bir müşterinin iş yerinde. </p><p class="calibre1">
  Kapı çalınıyor. </p><p class="calibre1">
  Bugün cumartesiydi, diyor Ayhan. </p><p class="calibre1">
  Evet, olamaz mı yani? Devlet memuru muyum ben? </p><p class="calibre1">
  Kapıyı açmaya gidiyor. </p><p class="calibre1">
  Yemekte, abartılı bir özenle birbirimizden gizlenerek o akşam hiç birimizi ilgilendirmeyen bir çok şey konuşuyoruz. </p><p class="calibre1">
  Sıkıntım şu, diyor Ayhan, bu çağdışı düşünce avcılığına karşı çıkmak istiyorum ben. Ne diye korkuyorlar bu kadar acaba? </p><p class="calibre1">
  Serin bir eylül akşamı. Gecenin esintisi perdelerle usulca oynayarak açık pencereden içeriye doluyor. Sigaralarımızın dumanları birbirimizin yüzlerini yalayarak dağılıp gidiyor havada. Solgunuz, yorgunuz. </p><p class="calibre1">
  Sofradan kalkıyoruz. Ayhan gidip TV’yi açıyor gene. Kapanış haberlerini veriyor spiker. Konya’daki yürüyüşte yeşil bayrak asılmış, şeriat istenmiş, ezan okunmuş. </p><p class="calibre1">
  Şaşmadan bakıyoruz olayın görüntülerine. </p><p class="calibre1">
  Ayhan Onur’u ve beni bu gece böyle bir arada tutarak cezalandırıyor duygusuna kapılıyorum. Mutlu değiliz, demiştim bu gün ona, evet, hiç mutlu değiliz artık. </p><p class="calibre1">
  Her birimiz kendi kuşkularımızın, güvensizliklerimizin, yalnızlığımızın ve yalanlarımızın içinde soluğumuz daralarak oturuyoruz işte ve hep birlikte batıyoruz. </p><p class="calibre1">
  Ayhan akşamdan kalan kuruyemiş çanağını önüne çekmiş atıştırıyor. Tabağı</p><p class="calibre1">
Onur’a uzatıyor bir ara, almıyor o. Durmadan yiyor Ayhan, fıstıkların kabuklarını açıyor tırnağıyla, içi ağzına atıp çiğniyor. Onur ve ben de birbirimize bakmaktan korktuğumuz için TV ekranına bakıyoruz. </p><p class="calibre1">
  Birden kalkıp Ayhan’ın önündeki çanağı alarak erişemeyeceği bir yere bırakıyorum. Elinde bir fıstıkla kalakalıp bana bakıyor bir an. </p><p class="calibre1">
  Yeter artık Ayhan. </p><p class="calibre1">
  Peki, hiç değilse şu ölümcül sessizliği bozdun. </p><p class="calibre1">
  Elindeki fıstığı küllüğe bırakıyor. Kalkıp TV’yi kapatarak ayakta bekliyor. </p><p class="calibre1">
  Bekliyoruz. </p><p class="calibre1">
  Neyi beklediğimizi pek iyi bilmeden bekliyoruz. </p><p class="calibre1">
  Ne oldu bize, bizim dostluğumuza Onur? diye soruyor Ayhan. Neden hiç</p><p class="calibre1">
konuşamıyoruz artık? </p><p class="calibre1">
  Bir an sarsılıyor Onur ama çabuk toparlıyor kendini. </p><p class="calibre1">
  Değişen bir şey yok, diyor, soğukkanlı ama bezgin bir sesle. Bu gece kötümsersin haklı olarak. Hepimiz kötümseriz. Kötü şeyler bunlar. Olaylar çok can sıkıcı. </p><p class="calibre1">
  Bütün bunlardan öte, kötümserlikten, sıkıntıdan öte, diyor Ayhan, nerdeyse panik içindeyim ben ne olacak, ne olacağız diye sorduğumda kendime… </p><p class="calibre1">
  Sanırım bir müdahale olacak, diyor Onur, anlamamış gibi. </p><p class="calibre1">
  Dönüyor Ayhan. Bardağına içki koyuyor yeniden. </p><p class="calibre1">
  Ben almayayım, kalkacağım birazdan, diyor onur. </p><p class="calibre1">
  Bu çok açık, diyor Ayhan: Bunu herkes biliyor. Açık olmayan bizim, üçümüzün durumu. Yitirdiğimiz bir şey var bence. İçtenlik. Evet, içtenlik yok artık ilişkilerimizde. </p><p class="calibre1">
  Neden söz ediyorsun? diyorum, yavaşça. </p><p class="calibre1">
  Duruma müdahale ediyorum, diyor alay eder gibi. </p><p class="calibre1">
  Ben aranızda bir pürüz gibi duruyorum ve siz nezaketle bana katlanıyorsunuz. </p><p class="calibre1">
Her ikiniz de… </p><p class="calibre1">
  Gizlemeye çalıştığı soğuk, yapay bir incelikle, kırmamaya özen gösterircesine yumuşak konuşuyor. </p><p class="calibre1">
  Üçümüz her şeye karşın dost kalabiliriz sandım ama olmadı. İki yıldır beceremediniz bunu. Benim sabrımın kaldıramayacağı kadar uzun bir süre bu. </p><p class="calibre1">

</p><p class="calibre1">
Suna, artık karar vermelisin. Ya beni ya Onur’u seç. </p><p class="calibre1">
  Lütfen sakin ol, diyorum. Ne gerek var şimdi bu sözlere? Yersiz kaygılar bunlar. </p><p class="calibre1">
  Duymamış gibi Onur’a dönüyor. </p><p class="calibre1">
  Sen de karar ver, diyor. Suna’yı istiyorsan ben dayanırım. </p><p class="calibre1">
  Onur yerinden kalkıyor. Bozuk, yakınır gibi soruyor. </p><p class="calibre1">
Beni niye çağırdın bu gece? Hırpalamak için mi? </p><p class="calibre1">
  Ama asıl hırpalanan benim diyor Ayhan, özür diler gibi. Bu biçimde dışlanmak hoşuma gitmiyor… </p><p class="calibre1">
  Ayakta karşı karşıya duruyorlar. </p><p class="calibre1">
  Oturun, otursanıza, diyorum korkuyla… Gitsem iyi olacak, diyor Onur. </p><p class="calibre1">
  Gördün mü, ne kadar kapalısın bana. Yüreğini açacağına kaçmayı yeğliyorsun, diyor Ayhan üzüntüyle. </p><p class="calibre1">
  Hayır, seni yitirmek istemiyorum, diyor Onur. Biz ikimiz kesinlikle karşı</p><p class="calibre1">
karşıya gelemeyiz seninle, ben yapamam bunu. </p><p class="calibre1">
  Buna inanmak istiyorum. Sen bu halimi kıskançlık olarak yorumlayabilirsin. </p><p class="calibre1">
Böyle olsun istemiyordum çoktan beri: Ama ikinizin benim dışımda gizli kapaklı bir durum yaratmanızdan ve bunun üçümüze de zarar vermesinden korkuyorum. Bir yere varmayacak bu duygusallık yüzünden aramızda hiç bir güzel şey kalmaksızın yıkılıp gitmemizden. </p><p class="calibre1">
  Ayhan, nolur bırak bunları, diyorum. </p><p class="calibre1">
  Beni dinlemiyor bile. </p><p class="calibre1">
  Bunu anlayacağınızı ve kişilik haklarınıza karışmak olarak görmeyeceğinizi sanıyorum, diye sürdürüyor sözünü. </p><p class="calibre1">
  Korkuların yersiz Ayhan, diyor Onur. Hiç birimiz çocuk değiliz. </p><p class="calibre1">
  Antreye yürüyor, dağınık, pişman. Gururu kırık. Arkasından gidiyor Ayhan. </p><p class="calibre1">
  Onur! </p><p class="calibre1">
  Onur dönüyor, birbirlerine bakıyorlar bir an, ayakta. </p><p class="calibre1">
  Söylemek zorundaydım, diyor Ayhan. </p><p class="calibre1">
  Biliyorum. Seni ararım sonra. İyi geceler. </p><p class="calibre1">
  Yüzüme bakmadan sıkıyor elimi. Birden her şeyden vazgeçmiş gibi. </p><p class="calibre1">
  Her şey senin düşündüğün gibi olsa gerçekten Onur’la gitmeme razı olur musun? diye soruyorum Ayhan’a yatarken. </p><p class="calibre1">

</p><p class="calibre1">
  Savaşı kaybettiğim zaman, diye yanıtlıyor. Ama henüz bitmedi bu savaş. </p><p class="calibre1">
Doğrusu onun eline düşmene kıyamam. Tanımıyorsun onu. Benim kadar tanıyamazsın. </p><p class="calibre1">
  Nasıl kaçak güreşiyor görmüyor musun? </p><p class="calibre1">
  Niye bu kadar kızıyorsun ona? Çok seviyordun? </p><p class="calibre1">
  Hem seviyorum hem kızıyorum. </p><p class="calibre1">
  Onu seçsem ne yapardın? </p><p class="calibre1">
  Bilmiyorum. Çok acı çekerim herhalde. Ama böyle bir seçim için uygun koşulları yok onun. </p><p class="calibre1">
  Duruyor, gözleri bulutlanıyor. </p><p class="calibre1">
  Suna, neden seviyorsun onu? diye soruyor bininci kez. </p><p class="calibre1">
  Sevmiyorum artık, çoktan bitmiş bir şey bu. Kuruntu seninki. </p><p class="calibre1">
  Hayır, bitmedi, görüyorum, bitmiyor. </p><p class="calibre1">
  Bitti. Keşke sana söylemeseydim o zaman. </p><p class="calibre1">
  Bitmedi. Siz iki aşık çevrenizi dört duvar sanıyorsunuz. Herkes görüyor olmalı. Şapşallar! </p><p class="calibre1">
  Bitti, bitti dedim ya! </p><p class="calibre1">
  Korkak ikiyüzlü, kararsız biri o. </p><p class="calibre1">
  Tabii. Bu yüzden sevmiyorum ya artık. </p><p class="calibre1">
  Seviyorsun, bile bile seviyorsun. </p><p class="calibre1">
  Sevmiyorum. </p><p class="calibre1">
  Seviyorsun, dürüst ol, içten ol bana karşı. </p><p class="calibre1">
  Yalvarırım yapma. Yeter! </p><p class="calibre1">
  Seviyorsun onu değil mi? </p><p class="calibre1">
  Seviyorum! </p><p class="calibre1">
  Neden? </p><p class="calibre1">
  Bilmiyorum. Hiç bilmiyorum. Aptalca, budalaca bir şey bu… </p><p class="calibre1">
  Dizlerimiz birbirine değiyor oturduğumuz yerde. </p><p class="calibre1">
Görünmez bir halat boğazımı sıkıyor, güçlükle soluk alıyorum. Yüzümü okşuyor sevecen elleriyle. Ölümcül bir hastalığa yakalanmışım da öleceğimi biliyormuş gibi yakında. </p><p class="calibre1">
  Benimle yat bu gece, diyor. Bundan sonra birlikte yatalım, Gece küçük buzdan parçacıklarla üzerime dökülüyor. Buz tutmuş ellerimi avucuna bırakıyorum. </p><p class="calibre1">
  Olur, diyorum, cansız bir sesle. </p><p class="calibre1">
  Mevcut morglar birdenbire çoğalan iş hacmine cevap veremez duruma geldiğinden yol kenarlarında belediye tarafından açılmış telefon, su borusu, kanalizasyon çukurlarında ölüm nedenleri yanı başlarına bırakılmış</p><p class="calibre1">
cesetler yatıyormuş. </p><p class="calibre1">
  Kadın erkek, genç yaşlı, işçi memur, emekli, ev kadını, öğrenci, öğretim üyesi, serbest meslek erbabı, asker sivil, polis jandarma, gözü açık kapalı, sağcı solcu ortayolcu bir yığın ceset. </p><p class="calibre1">
  Yanıbaşlarında kanserli ciğerler, karaciğerler, çürümüş böbrekler, pankreaslar, döl yatakları, büzüşmüş damarlar, kördüğüm olmuş sinirler, tükenmiş yürekler ve beyinler… </p><p class="calibre1">
  Elektrik telleri, motorları, ızgaraları, saç kurutma makineleri, alçak ve yüksek gerilim hatları, kablolar. </p><p class="calibre1">
  Şişelenmiş sulama kanalı, deniz ve gölet suları, bataklık çamurları. </p><p class="calibre1">
  Kayıklar, batık gemilerden artakalmış tahtalar, demir yığınları. </p><p class="calibre1">
  Kızamık, tetanoz, kolera, menenjit, kuduz mikropları. </p><p class="calibre1">
  Tarım ilaçları, uyku hapları, afyon, esrar, eroin, tütün ve fare zehirleri. </p><p class="calibre1">
  Tabancalar, tüfekler, susturucular, kalaşnikoflar, tomsonlar, şişler, boğma telleri, bıçaklar, saldırmalar, sustalılar, molotof kokteylleri, bubi tuzakları, el bombaları, saatli saatsiz bombalı koliler. </p><p class="calibre1">
  Otomobil, kamyon, otobüs, uçak ve tren parçaları. </p><p class="calibre1">
  Havagazı fırınları, bütangazlı sofbenler, mangal kömürleri. </p><p class="calibre1">
  Sekizinci ve onuncu kat pencere camları, doğramaları, balkon demirleri, kıraathane masaları. </p><p class="calibre1">
  Askılar, ipler, kayışlar, hortumlar, sopalar, falakalar, kemik kırma gereçleri. </p><p class="calibre1">
  Eşşek arıları, zehirli yılanlar, hayvan nalları, öküz boynuzları, köpekler, kurtlar, akrepler… </p><p class="calibre1">
  Bütün bunlar, altalta, üstüste, yanyana bırakılmış, birbirine karışmış</p><p class="calibre1">
cesetlerin yanında duruyor. </p><p class="calibre1">
  İntihar mektupları, infaz kararları, hükümet tabibi, adli tıp, otopsi ve hastane raporları kurbanların boyunlarına asılmış karışıklık olmaması için. </p><p class="calibre1">
  Görevliler çok yorgun. Aralıksız çalışıyor ve fazla mesai yapmak zorunda kalıyorlarmış uzun zamandır. </p><p class="calibre1">
  Gözlemci olarak İski çukurunda dolaşıyorum ve raporları okuyorum. Ne çok cinayet var böyle. Ama görevlilerin olanca titizliğine karşın gene de bazı</p><p class="calibre1">
karışıklıklar olmuş olmalı burda. Çünkü bir de bakıyorum kuduzdan ölmüş birine cinayet, gözaltı travmasından gidene de zatürree raporu verilmiş. Emniyet penceresinden kazayla düşene intihar, intihar edene koca dayağı, iş kazasında can vermiş birine sağ sol çatışması, çatışmada vurulana kaza levhası asmışlar. </p><p class="calibre1">
  Çok üzülüyorum bütün bunlara. Dayanamayıp ağlamaya başlıyorum. Gözlemci olarak şiddetle karşı çıkıyorum. </p><p class="calibre1">
  İşler çok yoğun bayan, diyor kara bıyıklı bir görevli. Günlerdir uyku durak yok çalışıyoruz. Karışıklık olabilir, oluyor. Ne farkeder öldükten sonra? </p><p class="calibre1">
Şundan ölmüş bundan ölmüş ne olacak ki? Haberi mi var artık ölenin… </p><p class="calibre1">
Sen de kurcalama şimdi. Olan olmuş artık. </p><p class="calibre1">
  Bunu kabul edemem. Raporumu hazırlayacağım şimdi ve İçişleri Bakanlığına sunacağım. Bu karışıklık hemen düzeltilmeli. </p><p class="calibre1">
  Nerden çıktın sen yahu, diye kızıyor kaytan bıyıklı görevli. Çek git hadi. </p><p class="calibre1">
İçişlerimize karışma durup dururken. Şimdi polis çağırırım ha… </p><p class="calibre1">
  Gücüme gidiyor bu azar ama yapacak bir şey yok işte. Polis gelir beni götürür de dördüncü kattan düşersem ne olur sonra? Ağlayarak ve tanıdık birilerine rastlamaktan çok korkarak dolaşıyorum cesetler arasında. </p><p class="calibre1">
Korktuğum başıma geliyor sonunda. </p><p class="calibre1">
  Yengemi oturur gibi dayamışlar hendeğin kıyısına. </p><p class="calibre1">
Üzerinde yeşil kadife sabahlığı var. Ölürken dişlerini gıcırdatıyor olmalı</p><p class="calibre1">
ki çenesi sımsıkı kenetli, ağzı yamuk kalmış. Korkunç bir görünümü var, korkunç! Çok eskiden bana Dere Sokağı‘ndaki evin penceresinden diş</p><p class="calibre1">
gıcırdatırken göründüğünden daha korkunç… Gözleri yarı açık, donuk, maviliğini yitirmiş. O güzelim sarı saçları tutam tutam dökülmüş. Bir zamanlar maşaları kızdırıp bükerdi onları lüle lüle. Vah zavallı… </p><p class="calibre1">
  Boynunda asılı rapora eğiliyorum, şaşkınlıkla okuyorum. </p><p class="calibre1">
  Ölüm türü: Faili meçhul cinayet. </p><p class="calibre1">
  Ölüm nedeni: Kan davası. </p><p class="calibre1">
  Ölüm saati: Belli değil. </p><p class="calibre1">
  Bulunduğu yer: Dere Sokağı. </p><p class="calibre1">
  Polis Kaydı: Na adlı bir kişi ile aralarında Su Tanır’ın öldürülmesi dolayısıyla hasmane ilişkiler olduğu öğrenildi. Soruşturma derinleştirilerek sürdürülüyor. </p><p class="calibre1">

</p><p class="calibre1">
  Parmak izi bulunamadı. İpucu olarak bir mektup dosyaya konuldu. </p><p class="calibre1">
  Ağlıyorum, hüngür hüngür ağlıyorum. Kuşkuların üzerimde toplanmış</p><p class="calibre1">
olmasından değil, iftiraya uğruyor olmamdan dolayı ağlıyorum. Ben kimseyi öldüremem. </p><p class="calibre1">
  Tanıdık mı? diye soruyor, sarışın, kısa boylu bir taşıyıcı. </p><p class="calibre1">
  Yengemdi, diyorum. </p><p class="calibre1">
  Sabahlığının cebinde bir kağıt bulduk, diyor. Polis ipucu olarak aldı. Çok garip ama, besle kargayı oysun gözünü yazmış el yazısıyla. Kendi el yazısı</p><p class="calibre1">
olduğu saptandı uzmanlarca. Evet, aynen böyle. Bence bir yakını tarafından öldürülmüş. Polis de böyle düşünüyor zaten. Neyse, maktuleyi alacak mısınız? </p><p class="calibre1">
  Hayır, diyorum, kalsın. İyi burası işte. </p><p class="calibre1">
  Koşmaya başlıyorum. </p><p class="calibre1">
  Ölülerinize sahip çıkın kardeşim! diye bağırıyor taşıyıcı arkamdan. </p><p class="calibre1">
  Ölülerin üzerinden atlaya atlaya yılgıyla koşuyorum. Ve birden duruyorum. </p><p class="calibre1">
Ayağımın dibinde yüzü olmayan bir ceset var ve şaşılası bir biçimde Ayhan’a benziyor gövdesi. Üstünde eski, beyzbol oyuncuları desenli bir gömlek var. </p><p class="calibre1">
Yüreğim küt küt atıyor. Ben bu gömleği kapıcının karısına vermiştim. </p><p class="calibre1">
Eğiliyorum, bu yüz bir bacak derisi gibi dümdüz ve gergin bir deriyle kaplı. </p><p class="calibre1">
Ağzı, gözü, burnu yok… Ellerini arıyorum. İki yanındaki cesetlerin altında kalmış elleri. Ayhan’ın sol bacağında bir doğum lekesi vardır lira büyüklüğünde, ona bakmalıyım. </p><p class="calibre1">
  Ah Allahım, bu da mı gelecekti başıma… Bağıra bağıra ağlıyorum artık. </p><p class="calibre1">
Pantolonunu sıyırmaya çalışıyorum lekeyi aramak için ama arkamda biri bağırıyor. </p><p class="calibre1">
  Dokunmayın ölülere! Yasak. </p><p class="calibre1">
  Dönüyorum. Görevli bir bekçi bağıran. Zayıf, kuru bir adam. Yüzü ölü yüzüne benziyor. </p><p class="calibre1">
  Birine benzettim, diyorum. Neden ölmüş acaba biliyor musun? Boynunda künyesi yok da merak ettim. </p><p class="calibre1">
  Ha o şey, diyor. Neyse ölmüş işte ne yapacaksın öğrenip… Kan kaybı işte. </p><p class="calibre1">
  Söyle, diyorum, söyle ne olur… </p><p class="calibre1">
  Penisini kesmiş, diyor bekçi. Karısı kendisini aldattı diye. Salak herif. </p><p class="calibre1">
Sanki dünyada başka kadın kalmadı da… </p><p class="calibre1">
  Bu bizim kapıcı Hüccet olmalı. Tamam o. Boyu bosu Ayhan’a benzer onun. </p><p class="calibre1">
Demek karısı Güldane aldatıyordu onu. Dört çocuk kaldı ortada işte. Hiç de öyle şeyler yapacak bir kadına benzemiyordu oysa… </p><p class="calibre1">
  Yeniden koşmaya başlıyorum. Ya Ayhan’sa? Deli gibi koşuyorum ağlayarak. </p><p class="calibre1">

</p><p class="calibre1">
Gölgeli, yanık yüzler, doymamış gözler, parçalanmış, delinmiş, oyulmuş, is içinde gövdeler arasından geçiyorum. Göz yaşlarım kan akıyor artık, göremez oluyorum. Oraya buraya çarpıyorum ikide bir, tökezliyorum. </p><p class="calibre1">
  Gözlerim kanıyor, diye bağırıyorum, kör oluyorum, çıkarın beni burdan! </p><p class="calibre1">
  Davullar çalıyor bir yerlerde. Davul sesleri duyuyorum. Kan ter içinde bir an durup soluklanıyorum. Davullar, ziller, trompet sesleri yaklaşıyor bana. </p><p class="calibre1">
Yorgun adımlarımı istemeden bu tempolu ezgiye uyduruyorum. Yüreğim davullara vuran tokmakların hızlı, düzenli ritmiyle atıyor. </p><p class="calibre1">
  Güm güm güm güm… </p><p class="calibre1">
  Yatak odamızın açık penceresinden içeriye dolan radyo sesiyle uyanıyorum. </p><p class="calibre1">
  Marşlar çalıyor. Aralıksız marşlar çalıyor. </p><p class="calibre1">
  Bir gece önce geç yattık. Konuklarımız vardı. Çok içildi. Ayhan yanımda uyuyor hala. Gördüğüm düşün üzerimdeki etkisi sürüyor. Çok şükür Ayhan değilmiş diye düşünüyorum bir an. Ter içindeyim. Örtüyü üstümden atıp soluğumu düzene koymaya çalışıyorum. Bitkin sırtüstü yatıyorum. </p><p class="calibre1">
  Radyo sesi uyandırıyor beni iyice. Ama radyo, `Kara da Koç Meler Gelir’ </p><p class="calibre1">
türküsünü çalmalıydı bu saatte, Yurttan Sesler korosundan türküler dinlemeliydik. </p><p class="calibre1">
  Doğrulup başucumdaki el radyosunu açıyorum. Kara Kuvvetleri Bando Mızıkasından marşlar dinliyoruz. </p><p class="calibre1">
  Ayhan uyanıyor. </p><p class="calibre1">
  Oldu galiba, diyorum. </p><p class="calibre1">
  Sanırım öyle. </p><p class="calibre1">
  Oldu işte sonunda. Ne zamandır beklediğimiz, ha bugün ha yarın, diye hop oturup hop kalktığımız şey oldu. Paşa konuşuyor. </p><p class="calibre1">
  Neyse, diyor Ayhan. Ötekiler de yapabilirlerdi. </p><p class="calibre1">
  Kalkıp banyoya giriyor. </p><p class="calibre1">
  Kapı çalınıyor. </p><p class="calibre1">
  Sabahlığımı giyip şaşkın antreye geçiyorum. Kim olabilir? </p></body>
</html>