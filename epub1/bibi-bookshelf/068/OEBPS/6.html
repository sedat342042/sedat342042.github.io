<?xml version="1.0" encoding="UTF-8" standalone="no"?><html xmlns="http://www.w3.org/1999/xhtml">
	<head>
		<title>6.html</title>
		<link href="template.css" rel="stylesheet" type="text/css"/>
	</head>
	<body>
		<div id="x6.html" xml:lang="en-GB">
			<div class="Basic-Text-Frame">
				<p class="G-vde-2"/>
				<p class="arabaslik-orta-2">Stefan Zweig’ın Hayatı ve Eserleri</p>
				<p class="paragraf-2"><span class="char-style-override-13">Stefan Zweig, yirmili ve otuzlu yıllarda Alman dilinin en çok okunan yazarlarından biri olmuştur. Kitaplarının baskısı milyonlara ulaşmış ve yapıtları elliyi aşkın dile çevrilmiştir. </span><span class="char-style-override-14">Die Welt von Gestern</span><span class="char-style-override-13"> (Dünün Dünyası) (1942) başlıklı otobiyografisinde, “... bir gün Cenevre Milletler Cemiyeti’nin yayını </span><span class="char-style-override-14">Cooperation Intellectuelle</span><span class="char-style-override-13">’in yaptığı bir istatistikte dünyanın en çok çevirisi yapılan yazarı olduğumu okudum...” der gururla.</span></p>
				<p class="paragraf-2"><span class="char-style-override-13">Stefan Zweig çok üretken bir yazardı; şiirler, sanat ve kültür yazıları, meslektaşlarının yazdığı yapıtlara önsözler, çeviriler, öyküler, biri bitmiş, ikisi tamamlanmamış üç roman, biyografiler, monografiler, denemeler, tiyatro oyunları, söylenceler ve bir de libretto yazmıştır. Ayrıca sayısı 20.000 ile 30.000’i bulan mektubu vardır. 20. yüzyılın birinci yarısında Alman edebiyatının en çok mektup yazan yazarları arasındadır.</span></p>
				<p class="paragraf-2"><span class="char-style-override-13">Thomas Mann, Stefan Zweig hakkında şunları söyler: “Onun yazın dünyasındaki ünü dünyanın öbür ucuna kadar ulaşabilmiştir. Fransız ve İngiliz yazınıyla karşılaştırıldığında, Alman yazınının oldukça az ilgi görmesi göz önünde bulundurulursa, hayli dikkat çekici bir durum. Belki de Erasmus’tan bu yana hiçbir yazar Stefan Zweig kadar ün kazanmamıştır.” Ancak Yahudi kökenli Zweig’ın kitaplarının çoğu Nazi döneminde yakılmış ve kütüphanelerden çıkarılmıştır. Bu tür baskılar Alman dilinin konuşulduğu bölgelerde yazarın etkinliğini zayıflatmıştır.</span></p>
				<p class="paragraf-2"><span class="char-style-override-13">Stefan Zweig’ın babası Moritz Zweig, tekstil işletmesi olan zengin ve başarılı bir işadamı, okumuş, görgülü, İngilizce Fransızca bilen, müzikle ilgilenen, saygın, sade, mesafeli bir kişiliği olan bir insandı. Annesi Ida (Brettauer) Yahudi bir banker ailesinin kızıydı. Aristokrat bir aileden gelmenin gurur ve önyargısını taşıyan, gösterişi ve zenginliği seven bir kadındı.</span></p>
				<p class="paragraf-2"><span class="char-style-override-13">Stefan Zweig 20 Ekim 1881’de Viyana’da dünyaya geldi. Lisede başarılı bir öğrenciydi, kültür ve sanata çok meraklıydı, Hofmannsthal’i çok beğenir, ondan övgüyle söz ederdi. Hoffmannsthal ise onun kendi edebi yaratıcılığını birtakım yazınsal yöntemlerle taklit ettiğini iddia ederdi. Zweig anılarında bu kişisel çekişmelerden söz etmez. Çünkü onun doğası, uyumsuzlukları dengeleyen, beraberlik ruhu taşıyan, başka dünya görüşleri ve fikirlerinin de olduğunu kabul eden bir öze sahiptir. Fikir çatışmalarından, bir şeyin baskıyla kabul ettirilmesinden, her türlü saldırıdan ve politik kavgalarda açıkça taraf tutulmasından uzak durmuştur. Daha doğrusu Stefan Zweig kendisini politik ve sosyal konularda taraf tutmak için yetkili görmezdi, aslında bunu istiyor da değildi, çünkü politikaya girmeyi hep reddetmişti. Politika ve dogmayla ilgili şeyler onun için hep aynıdır, ikisinden de hiç hoşlanmaz. Bir kez bile oy kullanmamıştır. Bu tutumuyla Zweig yalnız değildir. Politik yaşamdan uzak durmak, 1933 yılından önce ve sonraki dönemde birçok burjuva aydınının tipik bir davranışıdır. Genç Zweig ve arkadaşları politikayla ilgilenmek yerine kitaplara, müziğe, resimlere ilgi duyarlar, kozmopolit yapısıyla yaşlı imparatorluk kenti Viyana’nın sıkıntısız ve çekici yaşamın tadını çıkarırlardı.</span></p>
				<p class="paragraf-2"><span class="char-style-override-13">Zweig daha lise yıllarındayken şiir ve öykü yazmaya başlar. Bu dönemde çeşitli gazete ve dergilerde 300 ile 400 kadar şiiri yayımlanır. Yazılarıyla dikkat çeken Zweig henüz yirmi yaşındayken, Viyana’nın en önemli gazetelerinden </span><span class="char-style-override-14">Neue Freie Presse</span><span class="char-style-override-13">’de yazmaya başlar ve otuz yılı aşkın bir süre bu gazetede makaleleri ve araştırma yazıları çıkar. Viyana’da başladığı felsefe ve edebiyat bilimi eğitimine Berlin’de devam eder. Burada ilk şiir kitabı </span><span class="char-style-override-14">Silberne Saiten</span><span class="char-style-override-13"> (Gümüş Teller) (1901) ve ikinci şiir kitabı </span><span class="char-style-override-14">Die Frühten Kranze</span><span class="char-style-override-13"> (Erken Dönem Çelenkleri) (1906) yayımlanır. Biçim ve konu açısından buradaki şiirleri Goethe, Heine, Hofmannsthal ve Rilke’yi anımsatır. Yeni romantik ve dışavurumcu öğeler iç içedir. Çok sonra kendi şiirini olgunlaşmamış, aşırı duygu yüklü olarak niteler, hatta çok sert bir şekilde eleştirir. Dostu Richard Dehmel’in önerisiyle dildeki ifade olanaklarını geliştirmek ve ustalaşmak için çeviriye başlar, Baudelaire ve Verlaine’den çeviriler yapar.</span></p>
				<p class="paragraf-2"><span class="char-style-override-13">Üniversite yıllarında başlayan seyahat merakı tüm yaşamı boyunca sürer. Çıktığı dünya gezilerinde yazın çalışmalarına malzeme arar, dostluklar edinir. Örneğin Paris’teyken Rilke’yle tanışır, Moskova’da Maksim Gorki ile dostluk kurar. Varsıl bir aileden gelen Zweig, yaşamı boyunca servetini ihtiyacı olanlarla paylaşmıştır. Paris’te tanıştığı Ernst Weiss ve Nice’te karşılaştığı Joseph Roth yardım ettiği insanlardan sadece ikisidir. Hermann Kesten onunla ilgili olarak, “O, tam anlamıyla birçok insanın hayatını kurtarmıştır.” der.</span></p>
				<p class="paragraf-2"><span class="char-style-override-13">Zweig anılarında üç yaşamından bahseder. İlk yaşamı tahminen 1914 yılında son bulur, ikincisi Nasyonal Sosyalistlerin iktidara geçmesiyle, üçüncüsü ise 1933’te başlayıp içinde yaşadığı dönemde, 1939’da sona erer. Yazarın anılarından yola çıkarak yazdığı </span><span class="char-style-override-14">Dünün Dünyası</span><span class="char-style-override-13"> (1942) dar anlamda bir özyaşamöyküsü değildir. Zweig kendi kaderini değil, ait olduğu kuşağın deneyimlerini, onların yaşamla ilgili duygularını ve bir dönemin anatomisini yansıtır. Amacı, kaybolmuş bir yaşam tarzının belgeselini çıkarmak ve Avrupa uygarlığının çok şey borçlu olduğu çökmüş bir imparatorluğa tanıklık etmektir.</span></p>
				<p class="paragraf-2"><span class="char-style-override-13">Stefan Zweig bazen okuduğu şeylerden de ilham alırdı. Örneğin </span><span class="char-style-override-14">İlyada</span><span class="char-style-override-13">’yı okurken tiyatro oyununu yazmasına esin kaynağı olan bir bölüme rastlar, </span><span class="char-style-override-14">Tersites</span><span class="char-style-override-13"> (1907) bu şekilde ortaya çıkar. Bunu </span><span class="char-style-override-14">Der verwandelte Komödiant</span><span class="char-style-override-13"> (Dönüşmüş Komedyen) (1913), </span><span class="char-style-override-14">Das Haus am Meer</span><span class="char-style-override-13"> (Deniz Kenarındaki Ev) (1912), </span><span class="char-style-override-14">Legende eines Lebens</span><span class="char-style-override-13"> (Bir Yaşam Söylencesi), </span><span class="char-style-override-14">Das Lamm des Armen</span><span class="char-style-override-13"> (Yoksulun Kuzusu) (1939) takip eder. Zweig tür olarak düzyazıyı, düzyazıda da öyküyü tercih eder. </span><span class="char-style-override-14">Erstes Erlebnis</span><span class="char-style-override-13"> (İlk Deneyim) (1911) başlıklı öykü kitabı dört öyküden oluşur: “</span><span class="char-style-override-14">Geschichte der Daemmerung</span><span class="char-style-override-13">” (Alacakaranlık Öyküsü), “</span><span class="char-style-override-14">Die Gauvernante</span><span class="char-style-override-13">” (Mürebbiye), “</span><span class="char-style-override-14">Brennendes Geheimnis</span><span class="char-style-override-13">” (Yakan Sır) ve “</span><span class="char-style-override-14">Sommernovelette</span><span class="char-style-override-13">” (Yaz Noveli).</span></p>
				<p class="paragraf-2"><span class="char-style-override-13">Zweig için insanın yaratıcılığı insana ilişkin en önemli şeydir. Özellikle öncüleri ve kâşifleri, teknik ve bilim adamlarını bu tasarım içinde düşünür (Macellan, Amerigo). Bu insanlar, insanlığın gelişimine katkıda bulunmuş kişilerdir ve kahraman niteliklerine sahiptirler. </span></p>
				<p class="paragraf-2"><span class="char-style-override-13">Askerliğini Viyana’daki savaş arşivinde yapan Zweig, bu tarihlerde “edebiyatçılar grubu”na katılır. Savaşın yerle bir ettiği Galiçya’da geçirdiği günler onun en travmatik deneyimleridir. Burada gördüklerini anlattığı öyküsü “</span><span class="char-style-override-14">Der Zwang</span><span class="char-style-override-13">”</span><span class="char-style-override-14"> </span><span class="char-style-override-13">(Zorlama) da savaş karşıtı görüşlerini vurgular.</span></p>
				<p class="paragraf-2 para-style-override-12"><span class="char-style-override-13">Bir deneme ustası olan Zweig 1920-1928 yılları arasında “Dünya Fikir Mimarları” dizisini</span><span class="char-style-override-15"><a class="footnote-link" href="#footnote-225-1" id="footnote-225-1-backlink">1</a></span><span class="char-style-override-13">  tamamlar. Zweig, biyografik denemelerinin, geçmişteki düşmanlıkların aşılmasına ve ulusların gelecekteki akıl-kültür birliğini kurmaya katkısı olacağını düşünmüştür. Yazdığı bu denemelerde ele aldığı yazarların karakterlerini ve yapıtlarını incelerken onlara duyduğu hayranlığı gizlemez, ancak eleştirel analizler yapmaktan da çekinmez.</span></p>
				<p class="paragraf-2"><span class="char-style-override-13">Öykülerinin kahramanları ise, dizginleyemedikleri tutkularıyla aşırı olaylar yaşayan insanlardır. </span><span class="char-style-override-14">Novellen einer Leidenschaft </span><span class="char-style-override-13">(Tutku Öyküleri) (1922) kitabının başındaki “</span><span class="char-style-override-14">Der Amokläeufer</span><span class="char-style-override-13">” (Amok Koşucusu) yazarın en bilinen öyküsüdür. “Dünya Fikir Mimarları” dizisinde olduğu gibi yazar bu dizide de bir tür tipoloji vermeye çalışır. Öykülerindeki tipler egemen güçlerin boyunduruğu altına girmiştir. Zamanla tüm varlıkları için belirleyici olan tek bir tutku, uyanan bütün duyguların, gösterilen çabaların ve güdülen amaçların karşısında üstün duruma geçer. “</span><span class="char-style-override-14">Verwirrung der Gefühle</span><span class="char-style-override-13">” (Karışık Duygular) (1927) başlıklı uzun öyküsünde yazar ruhsal uçurumları ve karşı konulmaz içgüdüleri anlatır, ama aynı zamanda sıra dışı insanı ikiyüzlülüğe zorlayan toplumu eleştirir.</span></p>
				<p class="paragraf-2"><span class="char-style-override-13">Zweig’ın novellerinin merkezinde, olayların ortasında beklenmedik bir dönüm noktası oluşturan ve sıradan olaylara bir ışık tutan “o an’a kadar duyulmamış bir olay” vardır. Böylece bilinen bağlantılar birdenbire yeni ve ilginç bir görünüme bürünür. O an’a kadar gizli kalmış olay açığa çıkar. Psikolojiyle ilgili merak giderilir ve dramatik gerilim yaratılır. Zweig, özellikle geç dönem öykülerinde anlatılan olaylara mesafeli olmasına yarayan çerçeve ve iç anlatımı tercih eder. Erken dönem öykülerinde iç monolog ve diyalog baskınken, olgunluk dönemindeki öykülerinde geriye dönüş tekniğini tercih eder.</span></p>
				<p class="paragraf-2"><span class="char-style-override-14">Sternstunden der Menschheit</span><span class="char-style-override-13"> (İnsanlık Tarihinde Yıldızın Parladığı Anlar) (1927) adlı öykü kitabında yazarın amacı insanlık tarihinde sonuçları gelecek yüzyılların durumunu belirleyecek bir kararın verildiği bazı gerilimli zaman dilimlerini anlatabilmektir.</span></p>
				<p class="paragraf-2"><span class="char-style-override-14">Fouché Bir Politikacının Portresi</span><span class="char-style-override-13"> (1929) başlıklı eseri bir biyografi olup Zweig bu eseriyle politik insanın tipolojisine bir katkıda bulunmak istemiştir. Bu eserle kamuoyunu savaşın geride bıraktığı etkilere, cesareti kırılmış, dengesi bozulmuş Orta Avrupa ülkelerinde gittikçe belirginleşmeye başlayan güncel tehlikelere karşı uyarmak istemiştir. Zweig’ın bir başka biyografisi yine bir siyasi kişilik üzerinedir. </span><span class="char-style-override-14">Marie Antoinette. Bildnis eines mittleren Charakters</span><span class="char-style-override-13"> (Marie Antoinette. Sıradan Bir Karakterin Portresi) (1932). Maria Theresias’ın kızını ait olduğu sınıfın ve içinde yaşadığı dönemin sıradan bir temsilcisi olarak anlatır, düşüncesiz, aklı hep eğlencede, sefa düşkünü fakat iyi huylu, dürüst bir aristokrat olarak betimler. Diğer bir biyografi çalışması </span><span class="char-style-override-14">Maria Stuart</span><span class="char-style-override-13">’tır (1935). Bu İskoç kraliçesinin yaşamı ve asılmasıyla ilgili belgeler merakını uyandırır. Maria Stuart’ın gerçekte nasıl bir insan olduğunu, başına gelenleri ve işlediği suçun ne olduğunu öğrenmek için araştırmaya başlar. Anlatılan öykülerden birinden yola çıkar ve </span><span class="char-style-override-14">Maria Stuart</span><span class="char-style-override-13">’ı</span><span class="char-style-override-14"> </span><span class="char-style-override-13">yazar.</span></p>
				<p class="paragraf-2"><span class="char-style-override-13">Zweig’ın yazdığı edebi biyografiler Ranke’nin dediği gibi bilimsel-tarihsel betimlemeler değildir, büyük insanlardan ve büyük olaylardan ve tarihin acımasız mantığından yola çıkarak değil de, özel bir psikolojiden yola çıkarak aydınlatıldığı bu karışık edebi türü yazar açık olarak reddetmesine rağmen, onlar biyografik roman türüne dahildir.</span></p>
				<p class="paragraf-2"><span class="char-style-override-13">Örtülü bir otoportre olan </span><span class="char-style-override-14">Rotterdam’lı Erasmus’un Zaferi ve Trajedisi</span><span class="char-style-override-13"> (1934) adlı eserinde Zweig, geç dönem ortaçağ hümanisti, yenilikler ve kilise öğretisi arasında çıkan savaşta, aklın yanında yer alan Erasmus von Rotterdam’ı ilk Avrupalı, ırk, din ve ulus sınırlarını aşmış aristokrat bir ruh olarak çizer. Brezilya’ya yaptığı gezi esnasında tasarladığı </span><span class="char-style-override-14">Magellan. Der Mann und seine Tat</span><span class="char-style-override-13"> (Macellan, Kişiliği ve Başarısı) 1938’de yayımlanır. Macellan’ı bütün insanlığın hizmetindeki barışçıl kahramanlardan biri olarak gören Zweig bu cesur adamın hakkını vermek istemiştir.</span></p>
				<p class="paragraf-2"><span class="char-style-override-13">1938 Şubat’ında Hitler’in ültimatomu, Avusturya Cumhurbaşkanı Schuschnigg’i istifaya zorlar ve 12 Mart günü Alman ordusu Avusturya’ya girer. Hitler Avusturya’nın Alman İmparatorluğu’na bağlanmasını ister. Olaylar Zweig’ı derinden yaralar. O tarihe kadar yarı sürgündü, istediği zaman Salzburg ya da Viyana’ya gidebiliyordu. Şimdi ise bir mültecinin kaderini yaşamak zorundadır. Bu dönemde yayımlanan romanı </span><span class="char-style-override-14">Ungeduld des Herzens</span><span class="char-style-override-13">’de (Merhamet) çökmüş Habsburg Monarşisi’ne duyulan özlemi işler.</span></p>
				<p class="paragraf-2"><span class="char-style-override-13">İkinci Dünya Savaşı’nın başlamasıyla İngiltere’de bulunan Zweig ve hayat arkadaşı Lotte evlenirler. Ancak Zweig kendini dışlanmış, yabancı bir ulus tarafından sadece tahammül edilen biri gibi hisseder. En çok üzüldüğü şey de Almanca konuşulan ülkelere gidemeyecek oluşudur. 1940 yılında eşiyle birlikte uzun çabalar sonucu ve dostlarının yardımları sayesinde İngiliz vatandaşlığına geçer. Ancak Hitler İngiltere’yi de tehdit etmektedir. Bir konferans daveti alan Zweig 1940 yılı başında eşiyle birlikte Güney Amerika’ya gider. Bu onlar için dönüşü olmayan bir yolculuktur.</span></p>
				<p class="paragraf-2"><span class="char-style-override-13">New York’tan sonra eşiyle Rio’ya giden Zweig burada otobiyografisi </span><span class="char-style-override-14">Die Welt von Gestern</span><span class="char-style-override-13"> (Dünün Dünyası) için sakin bir ortam bulur. Buenos Aires’te Arjantin dı-şişleri bakanı tarafından karşılanır. Zweig her türlü resmi ödülü reddeder, onun yerine bakandan üç Alman mülteci için vize ister, dileği yerine getirilir. Vatanındaki insanların korkunç kaderleriyle ilgili haberler onu karamsarlığa ve umutsuzluğa iter. Yaşama gücünü çalışmalarında arar ve 1941’de </span><span class="char-style-override-14">Amerigo. Die Geschichte eines histori-schen Irrtums</span><span class="char-style-override-13"> (Amerigo. Tarihi Bir Yanılgının Öyküsü) adlı kitabını yazar. Hemen arkasından çok şey borçlu olduğu Brezilya’ya konuk armağanı olarak </span><span class="char-style-override-14">Brazilien. Ein Land der Zukunft</span><span class="char-style-override-13"> (Brezilya. Geleceğin Ülkesi) başlıklı kitabını yazar. Aynı yıl konusu o gün de bugün de güncel olan, acımasız şiddetin baskısı karşısındaki insanın özgürlüğünü nasıl savunabileceğini işlediği </span><span class="char-style-override-14">Schachnovelle</span><span class="char-style-override-13"> (Satranç) (1941) adlı eserini bitirir. Bu eserin son bölümü yazarın altüst olan psikolojik durumunu da gözler önüne sermektedir. Teselli bulmak için Goethe, Homeros, <br/>Shakespeare okur. Bu arada Montaigne’in </span><span class="char-style-override-14">Denemeler</span><span class="char-style-override-13">’ine dalar. Etkilendiği şey Montaigne’in ölüm karşısındaki tutumu ve gönüllü ölümü en güzel ölüm olarak nitelendirmesidir.</span></p>
				<p class="paragraf-2"><span class="char-style-override-13">23 Şubat 1942’de Zweig ve ikinci eşi Elisabeth Charlotte uyku hapı içerek intihar ederler. Brezilya dostu yazarın cenazesi için devlet töreni yapılır. Zweig’ın intiharı büyük yankı uyandırır. Hitler Almanya’sının ve onun müttefiklerinin dünyayı tehdit edici boyuttaki başarıları Zwe</span><span class="char-style-override-13">ig’ı derin bir ümitsizliğin içine düşürmüş, sonunda insanlığa olan inancını yitirmesine neden olmuştur. Altmış altı yıllık yaşamında hemen her kitabıyla büyük başarı elde eden, yapıtları başka dillere en çok çevrilen ve yaşarken ünü yakalayan ender yazarlardan biri olan Zweig, yarattığı birçok figür gibi gönüllü ölümü seçmiştir. </span></p>
				<p class="No-Paragraph-Style-1 para-style-override-13"/>
				<p class="paragraf-2 para-style-override-11"><br/><br/></p>
				<p class="paragraf-2 para-style-override-11">Gülperi Sert</p>
				<div class="footnotes">
					<div class="footnote">
						<p class="Basic-Paragraph-1"><a class="footnote-anchor" href="#footnote-225-1-backlink" id="footnote-225-1">1</a><span class="char-style-override-2">	</span><span class="char-style-override-16">Üç Usta. Balzac, Dickens, Dostoyevski</span><span class="char-style-override-9"> (1920), </span><span class="char-style-override-16">Kendileriyle Savaşanlar. Hölderlin, Kleist, Nietzsche</span><span class="char-style-override-9"> (1925) ve </span><span class="char-style-override-16">Kendi Hayatının Şiirini Yazanlar. Casanova, Stendhal, Tolstoy</span><span class="char-style-override-9"> (1928)</span></p>
					</div>
				</div>
			</div>
		</div>
	</body>
</html>