<?xml version="1.0" encoding="UTF-8" standalone="no"?><html xmlns="http://www.w3.org/1999/xhtml">
	<head>
		<title>9-26.html</title>
		<link href="template.css" rel="stylesheet" type="text/css"/>
	</head>
	<body>
		<div id="x9-26.html" xml:lang="en-GB">
			<div class="Basic-Text-Frame">
				<p class="G-vde-3"/>
				<p class="arabaslik-orta-3" id="toc_marker-2-7">Kendini Anlatması</p>
				<p class="arayazi-1">“Qu’ai-je été? Que suis-je?</p>
				<p class="arayazi-1">Je serais bien embarrassé de le dire.”</p>
				<p class="arayazi-1">(Neydim? Ne oldum?</p>
				<p class="arayazi-1">Söylemeye çok utanıyorum.)</p>
				<p class="arabos"/>
				<p class="arayazi-1">Stendhal, Vie de Henry Brulard</p>
				<p class="bosluk-1" xml:lang="en-US"/>
				<p class="paragraf-3"><span class="char-style-override-11">Kendisini böyle ustaca, olağanüstü bir biçimde tasvir etme konusunda kendi kendinin öğretmeni olmuştur Stendhal. “</span><span class="char-style-override-10">Pour connaître l’homme il suffit de s’étudier soi-même: pour connaître les hommes il faut les pratiquer,</span><span class="char-style-override-11">” (Kendini tanımak insanı tanımaya yeter: İnsanları tanımak için kendini onların yerine koymak gerekir) demiştir bir defasında ve hemen arkasından insanları sadece kitaplardan tanıdığını, bütün araştırmalarında sadece kendinden yola çıktığını eklemiştir. Stendhal’in psikolojisi hep kendisine yönelir. Hep kendisini amaçlar. Ama bir tek bireyin etrafını çevreleyen bu yolun üzerinde bütün insanlığın iç dünyası anlatılır.</span></p>
				<p class="paragraf-3"><span class="char-style-override-11">Kendisini çözümlemeye daha çocukken başlar Stendhal. Tutkulu bir şekilde sevdiği annesinin erken ölümüyle birlikte çevresinde düşmanlık ve yabancılık görür. Kimsenin fark etmemesi için ruhunu inkâr etmek ve saklamak zorunda kalır ve çok erken yaşlarda öğrenir “Kölelerin Sanatı”nı, yani kendini gizlemeyi ve yalan söylemeyi. Bir köşede büzülüp sessizce içine kapanır, yanlışlıkla doğduğu bu kaba, sofu ve taşralı insanların arasında somurttuğu ve öfkeyle geçirdiği bu süre içinde babasını, teyzesini, öğretmenini, kendisine işkence eden, hükmeden bu insanları dinler ve duyduğu nefret bakışlarına kızgın bir keskinlik verir; yalnızlık insanı kendisine ve başkalarına karşı daima daha uyanık, daha dikkatli yapar. Böylece daha küçük bir çocukken haince etrafını gözlemlemeyi, acımasızca insanların maskelerini alaşağı etmeyi, merakla her şeyi gözetlemeyi, ezilen insanların kendilerini korumak için yaptıkları tüm oyunları, kaçıp kurtulmak için içine düştükleri ağda bir delik arayan bağımlı insanların o “Köle Sanatı”nı, her insanın zayıf yanlarını öğrenir, kısacası evrensel ve nesnel araştırmalarından çok önce, başkalarının onu anlamaması nedeniyle zorunlu olarak kendini psikoloji alanında eğitir.</span></p>
				<p class="paragraf-3"><span class="char-style-override-11">Bu kadar tehlikeli bir şekilde eğitilmiş bu insanın sonraki eğitimi daha uzun sürer, daha doğrusu ömür boyu: Aşk ve kadın onun en yüksek okulu olur. Bilindiği üzere –kendisi de bu üzücü gerçeği inkâr etmemiştir– Stendhal bir âşık olarak Heros</span><span class="dipp"><a class="footnote-link" href="#footnote-225-100" id="footnote-225-100-backlink">100</a></span><span class="char-style-override-11"> değildi, kadınları fetheden, zafer üstüne zafer kazanan biri değildi, onun gibi olmaya çalışsa da bir Don Juan hiç değildi. Mérimée, Stendhal’i hep birine âşık olmuş, ancak umutsuz bir aşka tutulmuş olarak gördüğünü anlatır. “</span><span class="char-style-override-10">Mon attitude générale était celle d’un amant malheureux</span><span class="char-style-override-11">” (Çoğunlukla mutsuz bir âşıktım) – hemen her defasında aşkta talihsizdim, diye kabul etmek zorunda kalır ve hatta, “Napolyon’un ordusunda kendisi gibi çok az kadınla ilişki kuran bir başka subayın olmadığını” ekler. Oysa geniş omuzlu babasından, sıcakkanlı annesinden miras kalan dinmek bilmeyen bir şehvet duygusuna, </span><span class="char-style-override-10">un tempérament de feu</span><span class="char-style-override-11"> (ateşli bir kişiliğe) sahipti ve bakışlarını kadınların üzerinden hiç ayırmazdı. Ama doğasının sabırsızlığı ile her kadını baştan çıkarabilir miyim diye incelemesine, kadınlar konusunda tecrübeli bir arkadaşının kadınları baştan çıkarmanın yollarını yazdığı reçetesini cebinde saklamasına ve kendisine “bir kadını elde etmenin en iyi yolunu” soran bir arkadaşına, “</span><span class="char-style-override-10">Ayez-la d’abord</span><span class="char-style-override-11">”</span><span class="char-style-override-10"> </span><span class="char-style-override-11">(Önce ona sahip olun) diye yüksekten atmasına ve oynadığı tüm sahte erkekçe tavırlarına rağmen Stendhal yaşamı boyunca pek üzgün bir aşk şövalyesi olarak kalmıştır. Evinde, yazı masasında, savaştan uzakta, zevki önceden tatmayı da bilen bu adam erotik stratejiler kurmada ustadır (“</span><span class="char-style-override-10">loin d’elle il a l’audace et jure de tout oser</span><span class="char-style-override-11">” – kadından uzakta cesareti vardır ve her şeyi göze alacağına yemin eder), günlüğüne saatine varıncaya kadar, o sıralarda taptığı kadını ne zaman elde edeceğini yazar (“</span><span class="char-style-override-10">In two days I <br/>could have her</span><span class="char-style-override-11">” – İki gün içinde ona sahip olacağım), fakat kadının yakınına geldiği anda Casanova’ya özenen bu adam birdenbire mahcup bir liseli oluverir; her defasında (kendisi de itiraf eder) ilk hamle, kadının cömert davranışı karşısında yakınlaşmaya çalışan Stendhal’in gülünç duruma düşmesiyle son bulur. Hiç olmayacak zamanlarda (hatta tensel ilişki sırasında) hiç hesapta olmayan bir çekingenlik en güzel coşkusunu engeller ve Stendhal </span><span class="char-style-override-10">timide et sôt </span><span class="char-style-override-11">(çekingen ve utangaç) olur, kadının gönlünü okşaması gerektiği yerde umursamaz davranır, yumuşak olması gerektiği yerde kinik olur, kısacası en güzel fırsatları yanlış hesaplar ve kendine güveni olmadığı için boşa harcar ya da kaçırır. Özellikle çok duyarlı ve kırılgan oluşu onu kaba, beceriksiz yapar ve duygusal görünmekten çekindiği, </span><span class="char-style-override-10">d’être dupé</span><span class="char-style-override-11"> (aldatılmaktan) korktuğu için yanlış zamanda dünyaya gelmiş bu romantik adam, duygusallığını </span><span class="char-style-override-10">“sous le manteau de hussard”</span><span class="char-style-override-11"> bir süvari kaputunun altına gizleyerek sert bir kabalığı ve bir Kazak davranışını seçer. İşte kadınların yanındaki başarısızlığı, yaşamının umutsuzluğu buradan kaynaklanır, başlangıçta gizli iken sonraları arkadaşları arasında alay konusu olur. Stendhal yaşamı boyunca aşkta zafer kazanmak istediği kadar hiçbir şeyi arzu etmemiştir (“</span><span class="char-style-override-10">L’amour à toujours été pour moi la plus grande des affaires ou plutôt la seule</span><span class="char-style-override-11">” – Aşk benim her zaman en önemli işim olmuştur ya da daha ziyade tek işim) ve kimseye, hiçbir filozofa, şaire, hatta Napolyon’a bile, düşünsel ya da psikolojik bir sanata başvurmadan sayısız kadına sahip olan amcası Gagnon’a ya da kuzeni Martial Daru’ye duyduğu saygıyı duymamıştır – belki de sırf bu yüzden saygı duymuştur onlara, zira Stendhal kadınlar konusunda başarılı olmayı engelleyen şeyin, erkeğin kendisini aşırı derece duygularına kaptırması olduğunu kavramaya başlamıştır yavaş yavaş; “Kadınlar konusunda başarılı olmanın yolu, onları elde etmek için bilardoda bir oyun kazanma uğruna harcanan çabadan daha fazla çaba harcamamayı gerektirir.” diye itiraf eder sonunda kendine. Burada da kendi fikrine göre hata, onun aşırı duyarlı ruh yapısından, ilk hamleyi yapması için gerekli sertliği engelleyen aşırı duygusallığından kaynaklanmaktadır. “</span><span class="char-style-override-10">J’ai trop de sensibilité pour avoir jamais le talent de Lovelace</span><span class="char-style-override-11">” (Lovelace’ın</span><span class="dipp"><a class="footnote-link" href="#footnote-225-101" id="footnote-225-101-backlink">101</a></span><span class="char-style-override-11"> becerisine sahip olamayacak kadar aşırı duygusalım); şair, sanatçı, diplomat Stendhal olmaktansa kadınları baştan çıkarmayı becerebilen biri olmayı bin kez tercih eder, ancak birçok olumlu başarıda olduğu gibi bunun için de aşırı duygusaldır.</span></p>
				<p class="paragraf-3"><span class="char-style-override-11">Don Juan gibi kendini aşağı görmesi Stendhal’i hep meşgul etmiştir: Hiçbir sorun üzerinde daha uzun süre, daha yoğun ve bu kadar değişik açılardan düşünmemiştir. Duygularının en ince ayrıntılarına kadar girebilmesini özellikle bu asabi ve cinsel konuda kendine güvensiz anatomisine borçludur (biz de ona borçluyuz). Aşktaki başarısızlıkları, çok az sayıdaki zaferleri (hepsinin sayısının altı ya da yediyi geçmediğini ve bunların çoğunun da yıkılmış kaleler ya da isteyerek teslim edilen erdemler olduğunu belirtir) kadar hiçbir şeyin kendisini psikolojik açıdan eğitmediğini söyler; eğer diğerleri kadar şanslı olsaydı kadın ruhunu, en ince, en nazik ayrıntılarına kadar böyle ısrarla incelemeyecekti: Kendi ruhunu tahlil etmeyi kadınlarınkini tahlil ederken öğrenmişti. Salt bir gözlemciyken, heyecanını bastırarak etrafını çok iyi tanıyan biri haline gelmiştir.</span></p>
				<p class="paragraf-3"><span class="char-style-override-11">Ancak Stendhal’in kendisini sistemli bir şekilde gözlemlemesinin, onu çok erken bir dönemde kendini anlatmaya götürmesinin çok daha özel ve çok daha garip bir nedeni vardır: Kendini her yönüyle tanımak için uğraşan bu adam sürekli unutmaktadır. Stendhal berbat, daha doğrusu inatçı ve kaprisli, her halükârda güvenilmez bir hafızaya sahiptir, bu nedenle kurşunkalemi hiç elinden bırakmaz. Sürekli notlar alır: Okuduklarının kenarlarına, boş kâğıtlara, mektuplara ve özellikle de günlüğüne. Yaşadığı önemli şeyleri unutacağı ve böylelikle hayatındaki olayların (planlı ve sürekli olarak üzerinde çalıştığı yegâne eseri budur) sürekliliğini sekteye uğratacağı korkusu her duygu titreşimini, her olayı anında yazıya dökmesine neden olmuştur. Kontes Curial’a yazdığı dokunaklı ve gözyaşlarıyla paralanmış mektubun üzerine bir arşiv memurunun buz gibi nesnelliğiyle ilişkilerinin ne zaman başladığını, ne zaman bittiğini yazar, Angela Pietra-grua’yı sonunda ne zaman ve saat kaçta yenebildiğini not alır; ruhunun en derin sırlarını da, yemek, kitaplar ve çamaşırcı kadın için kaç frank verdiğini de aynı titizlikle yazar. Fakat hep not alır; her zaman her şeyi not alır, çoğu kez sanki kalemi eline aldığında ancak o zaman düşünmeye başladığı izlenimini verir. Neticede akla gelebilecek her türlü edebi formda, mektup ve anekdot biçiminde (bugün hâlâ yarısı bile yayımlanmamıştır) yazdığı altmış ya da yetmiş ciltlik portrelerini bu yazma hastalığına borçluyuz. Aslında Stendhal’in böylesine kusursuz bir biyografi ortaya koyabilmesinin sırrı, onun kendini beğenmişliğinden, teşhirciliğinden ya da karşı konulmaz bir şekilde her şeyi itiraf etme tutkusundan değil, aksine kendisiyle ilgili bir daha yaşaması mümkün olmayan çok özel şeylerin tek bir ayrıntısının bile zayıf hafızasında kaybolup gideceği bencil korkusundadır.</span></p>
				<p class="paragraf-3"><span class="char-style-override-11">Stendhal, kendisiyle ilgili her şeyde yaptığı gibi hafızasının bu garip özelliğini ileriye dönük bir netlikle analiz etmiştir. İlk tespit ettiği, anımsama yeteneğinin ezeli bencilliği, –Stendhal’de başka türlü olması beklenebilir mi zaten?–, yani kendisiyle ilgili olmayan hiçbir şeyi hafızasına kaydetmediğidir. “</span><span class="char-style-override-10">Je manque absolument de mémoire pour ce qui ne m’intéresse pas</span><span class="char-style-override-11">” (Beni ilgilendirmeyen şeyleri hatırlamam mümkün değil). Onun şahsını ilgilendirmeyen her şey, keskin bir şeyle yüreğinin kabuğuna ya da zarına (içine ya da dışına) kazınmadığı müddetçe bir iz, bir yara bırakmadan çabucak kaybolurdu. Bu nedenle ruhunun dışında kalan şeyleri pek az aklında tutar, rakamları, tarihleri, olayları ve yerleri ise hiç tutmazdı; en önemli tarihsel olayların tüm ayrıntılarını tamamen unuturdu; kadınlarına ya da arkadaşlarına (Byron ve Rossini dahil) ne zaman rastladığını anımsamazdı; bazen de istemeyerek anılarını hayali şeylerle harmanlar ve kaydederdi; fakat bu eksiğini inkâr etmez, hiç düşünmeden itiraf eder: “</span><span class="char-style-override-10">Je n’ai de prétention à la véracité qu’en ce qui touche mes sentiments</span><span class="char-style-override-11">” (Sadece duygularımı etkileyen şeylerin gerçekliği konusunda samimi olabilirim). Stendhal nesneler ancak duygularına hitap ettiğinde onların nesnel gerçekliği konusunda garanti verir; eserlerinden birinde çok açık biçimde, “hiçbir zaman nesnelerin gerçekliğini anlattığını iddia etmediğini, yalnızca kendisinde bıraktığı izlenimini yansıttığını” vurgular (“</span><span class="char-style-override-10">Je ne prétends pas peindre les choses en elles-mêmes, mais seulement leur effet sur moi</span><span class="char-style-override-11">”). Stendhal için, olayların sadece ruhunu etkilediği sürece var olduklarını bundan daha iyi hiçbir şey kanıtlayamaz: Hiç kuşkusuz, işte o zaman bu tek yönlü duygu hafızası görülmemiş bir hız ve kesinlikle çalışmaya başlar ve o ana kadar Napolyon’la hiç konuşup konuşmadığından bir türlü emin olmayan, Büyük Saint Bernhard üzerinden gerçekten geçti mi, yoksa bunun yıllar sonra savaştan bir kesitin anlatıldığı bir bakır gravürden mi hatırında kaldığını bilmeyen de, bir kadının belli belirsiz hareketlerini, sesinin tonunu, her hareketini elmas netliği ve billurluğuyla anımsayan da aynı Stendhal’dir, yeter ki derinden etkilenmiş olsun. Onun anımsama yeteneğinin ölçütü meydana gelen bir olayın kendine has özelliği (önemi) değildir asla, aksine sadece onda uyandırdığı etkidir. Duygularının karışmadığı her yerde ise hareketsiz ve karanlık sis bulutları çoğu zaman hafızasının üzerinde onyıllar boyunca birikir – daha tuhaf olan ise, duygularının çok şiddetli olduğu yerde de Stendhal’in anımsama yeteneği sarsılır. Yüzlerce kez ve özellikle yaşamının en heyecanlı anlarında (Alpler’i geçtiği, Paris’e yaptığı seyahat, ilk aşk gecesi tasvirleri) aynı tespiti yapar: “Hiçbir şey anımsamıyorum, hissettiklerim çok şiddetliydi.” Yani duygularının aşırılığı da bir şişenin patlaması gibi Stendhal’in izlenimlerini atomlara dönüştürüyordu; hiçbir şey ya da çok fazla şey hissettiği yerlerde hiçbir şeyi gerçekçi biçimde tasvir edemiyordu; merakı da, olayları önceden görmesi de, hafıza yeteneği de, geçmişi hatırlaması da tek bir şeye, ruhundaki ayrıntılara bağlıydı.</span></p>
				<p class="paragraf-3"><span class="char-style-override-11">Demek ki Stendhal’de hatırlamak, ancak yüreğinin toprağının duyguların tüm titreşimlerini içmesiyle ya da gerçek tutkunun şiddetli fırtına ve seli altında kalmamasıyla oluşur. Duygularının bu etki alanının dışında Stendhal’in hafızası (ve onunla birlikte sanatçılığı da) asla kusursuz olmamıştır: “</span><span class="char-style-override-10">Je ne retiens que ce qui est peinture humaine. Hors de là je suis nul</span><span class="char-style-override-11">”</span><span class="char-style-override-10"> </span><span class="char-style-override-11">(Sadece ruhsal betimlemeyle ilgili olan şeyleri aklımda tutarım. Diğer bütün şeyler de bir biçimdir): Sadece ruhu vurgulayan izlenimleri hatırlar Stendhal. Bu nedenle bu çok kararlı egosantrik kişi kendi biyografisinde hiçbir zaman dünyanın tanığı olamaz: Aslında geçmişi </span><span class="char-style-override-10">düşünmez</span><span class="char-style-override-11">, sadece </span><span class="char-style-override-10">hissedebilir</span><span class="char-style-override-11">. Ruhundaki tepkilerin sapa yolunda –yani doğrudan beyin jimnastiği yaparak değil– olayların gerçek seyrini yeniden oluşturabilir, “</span><span class="char-style-override-10">il invente sa vie</span><span class="char-style-override-11">” (kendi hayatını yeniden yazar); gerçekleri bulmaktansa, onları icat eder, duygularının anılarından gerçekler uydurur. Böylece otobiyografisinde romana özgü bir şeyler oluşur, romanlarında otobiyografisi ile ilgili bir şeyler olduğu gibi; gerek orada, gerekse burada Stendhal’in eserleri romantik gerçekliğe sahiptir.</span></p>
				<p class="paragraf-3"><span class="char-style-override-11">Bu nedenle Stendhal’in anılarında kesin olan şey ayrıntıdır, teferruattır yalnızca; Goethe’nin </span><span class="char-style-override-10">Yaşamımdan Şiir ve Hakikat</span><span class="char-style-override-11"> adlı eserinde yaptığı gibi Stendhal’den tamamen kendi dünyasını anlatan bir tasvir beklenemez. Stendhal bir otobiyografi yazarı olarak da doğasına bağlı kalmış ve bir fragman yazarı, bir empresyonist olur; günce, her gününü kaydetme, çabuk çabuk not alma ona uyan biçimlerdir. Gerçekten de kendini portresini rahat, gelişigüzel çizer ve notlarla yıllarca o </span><span class="char-style-override-10">Journal</span><span class="char-style-override-11">’e</span><span class="char-style-override-10"> </span><span class="char-style-override-11">sadece kendisi için tuttuğu günlüğüne yazar “</span><span class="char-style-override-10">Un tel journal n’est fait que pour celui qu’il l’écrit</span><span class="char-style-override-11">” (Böyle bir günce sadece onu yazan içindir), kuşkusuz Stendhal her iki Ben’i için yazmıştır, yani bir yandan yazan ve yazarken zevk alan 1801’in Ben’i, öte yandan yaşamı açıklamak ve betimlemek isteyen, yıllar sonrasının Stendhal’i için. Stendhal’de bu kadar harika olan şey, hiç son bulmayan bu çift yönlülük, bu belirsizlikler, bu sapmalar ve bu karışıklıklardır. “</span><span class="char-style-override-10">Ce journal est fait pour Henri, s’il vit encore en 1821. Je n’ai pas d’envie de lui donner occasion de rire aux dépens de celui qui vit aujourdhui</span><span class="char-style-override-11">” (Bu günce 1821’de hâlâ hayattaysa, Henri için yazılmıştır. Gülmesine fırsat vermemek için bugünkü Henri’ye bırakmıyorum bunu). Kendini bulma, kendini anlatma ve kendini tanıyarak aşma (“</span><span class="char-style-override-10">de se perfectionner dans l’art de connaître et d’émouvoir l’homme</span><span class="char-style-override-11">” – insanı tanıma ve heyecanlandırma sanatında kendini mükemmelleştirmek) konusundaki o dizginleyemediği içgüdüsü daha çocuk denecek yaşta başlamış ve on dokuz yaşındaki bu genç sanki ileride tutarlı bir otobiyografinin gerekli unsurlarını büyük bir tutkuyla arayacağını hissetmiş gibi, gelecekteki daha akılcı bir Ben’e, bir Henri’ye (“</span><span class="char-style-override-10">Henri plus méfiant</span><span class="char-style-override-11">” – daha kuşkucu bir Henri’ye), daha aklı başında, daha mesafeli bir Stendhal’e vermek üzere hazırladığı </span><span class="char-style-override-10">Mémoires pour servir à l’histoire de ma vie</span><span class="char-style-override-11">’yi (Hayatımın Hikâyesini Kaybetmemek İçin Hatıralar) kaydetmeye yöneltmişti. Burada Stendhal’in gizem dolu, dahiyane davranışlarından birini, ileriyi görerek gelecekteki benliğine kendisini önceden hazırladığını görüyoruz, henüz çok erken, biçim konusunda bilgisiz ve her türlü net hedeften habersiz bir şekilde, kesin olarak amacına en uygun yolla başlıyor, yani önce sadece tek tek duyguların anlarını saptıyor, malzeme topluyor, en değerli, en doğal izlenimleri bir araya getiriyor. Eline geçen her şeyi kaydederek, tüm </span><span class="char-style-override-10">petits <br/>faits</span><span class="char-style-override-11"> </span><span class="char-style-override-10">vrais</span><span class="char-style-override-11">’leri (küçük, gerçek olaylar), hiç denilecek şeyleri ve daha sonra tecrübeli kişinin kum saatinde hayatın akışını ölçmesine yarayacak kum tanelerini değerlendirerek kendisiyle ilgili her şeyi saklıyor. Önce her şeyi not etmeli, küçük heyecanları henüz sıcakken, elimizde hapsettiğimiz bir kuşun yüreği gibi çırpınırken kaydetmeli her şeyi! Uçup gitmesine izin vermemeli, hepsini yakalamalı ve tutmalı, hafızaya, akıp giderken her şeyi sürükleyen ve yok eden bu huzursuz ırmağa güvenmemeli! Önemsiz gibi, duyuların oyuncağı gibi görünen şeyleri, rengârenk bir şekilde büyük sandığa dizmekten çekinmemeli: Kim bilir belki de yetişkin bir insan olduğunda Stendhal, yitirdiği yüreğinin bu garip ve basit şeylerine ilgiyle eğilecektir. Bu nedenle genç Stendhal’i duyguların küçük, ani resimlerini büyük bir titizlikle toplamaya ve saklamaya iten dahiyane bir içgüdüdür; ileride olgun bir adam, bilgili bir psikolog ve büyük bir sanatçı olan Stendhal bunları, olgunluk döneminin o muhteşem ve romantik bakışını, kendine teşekkür ederek tecrübeli bir şekilde gençliğinin öyküsünü anlatan o büyük tabloya, (Vie de) </span><span class="char-style-override-10">Henri Brulard</span><span class="char-style-override-11"> adlı otobiyografisine, çocukluk döneminin üzerine yerleştirecektir. </span></p>
				<p class="paragraf-3"><span class="char-style-override-11">Çünkü gerçekten de Stendhal romanlarına geç başladığı gibi, gençliğinin düşünsel yapısını otobiyografisine çok sonra, lirik bir anda vedanın hüznü içinde almıştır. Roma’da, Montorio’da Saint Pierre Kilisesi’nin basamaklarında yaşlanmaya başlayan bir adam oturmuş ve hayatı üzerine derin derin düşünmektedir. Birkaç ay sonra elli yaşına girecekti: Geçti, sonunda bir daha gelmemek üzere geçti gençliği, kadınlar, aşk geçip gitti. Şimdi şunu sormanın zamanı gelmişti: “Ben neydim? Ne oldum?” Yüreğini heyecan ve maceraya açmaya çalıştığı dönem bitmişti artık: Şimdi artık bir çizgi çekmesinin, ileriye, bilinmeyene değil, geriye kendine bakmasının zamanı gelmişti. Ve akşam olduğunda, elçilikteki bir partiden sıkılmış olarak (sıkılmıştı, çünkü artık kadınlara çekici gelmiyordu ve basit konuşmalardan bıkmıştı) döner dönmez hemen kararını verdi. “Yaşamımı yazmalıyım! Bittiğinde, iki ya da üç yıl içinde, belki nihayet o zaman nasıl biri olduğumu bileceğim: Neşeli mi yoksa hüzünlü mü, yaratıcı mı yoksa aptal mı, cesur mu yoksa korkak mı ve en önemlisi mutlu mu yoksa mutsuz biri miyim?” Geçmişe özlem duyarak hayatının son anlamlı şeyini yapmaya karar veren yaşlı Stendhal, genç bir çocukken hissettiği önsezilerini, yaşamını bir bütün olarak yazma hayalini gerçekleştirmeye, kusursuz bir portresini çizerek, kendisini eksiksiz olarak tanımaya karar verir.</span></p>
				<p class="paragraf-3"><span class="char-style-override-11">Kolay bir tasarım, ama güç bir görev! Çünkü Stendhal (meraklı kişiler tarafından tanınmamak için şifreli yazdığı) </span><span class="char-style-override-10">Henri Brulard</span><span class="char-style-override-11">’da</span><span class="char-style-override-10"> </span><span class="char-style-override-11">“</span><span class="char-style-override-10">simplement vrai</span><span class="char-style-override-11">”yi, (sadece gerçeği) söylemeye karar verir; fakat bunun çok zor olduğunun farkındadır, gerçekçi olmanın, gururun bir sürü tuzaklarına sokulup, böyle dengesiz ve inatçı bir hafızayla kendine karşı dürüst olmanın ne kadar zor olduğunu bilir. Geçmişin gölgeli labirentlerinde nasıl hissedecekti, sahte ve gerçek ışığı nasıl birbirinden ayıracaktı, her yolun başında ısrarla kendisini bekleyen maskeli yalanlarla nasıl başa çıkacaktı? Bir psikolog olan Stendhal, pek yardımsever hafızasının sunduğu sahte paraların kendisini dolandırmasına ve gerçeği engellemesine izin vermeyecek dahiyane bir yöntem buldu, bunu bulan ilk ve belki de tek kişi oydu: Yani kendini kalemine bırakacak, okumadan, düşünmeden yazacaktı (“</span><span class="char-style-override-10">Je prends pour principe, de ne pas me géner et d’effacer jamais</span><span class="char-style-override-11">” (Çekinmemeyi ve yazdıklarımı asla silmemeyi ilke edindim), “</span><span class="char-style-override-10">pour ne mentir par vanité</span><span class="char-style-override-11">”, gururu nedeniyle yalan söylememek için ilk yazdığının doğruluğuna inanacaktı. Utancı ve kaygıyı düşünmeyecekti; kendi yargıcı ve içindeki sansür uyanmadan itiraflarıyla sürpriz bir şekilde içinde ne varsa dökecekti. Sanatçıya, söylediklerinin üslubunu düzeltecek, yanıltacak zaman bırakmayacaktı. Ressam gibi değil, âdeta anın resmini çeken bir fotoğraf sanatçısı gibi çalışacaktı. Her zaman ilk heyecanını tipik haliyle, yapaylığa başvurmadan, rol yapmadan ve kibirli bir şekilde kendisini izleyenlere sunmadan işleyecekti. Stendhal anılarını bir solukta ve gerçekten yazdıklarını okumadan, belli bir üsluba, tutarlılığa, sanatsal bir metoda dayandırmadan, tümüyle kaygısız bir şekilde, âdeta bir arkadaşına mektup yazar gibi kâğıda döküyordu. “</span><span class="char-style-override-10">J’écris ceci sans mentir, j’espère sans me faire illusion, avec plaisir comme une lettre à un ami</span><span class="char-style-override-11">” (Yalan söylemeden yazıyorum bunu, umarım, kendimi kandırmıyorumdur, bir dosta mektup yazar gibi keyifle yazıyorum). Bu cümlede her sözcük önemli. Stendhal otobiyografisini “umduğu gibi” gerçek, “kendisini kandırmadan”, “zevkle” ve “kişisel bir mektup gibi” yazar, bunu da Jean-Jacques Rousseau gibi ustaca yalan söylememek için yapar. Anılarının güzelliğini doğruluk uğruna, sanatı psikoloji uğruna bilerek feda eder.</span></p>
				<p class="paragraf-3"><span class="char-style-override-11">Aslında estetik bakımından </span><span class="char-style-override-10">Henri Brulard</span><span class="char-style-override-11">’da, devamı olan </span><span class="char-style-override-10">Souvenirs d’un égotiste</span><span class="char-style-override-11">’te de (Bir Ben’cinin Yaşamından Anılar) sanatsal başarısı şüphelidir: Her ikisi de çok çabuk, çok rahat ve plansız yazılmıştır. Stendhal anımsadığı olayları yıldırım hızıyla, oraya uyuyor mu, uymuyor mu aldırmadan, elinin gittiği gibi yazmıştır. Not defterine kaydettiği gibi burada da en yüce ile en yüzeysel olan yan yanadır, en garip genel şeyler en kişisel bilgilerle bir aradadır ve kendini unuturcasına ayrıntılara girmesi çoğu kez anlatılanların gerilimini engeller. Fakat özellikle bu doğallığı ve her şeyi kendine anlatması sayesinde ortaya çıkan gerçeklerin her biri yazarın ruhu hakkında bir başka kitapta bulamayacağımız kadar çok ve gerçek bilgiler verir. Annesine duyduğu tehlikeli tutku, babasından vahşice, ölesiye nefret etmesi gibi önemli itiraflar, başkalarında korkakça, bilinçaltının karanlık köşesine sığınan anlar, bir sansürün onları denetleyecek zamanı olsaydı dışarıya çıkmaya cesaret edemezlerdi: Bu çok özel şeyler –başka türlü söylenemez– bilinçli olarak ahlaki kaygısızlığın içine karıştırılmıştır – Stendhal, ancak bu dahiyane psikolog yöntemi sayesinde, başkasının daha kaba, daha ağır olanının elinden çığlık atarak kaçacağı en nazik şeyleri yakalayabildiği, duygularının “güzel” ya da ahlaklı görünmelerine ya da sahte bir utançla kızararak kendilerini saklamalarına zaman bırakmadığı için başarılı olabilmiştir: Ele geçen bu günahlar ve gariplikler, çıplak, manen çıplak ve henüz hiç utanma duygusu hissetmeden bir çırpıda kâğıda dökülüveriyor ve ilk kez insanın gözlerinin içine bakıyorlar (çünkü bu cesur fare avcısından önce hiç kimse belli küçük ayrıntıları saklandıkları yerden çıkarmayı başaramamıştır). Nasıl müthiş, trajik ve vahşi korkular, şeytani ve çok güçlü öfkeli duygular fışkırıyor bu küçücük çocuk yüreğinden. Küçük Henri’nin nefret ettiği (“zavallı çocukluğumun tepesine çöken iki şeytandan biri” dediği –diğeri babasıydı–) teyzesi Seraphie öldüğünde, acıdan katılaşmış, kimsesiz çocuğun “diz çöküp Tanrı’ya şükrettiği” sahneyi nasıl unutulabilir? Ancak hemen bunun yanında (Stendhal’de duygular labirent gibi çeşitli biçimlerde birbirine karışıyor) küçük bir açıklamayla bu şeytanın, günün birinde çocuğun erken gelişmiş cinsel arzularını bir saniye boyunca (olduğu gibi tasvir ediyor) nasıl tahrik ettiğini de anlatır. Nasıl da esrarlı bu ilkel duygular, karmakarışık olan bu duyguları birbirinden nasıl bir ustalıkla ve net bir şekilde ayırıyor Stendhal ve nasıl bir cesaretle bunları bu kadar açık ve samimi bir şekilde itiraf edebiliyor. Stendhal’den önce hemen hiç kimse insan ruhunun bu kadar katmanlı olduğunu, en zıt ve birbirine en karşıt şeylerin sinirlerinin en dışında birbirine değdiğini, bir çocuğun daha kanat çırpamayan ruhunda bile bayağı ile en yücenin, zalimlikle yumuşaklığın çok ince tabakalarda, yaprak yaprak üst üste yerleştiğini hissedememiştir; işte tamamen bir rastlantı eseri, hiç dikkat etmeden beliriveren bu buluşlardan itibaren otobiyografi alanındaki analitik yöntem başlamıştır. Stendhal bu alanda ilk kişi olarak kendisini Jean-Jacques Rousseau gibi tek bir kalıba sokmak istememiştir (Casanova gibi saf otobiyografi yazarlarından, kendisini anlatmayı kendini kanıtlama, hatta yegâne beceri olarak gören diğer saf otobiyografi yazarlarından ise hiç bahsetmeyelim, çünkü onlar hayatlarını anlatmak için tek bir Ben’e başvurmuşlardır); Stendhal varlığını meydana getiren bu tabakaların karmakarışık, üst üste, art arda sıralandığını çok iyi hissetmiştir ve nasıl ki bir arkeolog bir vazonun parçalarından, bir taşın üzerindeki yazılardan çok eski, çok uzun dönemlere ait bilgiler ediniyorsa, Stendhal de en belli belirsiz duyumsamalarında, insan ruhunun sonsuz imparatorluğunu, egemen güçlerini, zulüm eden zalimlerini, savaşlarını ve muharebelerini keşfetmektedir; Stendhal kendi ruhunu eşeleyip yeniden inşa ederken kendisinden sonrakilere ve kendisini izleyenlere cesurca buluşlar yapmaları için yolu açmış olmaktadır. Daha önce hiç kimsenin sadece kendini merak ettiği için yazdığı bir otobiyografi, gerçek ve kendini tanıyan bir dehanın kendini anlatmayı denediği bu eserden daha yaratıcı ve öğretici olmamıştır.</span></p>
				<p class="paragraf-3"><span class="char-style-override-11">Çünkü (Vie de) </span><span class="char-style-override-10">Henri Brulard</span><span class="char-style-override-11">’ı insan ruhunun eşi benzeri olmayan bir belgeseline dönüştüren şey, özellikle biçime ve yapıya, gelecek nesillere ve edebiyata, ahlaka ve eleştiriye kulak asmadan, fevkalade kişisel ve kendi zevk alacağı bir biçimde kayıtsızca yazılmış olmasıdır. Bununla beraber Stendhal romanlarında bir sanatçı olmak istemiştir; burada ise sadece bir insan, bir bireydir, kendini tanıma merakıyla dolu bir insan. Kendisini anlattığı portresinde fragman biçiminin tarifi imkânsız çekiciliği ve bir hazırlık yapmadan yazılan bir eserin içtenliği vardır; onun kişiliğini içimizde gizemli bir çekicilikle canlı kılan şey, portresinin özellikle bu belli belirsizliği, tamamlanmamış oluşudur; Stendhal’i eserlerinden ve otobiyografisinden tümüyle anlamak mümkün olmaz hiç. İnsan sürekli olarak onun bulmacalarını çözmek için uğraşır, onu tanırken anlamak, anlarken tanımak için. Denemekten hoşlanan bu deha, kendisinden sonrakileri kendisini incelemeye teşvik eder sürekli. Bu nedenle şüpheli renklerle (karanlık ve aydınlık ışık) hem sıcak hem soğuk, duygu ve zekâyla titreşen ruhu bugün hâlâ insanlar üzerinde etkisini sürdürür; Stendhal kendisini anlatırken o merak isteğini ve insan ruhunu tanıma sanatını yeni nesillere aktarmış ve eşsizliğini doğuştan yeteneğine ve inancına borçlu gerçek bir amatör olarak hepimize kendini sorgulamanın ve dinlemenin o müthiş sevincini öğretmiştir.</span></p>
				<div class="footnotes">
					<div class="footnote">
						<p class="dipnot"><a class="footnote-anchor" href="#footnote-225-100-backlink" id="footnote-225-100">100</a>	Heros (Herolar): Antik Yunanda genellikle yarı tanrı olan kahramanlara bu ad verilirdi. (ç.n.)</p>
					</div>
					<div class="footnote">
						<p class="dipnot"><a class="footnote-anchor" href="#footnote-225-101-backlink" id="footnote-225-101">101</a>	Lovelace: Samuel Richardson’un Clarissa adlı romanında (1748) Robert Lovelace baygın olan kadın kahramana tecavüz eder. (ç.n.)</p>
					</div>
				</div>
			</div>
		</div>
	</body>
</html>