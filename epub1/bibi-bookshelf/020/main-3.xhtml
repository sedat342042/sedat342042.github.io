<?xml version="1.0" encoding="UTF-8"?>

<html xmlns="http://www.w3.org/1999/xhtml">
<head><meta name="charset" content="UTF-8"/><title></title><link rel="stylesheet" href="main.css" type="text/css"/>
</head>
<body><h3>Fıçı Olayı</h3>
<p>Bayan Morstan’ı görevlilerin buraya gelirken bindikleri arabayla evine götürüyordum. Kadınlar melek huylu olduklarından, kendisinden destek bekleyen daha güçsüz birisi varken, sıkıntılara sakin bir yüzle katlanmıştı ve onu ürkmüş kâhyanın yanı başında neşeli ve sakin bir&#160;halde bulmuştum. Oysa arabaya binince önce benzi soldu, sonra da hıçkıra hıçkıra ağlamaya başladı... bu geceki macera sinirlerini yıpratmıştı. İleriki tarihlerde, o gezi&#160;sırasında benim soğuk ve mesafeli birisi olduğumu düşündüğünü söyledi bana. Yüreğimdeki mücadele ya da kendimi tutmak için sarf ettiğim çaba hiç aklına gelmemiş.&#160;Nasıl bahçede elim onunkine doğru uzandıysa, yüreğimdeki sevecenlik ve sevgi de ona doğru akıyordu. Yıllardır sürdürdüğüm alışılmış yaşamın onun tatlı ve cesur doğasını tanımayı tuhaf deneyimlerle dolu bu bir tek günde olduğu kadar öğretemediğini hissediyordum. Gel gelelim, dudaklarımdan dökülecek sevgi sözcüklerini engelleyen iki düşüncem vardı. O güçsüz ve çaresizdi, ruhen&#160;ve bedenen sarsılmıştı. Böyle bir anda sevgimi açıklamak,</p>
<p>güçsüzlüğünden faydalanmak olurdu. Daha da kötüsü, o zengindi. Eğer Holmes’un araştırmaları başarıyla sonuçlanırsa, büyük bir mirasa konacaktı. Serbest çalışan bir&#160;cerrahın rastlantı sonucu oluşan bir yakınlıktan yararlanması doğru muydu, yakışık alır mıydı? Bana yalnızca adi&#160;bir servet avcısı gözüyle bakmaz mıydı? Böyle bir düşüncenin aklından geçmesi olasılığını göze alamazdım. Şu Agra&#160;hâzinesi aramızda aşılmaz bir engel oluşturuyordu.</p>
<p>Bayan Cecil Forrester’ın evine vardığımızda saat ikiye geliyordu. Hizmetkârlar saatlerce önce yatmışlardı, ama Bayan Morstan’ın aldığı tuhaf mektup Bayan Forrester’i&#160;öyle meraklandırmıştı ki, onun dönmesini beklediği için&#160;uyumamıştı. Kapıyı kendisi açtı; orta yaşlı, zarif bir kadındı ve kolunu Bayan Morstan’ın beline nasıl sevecenlikle doladığını, onu karşılarken nasıl anaç bir sesle konuştuğunu görmek beni sevindirdi. Bayan Morstan belli ki sırf bir çalışan değil, saygı duyulan bir arkadaştı. Beni&#160;tanıştırması üzerine, Bayan Forrester büyük bir içtenlikle içeriye buyur etti ve başımızdan geçenleri anlatmamı&#160;istedi. Ama ben görevimin önemli olduğunu söyleyerek&#160;vakada bir gelişme kaydedersek, mutlaka uğrayıp onlara bunu bildirmeye söz verdim. Oradan uzaklaşırken geriye dönüp bakınca basamaklarda duran o küçük grubun&#160;görüntüsü hâlâ gözlerimin önünde... birbirlerine sarılmış&#160;iki zarif kadın, aralık duran kapı, vitraydan süzülen hafif ışık, barometre ve pırıl pırıl parlayan merdiven çubukları. Kendimizi içinde bulduğumuz bu çılgınca ve karanlık vakanın ortasında, sakin bir İngiliz evinin o bir anlık&#160;görüntüsü bile sinirlerimi yatıştırdı.</p>
<p>Zaten olup bitenleri düşündükçe her şey daha da çılgınca ve karanlık görünüyordu. Sokak lambalarının aydınlattığı sessiz sokaklarda yol alırken, bu olağandışı olaylar zincirini baştan sona gözden geçirdim. En azından meselenin başlangıcı şimdi açık seçik ortaya çıkmıştı. Yüzbaşı Morstan’ın ölümü, gönderilen inciler, gazete ilanı, mektup... bütün bu olaylar konusunda aydınlanmıştık. Oysa bunlar daha da derin ve çok daha gizemli bir faciaya yöneltmişti bizi. Hindistan’dan getirilen hazine, Mor-stan’ın bavulunda bulunan tuhaf kroki, Binbaşı Sholto&#160;ölürken gerçekleşen tuhaf sahne, hâzinenin yerinin bulunmasından hemen sonra bunu bulan kişinin öldürülmesi,&#160;cinayete ilişkin çok tuhaf bulgular, ayak izleri, ilginç silahlar, Yüzbaşı Morstan’ın krokisindeki sözcüklerin kâğıtta da yazılı olması... bu öyle bir labirentti ki, ev arkadaşım kadar özel yetenekli olmayan birisinin ipucu konusunda umutsuzluğa kapılması işten değildi.</p>
<p>Pinchin Sokağı, Lambeth’in aşağı kesiminde iki katlı köhne evlerin dizili olduğu bir sokaktı. 3 numaralı evin kapısını ancak uzun bir süre vurduktan sonra işittirebil-dim. Sonunda storların ardında bir mum ışığı belirdi ve&#160;yukarı pencerede de bir yüz göründü.</p>
<p>“Git buradan seni sarhoş serseri,” dedi yüzün sahibi. “Gürültü etmeyi sürdürürsen, kulübelerin kapılarını&#160;açıp kırk üç köpek salacağım üzerine.”</p>
<p>“Ben yalnızca onlardan birini almaya geldim,” dedim.</p>
<p>“Hadi oradan!” diye bağırdı. “Günah benden gitti, bu çuvalın içinde bir sopa var ve eğer defolup gitmezsen onu&#160;kafana yiyeceksin!”</p>
<p>“Ama ben bir köpek istiyorum,” diye bağırdım.</p>
<p>“Tartışma benimle!” diye haykırdı Bay Sherman. “Şimdi çekil oradan, çünkü üçe kadar sayıp sopayı fırlatacağım.”</p>
<p>“Bay Sherlock Holmes,” diye söze başladım ve bu sözcükler bir sihir etkisi gösterdi, pencere bir çırpıda kapatıldı, bir dakika sonra kapının sürgüsü çekilip açıldı. Bay Sherman yaşlı, uzun boylu, zayıf, omuzları düşük, ince&#160;boyunlu ve mavi camlı gözlüklü bir adamdı.</p>
<p>“Bay Sherlock’un bir arkadaşı için kapım her zaman açıktır,” dedi. “Buyrun efendim. Porsuğa yaklaşmayın,&#160;çünkü ısırır. Ah seni yaramaz seni, bu beyefendiyi de ısıracak mısın?” Kafesinin çubukları arasından kırmızı gözlü, kötü niyetli kafasını çıkaran bir kakıma söylüyordu&#160;bunu. “Buna da aldırmayın efendim, bir ayaksız kertenkele yalnızca. Zehir dişleri olmadığı için serbest bırakıyorum, odada dolaşıp böcekleri yok ediyor. Baştan size kaba&#160;davrandığım için kusura bakmayın efendim, çünkü çocuklar bana sataşıyor, sırf kapımı vurmak için bu sokaktan geçen bir sürü çocuk var. Bay Sherlock Holmes’un&#160;istediği neydi efendim?”</p>
<p>“Bir köpeğinizi istedi.”</p>
<p>“Ah, herhalde Toby’yi istemiştir.”</p>
<p>“Evet, Toby demişti.”</p>
<p>“Toby’nin yeri soldaki 7 numara.”</p>
<p>Elindeki mumla, orada topladığı tuhaf hayvanların arasından yavaş yavaş ilerledi. Belli belirsiz, gölgeli ışıkta her köşeden bizi gözetleyen bir sürü gözün parladığını görebiliyordum. Kafalarımızın üzerindeki kirişlerde bile seslerimizden uyanan bir sürü kuş tembel tembel ağırlıklarını öbür ayaklarına verip kıpırdanıyorlardı.</p>
<p>Toby çirkin, kahverengili beyazlı uzun tüylü, sarkık kulaklı, badi badi yürüyen, çok hantal, bir spanyel ve&#160;av köpeği kırmasıydı. Yaşlı hayvanseverin elime tutuşturduğu bir kesme şekeri biraz duraksadıktan sonra kabul edip benimle arkadaşlık kurarak peşimden arabaya geldi ve bana eşlik etme konusunda hiçbir zorluk çıkarmadı. Sarayın saati tam üçü vururken kendimi bir</p>
<p>kez daha Pondicherry Konutu’nda buldum. Eski boksör McMurdo’nun da suç ortağı olarak tutuklandığını ve Bay Sholto ile birlikte karakola götürüldüklerini öğrendim. Bahçenin dar kapısında nöbet tutan iki görevli vardı, ama dedektifin adını söyleyince köpekle birlikte geçmeme izin verdiler.</p>
<p>Holmes elleri ceplerinde, piposunu tüttürerek kapıda duruyordu.</p>
<p>“Ah, demek getirdiniz!” dedi. “Aferin bu köpeğe! Athelney Jones gitti. Siz gittikten sonra burada kıyamet&#160;koptu. Jones yalnızca dostumuz Thaddeus’u değil, bekçiyi, kâhyayı ve Hintli hizmetkârı da tutukladı. Yukarıdaki bir çavuşla burada baş başa kaldık. Köpeği burada&#160;bırakıp yukarıya gelin.”</p>
<p>Toby’yi salondaki masanın bacağına bağlayıp yeniden merdivenleri tırmandık. Oda bıraktığımız durumdaydı,&#160;yalnız ortada duran cesedin üzerine bir çarşaf örtülmüştü. Köşede de yorgun görünen bir çavuş oturuyordu.</p>
<p>“Bana lambanı verir misin Çavuş?” dedi dostum. “Şimdi şu kâğıt parçasını göğsümde duracak biçimde boynuma as. Teşekkür ederim. Şimdi de çizmelerimle çoraplarımı çıkarıyorum. Siz bunları aşağıya getirirsiniz Watson. Ben biraz tırmanacağım. Mendilimi de kreozota batırın.&#160;Bu kadar yeter. Şimdi benimle tavan arasına gelin biraz.”</p>
<p>Delikten tavan arasına geçtik. Holmes bir kez daha lambayı tozun üzerindeki ayak izlerine tuttu.</p>
<p>“Özellikle bu ayak izlerine dikkat etmenizi istiyorum,” dedi. “Değişik bir şey çarpıyor mu gözünüze?”</p>
<p>“Bir çocuğun ya da ufak tefek bir kadının ayak izleri bunlar,” dedim.</p>
<p>“Boyutlarından başka bir özellikleri var mı?”</p>
<p>“Ayak izleri nasıl olursa, öyle görünüyorlar.”</p>
<p>“Hiç de değil. Şuraya bakın! Tozun üzerinde bir sağ ayak izi bu. Şimdi onun yanına ben de çıplak ayağımı basıyorum. En önemli fark ne?”</p>
<p>“Sizinkinde parmaklar bitişik duruyor. Öbür izde ise parmaklar birbirlerinden ayrı.”</p>
<p>“Evet, öyle. Mesele de bu. Bunu unutmayın. Şimdi lütfen şu gizli kapının yanına gidip tahtayı koklar mısınız? Ben burada kalacağım, çünkü elimde bu mendil var.”&#160;Dediğini yaptım ve birden burnuma keskin bir kreozot kokusu geldi.</p>
<p>“Adam çıkarken ayağını buraya basmış. Siz kokuyu aldığınıza göre Toby hiç zorluk çekmeyecek sanırım. Şimdi aşağıya koşun, köpeği çözün ve BlondmV dikkat edin.”&#160;Bahçeye çıktığımda Sherlock Holmes çatıdaydı ve kenarda sürünerek yavaş yavaş ilerleyen kocaman bir ateş-böceği gibi görüyordum onu. Bir ara bacaların arkasında gözden kayboldu, ama hemen sonra önce yeniden&#160;göründü, arkasından evin öbür tarafında bir kez daha&#160;gözden kayboldu. Ben de evin arka tarafına dolandığımda, köşedeki oluklardan birinin üzerinde oturur buldum&#160;onu.</p>
<p>“Siz misiniz Watson?” diye seslendi.</p>
<p>“Evet.”</p>
<p>“İşte burası. Aşağıdaki şu siyah şey ne?”</p>
<p>“Bir su fıçısı.”</p>
<p>“Kapağı üstünde mi?”</p>
<p>“Evet.”</p>
<p>“Ortalarda bir merdiven görüyor musunuz?” “Hayır.”</p>
<p>transı/ akrobat Jcan-François Cîravelet (1824-1897), Charles Rlomlin atlıyla tanınır. Niagara şelalesi üzerine gerilen ip üstünde yaptığı gösterilerle ün kazanmıştır, (ç.n.)</p>
<p>“Adamın yaptığı işe bak! İnsan burada kafa göz yarabilir. O buradan tırmanabildiyse, benim de inebilmem gerekirdi. Boru epeyce sağlam görünüyor. Yine de deneyeceğim.”</p>
<p>Bir sürtünme sesi duyuldu ve lambanın duvardan aşağıya inişini gördüm. Derken Holmes bir sıçrayışta fıçının üstüne, oradan da yere atladı.</p>
<p>“Adamın kaçış yolunu izlemek kolay oldu,” dedi çoraplarıyla çizmelerini ayağına geçirirken. “Yukarıda kiremitlerin çoğu yerlerinden oynamıştı; kaçarken de acelesinden şunu düşürmüş. Siz doktorların deyişiyle teşhisim doğrulanmış oldu.”</p>
<p>Bana gösterdiği nesne renkli otlardan örülmüş, ucuz boncuklarla süslenmiş, ufak bir kese ya da torbaydı. Biçimi ve boyutlarıyla bir tütün kesesini andırıyordu. İçinde bir ucu sivri, öbürü yontplarak yuvarlatılmış, Bar-tholomevv Sholto’nun kafasına saplı bulduğumuza benzer yarım düzine koyu renkli tahta ok vardı.</p>
<p>“Bunlar berbat şeyler,” dedi Holmes. “Dikkat edin de bir yerinize batmasınlar. İyi ki buldum bunları, zira büyük olasılıkla elindekilerin hepsi bu kadardı. Çok geçmeden sizin ya da benim bir yerimize saplanmış bulmamız&#160;tehlikesi azalmış oldu. Kendi hesabıma, bunlardansa bir&#160;Martini kurşunu yemeyi yeğlerim. On kilometrelik yorucu bir yürüyüşe ne dersiniz Watson?”</p>
<p>“Hayhay,” diye cevap verdim.</p>
<p>“Bacağınız dayanır mı?”</p>
<p>“Evet, evet.”</p>
<p>“Hadi bakalım kuçu kuçu! Aferin sana Toby! Kokla şunu Toby, kokla!” Kreozot sürülmüş mendili köpeğin&#160;burnuna tutarken, hayvan da tüylü bacakları birbirinden&#160;ayrılmış, sanki ünlü bir rekoltenin şaraplarını tadan bir</p>
<p>uzman gibi kafasını çok komik bir biçimde dikmiş duruyordu. Daha sonra Holmes mendili çekd, köpeğin boynuna sağlam bir ip bağladı ve onu su fıçısının yanına götürdü. Hayvan o anda yüksek sesle, acı acı havladı, burnunu yere sürttü, kuyruğunu salladı ve tasmasını zorlayarak bizi koşturmaya başladı.</p>
<p>Doğuda yavaş yavaş gün ağarmaya başlıyordu, soğuk boz ışıkta artık önümüzü biraz görebiliyorduk. Kapkara boş pencereleri, yüksek çıplak duvarlarıyla hüzünlü ve&#160;ıssız duran kocaman dört köşe ev arkamızda kaldı. Bahçenin ortasında yer yer engel oluşturan hendeklere ve çukurlara bata çıka gidiyorduk. Buranın sağda solda yükselen toprak yığınları ve dal budak sarmış çalılarla, üzerine bir bulut gibi çöken faciaya uygun düşen kıraç ve tekinsiz bir görünümü vardı.</p>
<p>Toby bahçe duvarına varınca sabırsızlığını gösteren bir viyaklama tutturarak duvarın gölgesinde dolanmaya başladı ve sonunda küçük bir kayın ağacının arkasında kalan bir köşede durdu. İki duvarın bitiştiği yerde tuğlalardan birkaçının sökülmesiyle açılan oyuklar sık sık merdiven olarak kullanıldıklarından aşınmış ve alt kısımları yuvarlaklaşmıştı. Holmes buradan tırmandı, köpeği benden alıp duvarın öbür tarafına bıraktı.</p>
<p>“Burada takma bacaklı adamın elinin izi var,” dedi ben yanına tırmanırken, “Beyaz sıvanın üzerindeki hafif kan&#160;lekesine bakın. Dünden beri yağmur yağmamış olduğu&#160;için talihliyiz! Buradan yirmi sekiz saat önce geçmiş olsalar da yolda koku kalmıştır.”</p>
<p>Bu süre içinde Londra yolundan gelip geçen trafiği düşününce, kendi hesabıma bundan kuşku duyduğunu itiraf etmeliyim. Oysa biraz sonra korkum geçti. Toby hiç duraksamadan ve yolunu şaşırmadan kendine özgü pay-</p>
<p>tak yürüyüşüyle ilerledi. Belli ki kreozotun kokusu başka bütün kokulardan baskındı.</p>
<p>“Sanmayın ki,” dedi Holmes, “bu vakayı çözebilmek için sırf adamlardan birinin ayağını kreozota basmasına&#160;bel bağlıyorum. Şu anda elimde onların izini siirebilme-mi sağlayacak pek çok bilgi var. Ama bu en kolayı ve madem talih karşımıza bunu çıkardı, göz ardı edecek olsam&#160;bağışlanamazdım. Yine de bu sayede vaka bir ara göründüğü gibi sırf zekâya dayanan bir bilmece olmaktan çıktı. Elimizde bu somut ipucu olmasaydı, bayağı övünülecek bir başarı olurdu doğrusu.”</p>
<p>“Övünseniz de yeri,” dedim. “Bana inanın Holmes, bu vakada sonuç elde etme yöntemlerinize, Jefferson Hope&#160;vakasında olduğundan bile daha çok hayranlık duyuyorum. Bu mesele daha derin ve daha anlaşılmaz görünüyor bana. Sözgelimi takma bacaklı adamı nasıl olup da&#160;bu denli kendinize güvenerek tanımlayabiliyorsunuz?”&#160;“Pöh! O kadar basit ki. Böbürlenmek istemiyorum.&#160;Ama her şey apaçık ve ortada. Gardiyanların komutanı&#160;durumunda iki subay gömülü bir hâzineye ilişkin önemli bir sırrı öğreniyorlar. Jonathan Small adında bir İngiliz onlara bir kroki çiziyor. Yüzbaşı Morstan’ın krokisinin üzerinde bu adı gördüğümüzü hatırlayın. Krokide kendinin ve ortaklarının imzaları vardı... kulağa çarpıcı gelsin diye dörtlerin imzası demiş. Subaylar-ya da ikisinden&#160;biri- krokinin yardımıyla hâzineyi buluyor ve İngiltere’ye&#160;getiriyor, ama anlaşılan uyması gereken bir koşulu yerine getirmiyor. İyi ama Jonathan Small ne diye hâzineyi&#160;kendisi almadı? Bunun cevabı basit. Krokinin tarihi, Mor-stan’ın hükümlülerle yakın ilişki içinde olduğu bir tarih.&#160;Jonathan Small, kendisi ve arkadaşları hükümlü oldukları ve kaçamadıkları için hâzineyi alamadı.”</p>
<p>“Ama yalnızca bir tahmin bu,” dedim.</p>
<p>“Tahminden öte. Olgularla örtüşen tek varsayım bu. Bakalım sonraki olaylarla nasıl bağdaşıyor. Binbaşı&#160;Sholto birkaç yıl hâzineye sahip olmanın mutluluğuyla&#160;huzur içinde yaşıyor. Derken Hindistan’dan aldığı bir mektup üzerine büyük bir korkuya kapılıyor. Neydi bu?”</p>
<p>“Dolandırdığı adamların tahliye olduklarını bildiren bir mektup.”</p>
<p>“Ya da kaçtıklarını. Bu daha olası, çünkü onların hükümlülük sürelerini biliyordu herhalde. Kendisi için bir sürpriz olmazdı bu. Bunun üzerine ne yapıyor? Takma&#160;bacaklı bir adamdan korunmak için önlemler alıyor... ama&#160;bir beyazdan, çünkü yanlışlıkla esnaftan beyaz bir adama ateş ediyor. Krokide yalnızca bir beyazın adı var. Berikiler ya Hindu ya da Müslüman. Aralarında başka beyaz yok. Demek ki takma bacaklı adamın Jonathan Small&#160;olduğunu kesinlikle söyleyebiliriz. Bu akıl yürütmede yanlış bir şey var mı sizce?”</p>
<p>“Hayır, açık ve mantıklı.”</p>
<p>“Şimdi kendimizi Jonathan SmalPun yerine koyalım. Meseleye onun açısından bakalım. İngiltere’ye hem kendi hakkı olan şeyi almaya, hem de kendisini dolandıran&#160;adamdan öç almaya geliyor. Sholto’nun nerede oturduğunu öğrendi ve büyük bir olasılıkla evden birisiyle ilişki kurdu. Daha yüzünü görmediğimiz şu Lal Rao var. Bayan Bernstone’a göre adam hiç de olumlu birisi değil. Oysa&#160;Small hâzinenin nerede saklı olduğunu bulamadı, çünkü&#160;yerini binbaşıdan ve ölmüş olan sadık bir hizmetkârdan&#160;başka kimse bilmiyordu. Derken Small binbaşının ölüm&#160;döşeğinde olduğunu öğreniyor. Onun ölümüyle birlikte&#160;hâzinenin sırrı da gömülürse diye aklı başından gidiyor,&#160;korumaları aşıyor, ölmekte olan adamın penceresine ge-</p>
<p>liyor ve ancak iki oğlunun orada olması içeriye girmesine engel oluyor. Öte yandan, ölen adama nefretinden çılgına dönmüş bir halde o gece odaya giriyor, hâzineyle ilgili bir not bulma umuduyla onun özel belgelerini karıştırıyor, son olarak da bir kâğıda yazdığı kısa bir cümleyle ziyaretini bildiriyor. Binbaşıyı öldürecek olursa, bunun basit bir cinayet değil, dört ortak açısından adaletin yerine getirilmesi olduğunu göstermek amacıyla böyle bir&#160;yazı bırakmayı kuşkusuz önceden planlamıştı. Bu çeşit&#160;tuhaf gösteriş merakına suç tarihinde sık rastlanır ve bunlar çoğu zaman katille ilgili değerli göstergelerdir. Buraya kadar izleyebildiniz mi?”</p>
<p>“Çok açık seçik.”</p>
<p>“Jonathan Small bundan sonra ne yapabilirdi? Hâzineyi arama çabalarını gizliden gizliye gözlemeyi sürdürebilirdi yalnızca. Bir olasılıkla İngiltere’den gidiyor ve arada bir buraya geliyor. Derken tavan arası keşfediliyor, onun da bundan hemen haberi oluyor. Yine evin içinden bir suç&#160;ortağının varlığı söz konusu. Jonathan SmalPun takma&#160;bacağıyla Bartholometv Sholto’nuıı tepedeki odasına tırmanabilmesi olanaksız. Oysa yanında götürdüğü tuhaf&#160;suç ortağı böyle bir güçlük çekmiyor, ama çıplak ayağıyla kreozota basıyor; böylece de iş Toby’ye ve sakat ayağıyla topallayarak on kilometre yürümek zorunda kalan&#160;emekli bir subaya düşüyor.”</p>
<p>“Ama cinayeti işleyen Jonathan değil, suç ortağıydı.”</p>
<p>“Evet. Üstelik odaya girince ortalıkta nasıl dolandığına bakılırsa, Jonathan’ın tüylerini diken diken eden bir biçimde. Aslında Bartholomew Sholto’ya bir garezi yoktu ve elinin kolunun bağlanması, bir de ağzının&#160;kapatılmasını yeğlerdi. Boynuna idam ipinin geçirilmesini istemezdi. Ama yapılacak bir şey yoktu: Suç orta-</p>
<p>ğının vahşi içgüdüleri baskın çıkmış, zehir de yapacağını yapmıştı; böylece Jonathan Small notunu bıraktı, hazine sandığını iple yere sarkıttı ve ardından kendisi&#160;de aşağıya indi. Çözebildiğim kadarıyla olaylar böyle&#160;gelişti. Eşkaline gelince, tabii ki orta yaşlı ve Andaman&#160;Adaları gibi bir cehennemde geçirdiği süre düşünülürse yanık tenli olmalı. Boyu adım uzunluğundan kolayca hesaplanabilir ve sakallı olduğunu da biliyoruz. Saçı&#160;sakalı birbirine karışmış olması, onu pencerede gören&#160;Thaddeus Sholto’nun aklında kalan bir özellikti. Bundan başka bir şey bilmiyorum.”</p>
<p>“Ya suç ortağı?”</p>
<p>“Ha, evet, bunda büyük bir gizem yok. Ama yakında her şeyi öğreneceksiniz. Sabah havası ne kadar güzel! Şu&#160;bir tek buluta bakın, sanki dev bir flamingodan kopan&#160;pembe bir tüy gibi süzülüyor. Şimdi de güneşin kızıl halkası Londra’nın bulutlu semasını aralamaya çalışıyor. Pek&#160;çok kişiye saçıyor ışığını, ama bahse girerim ki, aralarında hiçbiri sizin ve benimkinden daha tuhaf bir işin peşinde değil. Doğanın temel güçleri karşısında, değersiz hırslarımız ve uğraşlarımızla, ne kadar da küçük hissediyoruz kendimizi. Jean Paul’u okuyorsun, değil mi? İyi gidiyor mu?”</p>
<p>“Fena değil. Önce Cariyle okumuştum.”</p>
<p>“Bir dereyi izleyerek ta göle kadar varmak gibi bir şey bu. Tuhaf ama derin bir düşünce dile getirmiş. İnsanın&#160;büyüklüğünün başlıca kanıtının kendi küçüklüğünü algılamak olduğunu söylüyor. Bu öyle bir karşılaştırma ve&#160;değerlendirme gücü ki, başlı başına bir soyluluk kanıtı.&#160;Richter insanın düşünme gereksinimini doyuruyor. Sizin&#160;tabancanız var, değil mi?”</p>
<p>“Bastonum var.”</p>
<p>“Ola ki gizlendikleri yere ulaşırsak hu tür bir şey gerekebilir. Jonathan’ı size bırakacağım, ama beriki aksilik çıkarırsa onu vurup öldürürüm.”</p>
<p>Konuşurken tabancasını çıkardı ve iki mermi koyduktan sonra yine ceketinin sağ cebine yerleştirdi.</p>
<p>Bu arada Toby’nin peşinden, kente giden, yan yana villaların dizili olduğu yarı kırsal yollardan geçmiştik. Şimdiyse emekçilerin ve rıhtım işçilerinin çoktan işlerine gitmeye başladıkları, kılıksız kadınların panjurları indirip kapı önlerini süpürdükleri, daha düzenli sokaklara varıyorduk. Köşeli damları olan köşe birahaneleri yeni açılmıştı ve içlerinden dışarıya sabah siftahından sonra ıslanan sakallarını kollarıyla silen&#160;kaba görünümlü adamlar çıkıyordu. Ortalıkta dolaşan&#160;köpekler geçerken meraklı gözlerle bize bakıyorlardı,&#160;ama bizim biricik Toby’miz sağma soluna bakmadan,&#160;burnu yerde, ara sıra kokuyu izlediğini belli eden sabırsız sesler çıkararak başım almış gidiyordu.</p>
<p>Streatham, Brixton ve CambervvelPi geride bırakmış ve Oval’in doğusunda kalan ara sokaklardan geçip kendimizi Kennington Sokağı’nda bulmuştuk. Peşinde olduğumuz adamlar herhalde gözden uzak kalabilmek&#160;için tuhaf derecede dolambaçlı bir yol izlemişlerdi. Karşılarına paralel bir ara sokak çıktığında mutlaka anayoldan ayrılmışlardı. Kennington Sokağı’nın sonunda&#160;Bond Sokağı ve Miles Sokağı’na sapmışlardı. Miles So-kağı’nm Knight’s Meydam’na açıldığı yerde Toby&#160;durdu ve köpeklere özgü bir kararsızlık içinde, kulaklarının biri havada, öbürü sarkık olarak ileri geri koşmaya başladı. Sonra da sanki utanarak özür dilercesi-ne ara sıra kafasını kaldırıp bize bakarak dönüp durmaya başladı.</p>
<p>“Bu köpeğin nesi var?” diye homurdandı Holmes. “Herhalde bir arabaya da binmediler, bir balonla havaya da uçmadılar.”</p>
<p>“Belki de bir süre burada durdular,” diyecek oldum.</p>
<p>“Hah! Tamam. Yine yola koyuldu,” dedi dostum rahatlamış bir sesle.</p>
<p>Toby gerçekten de yine ortalığı kokladıktan sonra birden kararını verip daha önce göstermediği bir enerji ve azimle koşmaya başlamıştı. Aldığı koku öncekine göre&#160;daha keskindi, çünkü artık yeri koklamıyor, tasmasını zorlayarak ileriye atılmaya çabalıyordu. Holmes’un gözlerindeki parıltıdan yolculuğumuzun sonuna varmak üzere olduğumuzu düşündüğünü anlayabiliyordum.</p>
<p>Şimdi Nine Elms’den geçerek White Eagle meyhanesinin hemen ötesinde Broderick ve Nelson’a ait büyük kereste deposuna geldik. Köpek burada heyecandan çılgına dönerek yan kapıdan bıçkıcıların çalışmakta olduğu deponun avlusuna girdi. Talaş tozlarının ve yongaların&#160;arasından koşturarak iki odun yığının arasındaki bir geçide saptı ve sonunda bir zafer havlamasıyla oraya taşınması için kullanılan bir el arabasında duran kocaman bir&#160;fıçının üstüne zıpladı. Toby, dili dışarıda, gözlerini kırpıştırıp ödüllendirmemizi bekleyerek ve bir bana bir Holmes’a&#160;bakarak fıçının üstünde duruyordu.</p>
<p>Fıçının üstüne ve el arabasının tekerleklerine koyu bir sıvı bulaşmıştı ve ağır bir kreozot kokusu ortalığı sarmıştı.</p>
<p>Sherlock Holmes ile ben önce boş boş bakıştık, sonra da ikimiz de aynı anda katıla katıla gülmeye başladık.</p><h3>Baker Sokağı Başıbozuklan</h3>
<p>“Şimdi ne yapacağız?” diye sordum. “Toby yanılmazlık sıfatını yitirdi.”</p>
<p>“Gösterdiğimiz kokuyu izledi,” dedi Holmes, köpeği fıçının üstünden indirip avludan çıkarırken. “Londra’da&#160;bir günde ne kadar çok kreozot taşındığını düşünürseniz,&#160;peşinde olduğumuz izle bunların kesişmesine şaşmamak&#160;gerek. Şimdilerde çok kullanılıyor, özellikle de ahşap işçiliğinde. Zavallı Toby’nin bir suçu yok.”</p>
<p>“Herhalde asıl peşinde olduğumuz izi sürmemiz gerekiyor yeniden.”</p>
<p>“Evet. Ve ne çare ki, artık gidecek yerimiz kalmadı. Belli ki köpek Knight’s Meydanı’nın köşesinde şaşırdı, çünkü orada zıt yönlü iki farklı iz vardı. Biz yanlış izi seçtik. Şimdi gidip öbürünü izlemek düşüyor bize.”</p>
<p>Bu zor olmadı. Toby’yi hataya düştüğü yere götürünce, köpek büyük bir daire çizdikten sonra yenijbir yöne doğru koşturmaya başladı.</p>
<p>“Dikkat edelim de bizi şimdi de kreozot fıçısının geldiği yere götürmesin,” dedim.</p>
<p>“Aklıma geldi bu. Ama bak kaldırımdan gidiyor, oysa fıçı yoldan taşınmıştır. Şimdi doğru izin peşindeyiz.”</p>
<p>İzlediğimiz yol Belmont Meydanı ve Prince Soka-ğı’ndan geçerek ırmak kenarına doğru yöneldi. Broad Sokağı’nın sonunda dosdoğru ırmak kıyısındaki bir tahta iskeleye geldik. Toby bizi bunun yanma kadar getirdi ve orada karanlık sulara bakarak ağlama sesleri çıkarmaya başladı.</p>
<p>“Talihimiz yaver gitmedi,” dedi Holmes. “Buradan bir kayığa binmişler.”</p>
<p>İskelenin yanında bir sürü kayık ve sandal vardı. Toby’yi sırayla her birine yaklaştırdık, ama canla başla&#160;koklamasına karşın hiçbir tepki vermedi.</p>
<p>• İskeleye yakın bir yerde, ikinci kat penceresinde tahta bir levha asılı küçük bir tuğla ev vardı. Levhada kocaman harflerle “Mordecai Smith”, bunun altında da “Saatlik ya da Günlük Kiralık Kayıklar” yazısı vardı. Kapının üstündeki ikinci bir yazıdan ise burada buharlı teknelerin de bulunduğunu öğrendik... zaten iskeledeki kömür yığını da bunu doğruluyordu. Sherlock Holmes yavaş yavaş çevresine bakındı, yüzünde bir şeylerin ters gideceğini gösteren bir ifade okunuyordu.</p>
<p>“Bunlar kötüye alamet,” dedi. “Bu adamlar sandığımdan daha kurnaz çıktı. Anlaşılan izlerini kaybettirdiler. Korkarım bütün bunlar önceden tasarlanmış.”</p>
<p>Tam eve doğru yaklaşırken kapısı açıldı ve önce altı yaşlarında kıvırcık saçlı bir çocuk, ardından da elinde kocaman bir süngerle, tombul ve kırmızı suratlı bir kadın&#160;çıktı.</p>
<p>“Buraya gel, seni yıkayacağım Jack,” diye bağırdı kadın. “Gel buraya, seni haylaz seni; baban eve gelip de seni bu halde görürse ağzımızın payını verir.”</p>
<p>“Hey evlat!” dedi Holmes amacına ulaşmak için. “Ne kadar da pembe yanaklı bir ufaklık! Bak Jack, ne istersin?”</p>
<p>Çocuk bir an düşündü.</p>
<p>“Bir şilin isterim,” dedi.</p>
<p>“Daha çok istediğin bir şey yok mu?”</p>
<p>“İki şilin olsa daha iyi,” dedi bacaksız, biraz daha düşündükten sonra.</p>
<p>“Al sana iki şilin o zaman! Yakala!.. Oğlunuz çok sevimli Bayan Smith!”</p>
<p>“Tanrı sizi korusun efendim, sevimli olmasına sevimli de onunla baş edemiyorum, hele kocam da günlerce evden gittiğinde.”</p>
<p>“Evde değil, öyle mi?” dedi Holmes düş kırıklığına uğramış gibi bir sesle. “Buna üzüldüm, çünkü Bay Smith’le konuşmak istiyordum.”</p>
<p>“Dün sabah gitti efendim, doğrusu onun için kaygılanmaya başladım. Ama eğer kayık kiralamak istiyorduysa-nız, belki ben de size yardımcı olabilirim.”</p>
<p>“Onun buharlı teknesini kiralamak istiyordum.”</p>
<p>“Ama buharlı tekneyle kendisi gitti efendim. Ben de buna şaşıyorum, çünkü teknede ancak Woolwich’e gidip&#160;dönebilecek kadar kömür vardı. Mavnayla gitmiş olsaydı, aklıma bir şey gelmezdi; zira pek çok kez iş için&#160;Gravesend’e kadar gitmiş, işi bitmeyince de orada kalmıştı. Ama kömürü yoksa buharlı tekne ne işe yarar?”</p>
<p>“Irmakta başka bir iskeleden kömür almış olabilir.”</p>
<p>“Olabilir efendim, ama o yapmaz bunu. Pek çok kez bir iki torba kömür için onların aldıkları paraya söylendiğini işittim. Üstelik o çirkin suratlı, yabancı şiveli, takma bacaklı adamdan da hoşlanmıyorum. Ne diye kapımızı aşındırıp durdu ki?”</p>
<p>“Takma bacaklı adam mı?” dedi Holırıes biraz şaşırarak.</p>
<p>“Evet efendim, ikide bir kocamı görmeye gelen yanık tenli, maymun suratlı bir adam. Dün gece gelip kocamı&#160;uyandırdı, dahası kocam da onun geleceğini biliyordu, çünkü buharlı tekneyi çalıştırmıştı. Size doğrusunu söyleyeyim efendim, içim hiç rahat değil.”</p>
<p>“Ama Bayan Smith,” dedi Holmes omuz silkerek, “boş yere kaygılanıyorsunuz. Gece gelen adamın o takma bacaklı adam olduğunu nereden bilebilirsiniz? Nasıl bu kadar emin olabileceğinizi pek anlamıyorum.”</p>
<p>“Sesi efendim. Sesini tanıdım, kalın ve boğuk bir sesi var. Pencereye vurdu... saat üçe doğruydu galiba. ‘Kalk&#160;ahbap,’ dedi, ‘gitme vakti geldi.’ Kocam da Jim’i -en büyük oğlumu- uyandırdı ve bana tek kelime etmeden çıkıp gittiler. Takma bacağın taşlarda çıkardığı takırtıyı işittim.”</p>
<p>“Peki bu takma bacaklı adam tek başına mıydı?” “Bilmiyorum efendim. Başka kimsenin sesini işitmedim.”</p>
<p>“Çok üzüldüm Bayan Smith, ben bir buharlı tekne istiyordum ve onun için iyi demişlerdi, neydi adı?” “Aıtrora efendim.”</p>
<p>“Hah! Şu sarı çizgili, geniş, yeşil tekne, değil miydi o?” “Hayır efendim. İrmakta gördüğünüz en ufak tefek teknelerden biridir o. Yeni siyaha boyandı, iki de kırmızı çizgisi var.”</p>
<p>“Teşekkürler. Umarım yakında Bay Smith’den haber alırsınız. Ben ırmak boyunca gideceğim, Aurora’ya benzer bir tekne görürsem, kocanıza sizin kaygılandığınızı&#160;haber veririm. Bacası siyah mıydı?”</p>
<p>“Hayır efendim. Siyah üstüne beyaz çizgili.”</p>
<p>“Ah, tabii. Siyah olan teknenin yanlarıydı. İyi günler Bayan Smith. Şurada bir kayıkçı duruyor Watson. Kayığa binip ırmağı geçelim.”</p>
<p>“Bu tür insanlarla konuşurken,” dedi Holmes kayığa binip oturduğu sırada, “verdikleri bilginin sizin için bir&#160;önem taşıdığını hiçbir zaman belli etmemek şarttır. Belli edecek olursanız, hemen kabuklarına büzülürler. Kuşkulu bir edayla dinlerseniz de büyük olasılıkla istediğinizi elde edersiniz.”</p>
<p>“Şimdi yapacaklarımız belli,” dedim.</p>
<p>“Siz olsanız ne yapardınız şu halde?”</p>
<p>“Bir tekne kiralayıp ırmakta Aurora’nın peşine düşerdim.”</p>
<p>“Sevgili dostum, bu iş boyumuzu aşar. Aurora burayla Greenvvich arasında, ırmağın her iki tarafında da herhangi bir iskeleye yanaşmış olabilir. Köprünün altında kilometrelerce labirent gibi bir sürü iskele var. Bu işe tek başınıza koyulacak olursanız günlerce sürer.”</p>
<p>“O zaman polis görevlileri arasınlar.”</p>
<p>“Hayır. Athelney Joııes’u herhalde her iş bittikten sonra arayacağım. Aslında kötü bir adam değil ve mesleki bakımdan ona zarar verecek bir şey yapmak istemem. Ama&#160;meseleyi kendi başıma çözme hevesi duyuyorum, mademki bu aşamaya kadar geldik.”</p>
<p>“Şu halde iskele görevlilerinden bilgi isteyen bir gazete ilanı veremez miyiz?”</p>
<p>“Bu iyice kötü olur! Adamlar peşlerinde olduğumuzu anlayıp ülke dışına kaçarlar. Şu anda bile kaçmaları olasılığı var, ama güvende olduklarını sandıkları sürece acele etmeyeceklerdir. Bu noktada Jones’un işgüzarlığı işimize yarayacak, zira onun vakaya bakışı mutlaka günlük&#160;gazetelere yansıyacak ve kaçaklar da herkes yanlış iz peşinde sanacaklar.”</p>
<p>sı</p>
<p>“Peki ne yapacağız o zaman?” diye sordum Millbank Cezaevi yakınlarında kayıktan indiğimiz sırada.</p>
<p>“Şu arabaya binip eve gideceğiz, kahvaltı edeceğiz ve bir saat uyuyacağız. Bu gece yine sokakları arşınlayaca-ğa benziyoruz. Postanede dur arabacı! Toby yanımızda&#160;kalsın, belki yine işimize yarar.”</p>
<p>Great Peter Sokağı Postanesi’nin önünde durduk, Sher-lock Holmes bir telgraf çekti.</p>
<p>“Kime telgraf çektim dersiniz?” diye sordu yeniden yola koyulduğumuzda.</p>
<p>“Kesinlikle bilmiyorum.”</p>
<p>“Polis dedektifleri örgütünün Baker Sokağı kadrosunu hatırlıyor musun? Hani Jefferson Hope vakasında görevlendirdiğim çocukları?”</p>
<p>“Eee?” dedim gülerek.</p>
<p>“İşte bu da tam onların yararlı olabilecekleri bir vaka. Başaramazlarsa başka yollara da başvurabilirim, ama önce&#160;onları bir deneyeceğim. O telgrafı benim şu çapaçul teğmen Wiggins’e çektim, biz kahvaltımızı bitirinceye kadar&#160;avenesiyle birlikte geleceğini umuyorum.”</p>
<p>Saat sekizi geçmiş, dokuza geliyordu ve gece boyu birbiri ardına yaşadığım heyecanların etkisini hissediyordum. Yorgun argındım, zihnim ve bedenim bitkin düşmüştü.&#160;Bende ne dostumu ayakta tutan mesleki heves vardı, ne&#160;de meseleye yalnızca soyut bir zekâ bilmecesi gözüyle bakıyordum. Bartholomevv Sholto’nun ölümüne gelince,&#160;onunla ilgili pek de iyi şeyler işitmemiş olduğum için, katillerine de yoğun bir hınç besleyemiyordum. Hazine ise&#160;bambaşka bir konuydu. O Bayan Morstan’ın hakkıydı...&#160;ya da hiç değilse bir bölümü. Mademki geri alma olasılığı vardı, tüm yaşantımı bu amaca adamaya hazırdım.&#160;Hoş hâzineyi bulacak olsam, belki de sonsuza dek Bayan</p>
<p>Morstan’ı yitirecektim. Ama böyle bir düşüncenin etkisinde kalacaksam bu beş para etmeyen ve bencil bir sevgi olurdu. Eğer Holmes katilleri bulmak için çaba göste-rebiliyorsa, benim hâzineyi bulmaya çabalamam için onunkinden on kat daha geçerli bir nedenim vardı.</p>
<p>Baker Sokağı’nda banyo yaptıktan ve üstümü başımı değiştirdikten sonra kendime geldim. Aşağıya indiğimde&#160;kahvaltı sofrası kuruluydu ve Holmes fincanlara kahve&#160;koyuyordu.</p>
<p>“Alın işte,” dedi gülerek ve sayfaları açık duran bir gazeteyi göstererek. “Gayretkeş Jones ile her yerde hazır ve nazır muhabir el ele vermişler. Ama siz bu vakadan bık-mışsınızdır. Önce jambonlu yumurtanızı yeseniz daha iyi&#160;olur.”</p>
<p>Gazeteyi ondan alıp kısa haberi okudum. Başlığı “Yukarı Norvvood’da Esrarlı Bir Vaka” idi.</p>
<p>Dün gece saat on ikiye doğru [diye yazıyordu Standard’da] Yukarı Norvvood’da, Pondicherry Konutu’nda oturan Bay Bartholomevv Sholto haince bir tuzağa işaret&#160;eden bir durumda odasında ölü bulunmuştur. Öğrenebildiğimiz kadarıyla, Bay Sholto’nun cesedinde hiçbir darbe izi bulunmamış, ama maktulün babasından kendisine miras kalan değerli bir Hint mücevherleri koleksiyonu çalınmıştır. Cesedi ilk bulan, maktulün erkek kardeşi olan Bay Thaddeus Sholto ile birlikte eve giden Bay Sher-lock Holmes olmuştur. Büyük bir şans eseri olarak, emniyet örgütünün tanınmış dedektiflerinden Bay Athelney&#160;Jones o sırada bir rastlantıyla Norvvood karakolunda bulunduğundan, polise haber verilmesinden sonra yanm saat&#160;içinde olay yerine gitmiştir. Bilgi ve deneyime dayanan yeteneklerini hemen katillerin belirlenmesi için seferber etmesi sonucunda, maktulün kardeşi Thaddeus Sholto ile&#160;birlikte kâhya Bayan Bernstone, Lal Rao adlı bir Hintli&#160;uşak ve kapıcılık ya da bekçilik yapan McMurdo adlı bir&#160;kişi tutuklanmışnr. Soyguncunun ya da soyguncuların evin&#160;içini çok iyi tanıdıkları kesindir, zira Bay Jones ünlü teknik bilgisi ve en ince ayrıntısına kadar gözlem yeteneği&#160;sayesinde, suçluların kapı ya da pencereden giremeyeceklerini, evin damından geçerek bir gizli kapıdan cesedin bulunduğu odayla bağlantısı olan başka bir odaya girdiklerini kesin olarak kanıtlamış bulunmaktadır. Çok açıkça belirlenmiş olan bu olgu, bu vakanın rastgele bir soygun olmadığını göstermektedir. Yasal görevlilerin bir an&#160;önce ve gayretli bir biçimde eyleme geçmiş olmaları, bu&#160;gibi durumlarda dinç ve zeki bir görevlinin varlığının ne&#160;kadar yararlı olduğunu gözler önüne sermektedir. Dedektiflerimizin daha bağımsız ve böylece araştırmayı üstlendikleri vakalarla daha yakın ve etkin biçimde ilgilenmelerini dileyenler için bu vakanın bir gerekçe sağladığını&#160;düşünmeden edemiyoruz.</p>
<p>“Olağanüstü, değil mi?” dedi Holmes fincanın üzerinden gülümseyerek. “Ne dersiniz?”</p>
<p>“Bence cinayetten dolayı tutuklanmaktan biz de paçayı zor kurtardık.”</p>
<p>“Ben de öyle düşünüyorum. Jones tekrar bir gayretkeşlik krizine kapılırsa, şimdi de güvende olduğumuzu söyleyemem.”</p>
<p>O anda kapının zili gürültüyle çalındı ve yüksek sesle itiraz eden ev sahibemiz Bayan Hudson’ın dehşet içindeki feryadı çalındı kulağıma.</p>
<p>“Eyvah Holmes,” dedim koltuğumdan yarı kalkarak. “Galiba gerçekten de peşimizdeler.”</p>
<p>“Hayır, dıırum o kadar da kötü değil. Sivil emniyet gücü geldi... Baker Sokağı başıbozukları.”</p>
<p>Holmes bunu söylerken, merdivenden çıplak ayak seslerinin tıpırtıları geldi, bağırıp çağırmalar duyuldu, ardından odaya bir düzine kirli ve yırtık pırtık giysili sokak çocuğu doluştu. Çıkardıkları gürültü patırtıya karşın, bir çırpıda tek sıra olup bir şey bekliyormuş gibi bir yüz ifadesiyle karşımızda durduklarına bakılırsa, bir disiplin anlayışları yok değildi. İçlerinden biri, ötekilerden daha uzun&#160;boylu ve yaşça daha büyük olanı, böyle sefil bir bostan&#160;korkuluğunda çok gülünç bir görünüm yaratan bir üstünlük edasıyla bir adım öne çıktı.</p>
<p>“Telgrafınızı aldık efendim,” dedi, “ve onları hemen buraya getirdim. Biletlere üç şilin altı peni ödedim.”</p>
<p>“Al bakalım,” dedi Holmes cebinden para çıkararak. “Gelecekte Wiggins, onlar haberleri sana versin, sen de&#160;bana iletirsin. Eve böyle doluşmayın. Yine de talimatlarımı hepinizin duyması iyi olur. Aurora adında bir buharlı tekne arıyorum, sahibi Mordecai Smith, tekne siyah, üzerinde iki kırmızı çizgi var, bacası da siyah üzerine beyaz çizgili. Irmakta bir yerlerde. Senin çocuklardan birinin Millbank’in karşısında, Mordecai Smith’in&#160;iskelesinde bekleyip teknenin geri dönüp dönmediğini&#160;bildirmesini istiyorum. İşbölümü yaparak her iki kıyıyı da gözlemelisiniz. Bir şey öğrenir öğrenmez bana bildirin. Anlaşıldı mı?”</p>
<p>“Evet, patron,” dedi Wiggins.</p>
<p>“Eski ücretleriniz geçerli, tekneyi bulana da bir altın. İşte size bir günlük yevmiye. Hadi iş başına!”</p>
<p>Her birine birer şilin verdi ve apar topar merdivenlerden indiler, bir dakika sonra da sokakta koşuşturduklarını gördüm.</p>
<p>“Eğer tekne hâlâ suyun üstündeyse onu bulurlar,” dedi Holmes masadan kalkıp piposunu yakarken. “Bu çocuklar her yere gidebilirler, her şeyi görüp işitebilirler. Akşam&#160;olmadan tekneyi bulduklarının haberini alacağımı umuyorum. O zamana kadar da sonuçları beklemekten başka yapacağımız bir şey yok. Aurora’yı ya da Bay Mor-decai Smith’i bulana dek kaldığımız yerden iz sürmeye&#160;başlayanlayız.”</p>
<p>“Toby bu artıkları yiyebilir bence. Yatıp uyuyacak mısınız Holmes?”</p>
<p>“Hayır. Yorgun değilim. Tuhaf bir yapım vardır. Çalıştığım zaman hiç yorgunluk hissetmem, ama tembellik beni yorgun düşürür. Pipo tüttüreceğim ve güzel müşterimin bize sunduğu bu tuhaf mesele üzerinde kafa yoracağım. Eğer bu dünyada kolay bir iş varsa, mutlaka bu&#160;bizimki olmalı. Takma bacaklı adamlara öyle adım başında bir rastlanmaz, ama öteki adama gelince, bence onun&#160;bir eşi benzeri yok.”</p>
<p>“Yine mi öteki adam!”</p>
<p>“Onunla ilgili bir esrar havası yaratmak istediğim falan yok. Ama sizin de kendinize göre bir görüşünüz vardır mutlaka. Şimdi verileri ele alın. Küçük ayak izleri, hiç çizme görmemiş ayak parmakları, çıplak ayaklar, ucunda taş balta olan tahta sopa, çevik bir beden, zehirli oklar. Bütün bunlardan ne çıkarıyorsunuz?”</p>
<p>“Bir vahşi!” deyiverdim. “Belki de Jonathan Small’un ahbapları olan Hintlilerden biri.”</p>
<p>“Pek değil,” dedi. “Garip silahlara ait belirtileri ilk gördüğümde, ben de öyle düşünmüştüm. Hint Yanmadası’nda yaşayan yerlilerden bazıları ufak tefek yapılıdır, ama hiçbiri öyle ayak izi bırakmış olamaz. Hinduların ayakları&#160;ince ve uzundur. Müslümanların başparmakları ise giydikleri sandalın bağı oradan geçtiği için, öbür parmaklardan ayrık durur. O küçük oklar da yalnızca bir türlü fır-latılabilir. Kamışla üfleyerek. Dahası bizim vahşi buraya&#160;nereden gelecek?”</p>
<p>“Güney Amerika’dan,” diyecek oldum.</p>
<p>Kolunu uzatıp raftan kalın bir kitap cildi aldı.</p>
<p>“Yeni yayımlanmaya başlayan bir atlasın ilk cildi bu. En doğru bilgileri içerdiği varsayılabilir. Bakalım ne bulacağız? Andaman Adaları, Bengal Körfezi’nde, Sumat-ra’nın 550 kilometre kuzeyinde yer alıyor. Hımm!&#160;Hımm! Bunlar ne? İklimi nemli, mercan resifleri, köpekbalıkları, Port Blair, hükümlü kışlaları, Rutland Adası, pamuk... ah, işte buldum! ‘Bazı antropologlar Afrika Buş-manlarını, Amerika’daki Digger yerlilerini ve Terra del&#160;Fuegalıları öne sürebilirlerse de, Andaman Adaları’nda&#160;yaşayan Aborijinlerin belki de yeryüzünün en ufak tefek&#160;ırkı oldukları söylenebilir. Boyları ortalama 1,20 metre&#160;uzunluğundadır, bununla birlikte çok daha kısa boylu yetişkinlere rastlanabilir. Gerçi bir kez güvenleri kazanıldıktan sonra çok sadık dostluklar kurabilirler, ama aslında&#160;vahşi, huysuz ve dik kafalıdırlar.’</p>
<p>“Bunu not edin Watson. Şimdi şunu dinleyin: ‘Kocaman, biçimsiz kafaları, küçük vahşi gözleri ve çarpık yüz hatlarıyla çirkin görünümlüdürler. Öte yandan ayaklarıyla elleri epeyce ufaktır. Öylesine dik kafalı ve vahşidirler&#160;ki, İngiliz görevlilerinin onların dostluğunu kazanma çabaları başarısızlıkla sonuçlanmıştır. Gemileri batan tayfaların korkulu rüyası olmuşlardır; sağ kalanları ya kafalarını taş baltalarıyla parçalayarak ya da onlara zehirli oklarını fırlatarak öldürürler. Bu kıyımların sonunda&#160;da bir yamyam şöleni düzenlerler.’ Ne hoş, ne sevimli insanlarmış Watson! Şayet bu adam kendi başına iş görsey-mi'.., daha dil tüyler ürpertici hir vakayla karşılaşabilirmi-..1/ Şu lı.iliyle bile Joııathan Small ondan yardım istememi',. olmayı yeğlerdi herhalde.”</p>
<p>“Ama böylesine benzersiz birisini nasıl dost edinebildi?”</p>
<p>“Ah, bunu bilemem. Ama Small’un Andaman Adala-rı’ııdan geldiğini belirlediğimize göre, yanında bu yerlinin olması fazla olağandışı sayılmaz. Kuşkusuz zamanla her şeyi öğreneceğiz. Bakın Watson, perişan görünüyorsunuz. Şu kanepeye uzanın. Bakalım sizi uyutabilecek miyim?”</p>
<p>Köşede duran kemanını eline aldı ve ben uzanırken hafif, düşsel bir ezgi çalmaya koyuldu... kendi bestesiy-di kuşkusuz, doğaçlama çalnta yeteneği olağanüstüydü.&#160;Zayıf kollarını, ciddi yüzünü ve yayının inip çıkışını hayal meyal hatırlıyorum. Sonra yumuşacık bir ses denizinden süzülerek kendimi bir düş ülkesinde buldum, Mary&#160;Morstan’ın tatlı yüzü yukarıdan bana bakıyordu.</p><h3>Zincirin Eksik Halkası</h3>
<p>Gücüm yerine gelmiş ve toparlanmış olarak uyandığımda öğleden sonranın ileri saatleriydi. Sherlock Holınes onu yalnız bıraktığımdan beri oturduğu yerden kımıldamamıştı, ne var ki kemanını bir yana bırakmış ve bir kitabın sayfalarına dalmıştı. Kıpırdadığımı&#160;işitince bana baktı ve yüzünde karanlık ve endişeli bir&#160;ifade fark ettim.</p>
<p>“Mışıl mışıl uyudunuz,” dedi. “Konuşmalarımızın sizi uyandırmasından korkmuştum.”</p>
<p>“Hiçbir şey işitmedim,” diye cevap verdim. “Anlaşılan yeni haberleriniz var, öyle mi?”</p>
<p>“Ne yazık ki yok. Şaşırdığımı ve düş kırıklığına uğradığımı itiraf ediyorum. Bu zamana kadar kesin bir bilgi almayı umuyordum. Demin Wiggins uğrayıp bilgi verdi.&#160;Teknenin izine bile rastlamadıklarını söylüyor. Bu durum&#160;sinir bozucu, çünkü her geçen saat önemli.”</p>
<p>“Benim yapabileceğim bir şey var mı? Şu anda kendimi capcanlı hissediyorum, bir gece macerası daha yaşamaya hazırım.”</p>
<p>“Hayır, yapabileceğimiz hiçbir şey yok. Ancak bekleyebiliriz. Oraya gitmeye kalkarsak, biz yokken mesaj gelebilir ve gecikmemize yol açar. Siz istediğinizi yapın, ben buradan ayrılamam.”</p>
<p>“O zaman Cambervvell’e gidip Bayan Cecil Forrester’ı ziyaret edeyim. Dün beni davet etmişti.”</p>
<p>“Bayan Cecil Forrester’ı mı?” diye sordu Holmes, gözlerinde bir gülümseme yanıp söndü.</p>
<p>“Ve tabii ki Bayan Morstan’ı da. Olup bitenleri merak ediyorlardı.”</p>
<p>“Yerinizde olsam, fazla bir şey anlatmazdım onlara,” dedi Holmes. “Kadınlara pek güven olmaz... en iyilerine bile.”</p>
<p>Bu haksız düşünceyi tartışmadım.</p>
<p>“Bir iki saate kadar dönerim,” dedim.</p>
<p>“Pekala! İyi şanslar! Ama madem ırmağın karşı yakasına geçeceksiniz, Toby’yi de sahibine geri götiirseniz iyi olur, artık bir işimize yarayabileceğini hiç sanmıyorum.”</p>
<p>Bunun üzerine köpeğimizi yanıma alıp yarım altınla birlikte Pinchin Sokağı’ndaki yaşlı hayvansevere teslim&#160;ettim. Cambervvell’de Bayan Morstan’ı geceki maceradan&#160;dolayı biraz yorgun, ama havadisleri öğrenmek için can&#160;atar buldum. Bayan Forrester da merak içindeydi. Onlara neler yaptığımızı anlattım, ama facianın korkunç yanlarını atladım. Böylece Bay Sholto’nun ölümünden söz&#160;ettiysem de öldürülme tarzından ve yönteminden hiç söz&#160;etmedim. Verdiğim eksik bilgi bile onları şaşırtıp ürkütmeye yetti.</p>
<p>“Bu bir roman gibi!” diye haykırdı Bayan Forrester. “Haksızlığa uğrayan bir hanımefendi, yarım milyonluk&#160;bir hazine, kara derili bir yamyam, bir de takma bacaklı bir kabadayı. Masallardaki ejderhanın ya da kötü kalpli kontun yerini bunlar almış gibi.”</p>
<p>“Ve imdadımıza yetişen de iki şövalye var,” diye ekledi Bayan Morstan gözlerinde bir pırıltıyla bana bakarak.</p>
<p>“Ama Mary, bir servet sahibi olman bu araştırmanın sonucuna bağlı. Bence yeterince heyecan içinde değilsin.&#160;Bu kadar zengin olup dünyanın ayaklarının dibine serilmesinin nasıl bir duygu olduğunu bir düşün.”</p>
<p>Bu olasılığın onda hiçbir coşku belirtisi yaratmadığını görmek beni sevindirdi. Tersine, sanki bu konuyla pek ilgilenmiyormuşçasına gururlu bir edayla başını çevirdi.</p>
<p>“Ben Bay Thaddeus Sholto için endişeleniyorum,” dedi. “Başka hiçbir şeyin önemi yok; bence başından sonuna&#160;kadar son derece kibar ve onurlu bir davranış gösterdi.&#160;Onu bu korkunç ve asılsız suçlamadan aklamak bize düşüyor.”</p>
<p>Cambervvel’den ayrıldığımda akşam olmuştu ve eve vardığımda da çoktan karanlık bastırmıştı. Dostumun kitabıyla piposu koltuğunun yanında duruyordu, kendisi&#160;ortadan kaybolmuştu. Bana bir not bırakmış mıdır diye&#160;etrafa bakındım, ama bırakmamıştı.</p>
<p>“Galiba Bay Sherlock Holmes dışarıya çıkmış,” dedim storları kapatmak için içeriye giren Bayan Hudson’a.</p>
<p>“Hayır efendim. Odasına çekildi efendim. Biliyor musunuz efendim,” derken sesi anlamlı bir fısıltıya dönüştü, “sağlığından endişeleniyorum.”</p>
<p>“Neden Bayan Hudson?”</p>
<p>“Şey, biraz tuhaf davranıyor efendim. Siz gittikten sonra odayı arşınlayıp durdu, sonunda onun ayak seslerini işitmekten bıkıp usandım. Derken kendi kendine konuşup mırıldandığını duydum ve zilin her çalışında merdivenlerin başına çıkıp, ‘Ne var, Bayan Hudson?’ diye soruyordu. Şimdi de odasına kapandı, ama odada yürümeyi sürdürdüğünü işitiyorum. Dilerim hastalanmaz</p>
<p>efendim. Kendisine yatıştırıcı ilaçlardan söz edecek oldum, ama bana dönüp öyle bir baktı ki, kendimi dışarıya zor attım.”</p>
<p>“Huzursuzlanmanız için bir neden olduğunu sanmıyorum Bayan Hudson,” diye cevap verdim. “Onu daha önce de bu halde gördüm. Kendisini tedirgin eden küçük&#160;bir mesele var kafasında.”</p>
<p>Nazik ev sahibemizle durumu hafife alarak konuşmaya çalışmıştım, ama gece boyunca ara sıra onun ayak seslerinin sürdüğünü işitince ben de endişelendim ve dostumun sabırsız karakteri dolayısıyla, istemediği bu eylemsiz durum karşısında sinirlerinin bozulduğunu anladım.</p>
<p>Kahvaltıda yorgun ve bitkin görünüyordu, her iki yanağı da biraz kızarmıştı.</p>
<p>“Kendinizi harap ediyorsunuz azizim,” dedim. “Bütün gece ayak seslerinizi duydum.”</p>
<p>“Uyuyamadım,” diye cevap verdi. “Bu habis mesele beni yiyip bitiriyor. Başka her güçlüğü aştıktan sonra böy-lesine ufak tefek bir engele takılmaya dayanamıyorum.&#160;Adamları da, tekneyi de biliyorum, Gel gelelim hiç haber&#160;alamıyorum. Başkalarını görevlendirdim, elimdeki her olanağı kullandım. Irmak her iki yakadan da araştırıldı, ama&#160;hiç haber yok, kaldı ki Bayan Sırıith de kocasından haber alamamış. Tekneyi kaçırdıkları sonucuna varacağım.&#160;Ama bu da olamaz.”</p>
<p>“Ya da Bayan Smith’in bizi yanlış yönlendirdiği sonucuna.”</p>
<p>“Hayır. Sanırım bu olasılığı geçebiliriz. Soruşturdum, bu tanıma uygun bir tekne varmış.”</p>
<p>“Irmağın yukarı yönünde yol almış olabilir mi?”</p>
<p>“O olasılığı da düşündüm. Bir ekip de Richmond’a kadar arama yapıyor. Ola ki bugün bir haber alamazsak,</p>
<p>yarın kendim yola koyulup tekneyi değil de adamları arayacağım. Ama mutlaka, mutlaka bir haber alacağız.” Oysa haber alamadık. Ne Wiggins’ten, ne de öbür&#160;ekipten ses çıktı. Gazetelerin çoğunda Norvvood faciasıyla ilgili yazılar vardı. Hepsi de talihsiz Thaddeus&#160;Sholto’ya karşı oldukça düşmanca bir tutum gösteriyordu. Öte yandan hiçbirinde ertesi gün adli soruşturmanın başlayacağı dışında yeni ayrıntı yoktu. Akşam olunca hanımlara başarısızlığımızı haber vermek üzere&#160;Cambervvell’e yürüdüm, döndüğümde de Holmes’u keyifsiz bir halde somurtur buldum. Sorularımı cevapsız&#160;bıraktı, akşam boyunca imbiklerin ısıtılması ve buharların damıtılmasını gerektiren çapraşık bir kimyasal deneyle uğraştı, sonunda öyle bir koku oluştu ki, neredeyse evden çıkıp gidecektim. Sabahın ilk saatlerine kadar&#160;test tüplerinin şıngırtısını duyduğum için bu kötü kokulu deneyi sürdürdüğünü anladım.</p>
<p>Gün ağarırken irkilerek uyanınca, onu yatağımın yanında, üzerinde bir gemici ceketi, boynunda da kaba bir kırmızı fularla görünce şaşırdım.</p>
<p>“Ben ırmak kıyısına gidiyorum Watson,” dedi. “Düşünüp taşındım ve bir tek çözüm yolu görebiliyorum. Ne pahasına olursa olsun, bunu denemeye değer.”</p>
<p>“Şu halde, ben de sizinle geleyim mi?”</p>
<p>“Hayır, temsilcim olarak burada kalarak bana çok daha faydalı olursunuz. Gitmek içimden gelmiyor, zira&#160;gün içinde bir mesaj gelmesi olası; hoş Wiggins dün gece&#160;bu konuda umutsuzdu ama. Gelen mektup ve telgrafların hepsini açmanızı, bir haber çıkarsa kendi başınıza karar verip hareket etmenizi istiyorum. Size güvenebilir miyim?”</p>
<p>“Kesinlikle.”</p>
<p>“Korkarım bana telgraf çekemeyeceksiniz, çünkü nerede olacağımı henüz ben de bilmiyorum. Yine de talihim yaver giderse, dönmem uzun sürmez. Dönerken şu ya da&#160;bu türlü bir haber almış olacağım.”</p>
<p>Kahvaltı saatine kadar ondan haber almadım. Ama Standard'ı açtığımda, meseleyle ilgili yeni bir havadis&#160;buldum.</p>
<p>Yukarı Norvvood faciasıyla ilgili olarak [diye yazıyordu], meselenin başlangıçta sanıldığından daha da karmaşık ve gizemli bir görünüme bürüneceğine inanmamız için yeterli nedenler var. Yeni kanıtlar Bay Thaddeus Sholto’nun&#160;bu meseleyle ilgisinin bulunmasını olanaksız kılıyor.&#160;Bay Sholto ile kâhya Bayan Bernstone dün akşam serbest&#160;bırakıldılar. Öte yandan polisin gerçek suçlularla ilgili bir&#160;ipucu elde ettiğine inanılıyor, soruşturmayı enerjisi ve sağgörüsüyle ünlü Scotland Yard dedektiflerinden Bay&#160;Athelney Jones yürütüyor. Her an yeni tutuklamalar beklenmektedir.</p>
<p>“Haber bu kadarıyla memnun edici,” diye düşündüm. “Dostumuz Sholto güvende hiç değilse. Gerçi her ne zaman polisler faka bassa kullanılan kalıplaşmış bir ifade&#160;bu, ama acaba yeni ipucu nedir diye merak ediyorum.”</p>
<p>Gazeteyi masaya bıraktım, ama o anda ilan sütununda çıkmış bir ilan çarptı gözüme. İlan şöyleydi:</p>
<p>KAYIP — Tekne sahibi Mordecai Smith ve oğlu Jim geçen sah sabahı saat üçe doğru, iki kırmızı çizgili siyah&#160;bir gövdesi, beyaz çizgili siyah bacası olan Aıırora adlı&#160;buharlı tekneyle Smith İskelesi’nden hareket etmiştir. Adı&#160;geçen Mordecai Smith ve Aurora adlı teknenin nerede olduğuna ilişkin Smith İskelesi’nde Bayan Smith’e ya da&#160;Baker Sokağı No. 221B’ye bilgi verebilecek olanlara beş&#160;sterlin ödenecektir.</p>
<p>Bu ilanı Holmes’un verdiği belliydi. Baker Sokağı adresi bunu kanıtlamaya yeterdi. Bana kurnazca göründü, çünkü kaçaklar bunu okuyunca eşi kaybolan bir kadının&#160;doğal kaygısından öte bir şey sezmeyeceklerdi.</p>
<p>Uzun bir gün oldu. Ne zaman kapı vurulsa, ya da sokaktan hızlı adım sesleri işitilse ya Holmes’un döndüğünü ya da birisinin ilana cevap vermeye geldiğini sanıyordum. Kitap okumaya çalıştım, ama düşüncelerim tuhaf araştırmamıza ve peşinde olduğumuz iki tuhaf alçağa kayıyordu. Dostumun akıl yürütmesinde köklü bir yanlışlık olabilir miydi acaba? Büyük bir yanılgıya düşmüş olabilir miydi? Uyanık ve önsezili zekâsıyla bu çılgın kuramı yanlış öncüllere dayandırmış olabilir miydi? Onun yanıldığını hiç görmemiştim, yine de en mantıklı düşünenlerin bile arada bir yanıldıkları oluyordu. İnceden inceye akıl yürütmesinin... elinin altında daha yalın, daha sıradan bir açıklama dururken, karmaşık ve tuhaf olanı yeğlemesinin onu yanılgıya düşürebileceğini düşündüm.&#160;Öte yandan, kanıtları kendi gözlerimle görmüş, sonuçlara hangi nedenlerden dolayı vardığını dinlemiştim. Çoğu&#160;başlı başına önemsiz görünen, ama hepsi de aynı yöne&#160;işaret eden tuhaf olaylardan oluşan zincirini gözden geçirdiğimde, Holmes’un açıklaması yanlış olsa bile, doğru olan kuramın aynı derecede sıra dışı ve şaşırtıcı olması gerektiği olgusunu göz ardı edemiyordum.</p>
<p>Saat üçte kapının zili uzun uzun çalındı, sahanlıkta otoriter bir ses duyuldu ve karşılaştığım kişinin Bay Athel-ney Jones’tan başkası olmadığını görünce şaşırdım.</p>
<p>Oysa Yukarı Norvvood’da büyük bir kendine güvenle vakayı üstlenen sert tavırlı ve dediği dedik sağduyu profesöründen farklı bir görünümdeydi. Yüzünde üzgün bir ifade vardı, yumuşak başlı, hatta özür diler gibi bir tavır&#160;içindeydi.</p>
<p>“İyi günler efendim, iyi günler,” dedi. “Bay Sherlock Holmes evde yok anlaşılan.”</p>
<p>“Hayıg yok, ne zaman döneceğini de bilmiyorum. Ama belki onu beklemek istersiniz. Şu koltuğa buyrun ve şu&#160;puroları bir deneyin.”</p>
<p>“Teşekkür ederim, öyle yapayım bari,” dedi kırmızı bir mendille yüzünü silerek.</p>
<p>“Bir viski soda alır mıydınız?”</p>
<p>“Eh, yarım kadeh kadar. Hava mevsime göre çok sıcak ve beni endişelendirip yoran bir sürü şey oldu. Şu Nor-wood vakasıyla ilgili kuramımı biliyor musunuz?”</p>
<p>“Bir kuram ileri sürdüğünüzü hatırlıyorum.”</p>
<p>“Ama onu yeniden gözden geçirmek zorunda kaldım. Bay Sholto’yu kıskıvrak ağma düşürmüştüm efendim, derken bir delik bulup paçayı kurtardı. Olay sırasında nerede olduğunu su götürmez bir biçimde kanıtladı. Kardeşinin odasından dışarı adımını attığı andan başlayarak hep&#160;birileriyle birlikteymiş. Bu yüzden çatılardan tırmanıp gizli kapılardan geçen o olamazdı. Bu çok karanlık bir vaka&#160;ve benim de mesleki itibarım tehlikede. Biraz yardım etseniz minnettar olurum.”</p>
<p>“Zaman zaman hepimiz yardıma gerek duyarız,” dedim.</p>
<p>“Arkadaşınız Bay Sherlock Holmes, harika bir insan efendim,” dedi boğuk ve sır verir gibi bir sesle. “Kimse&#160;onu yenemez. Onun pek çok vakayı incelediğini bilirim,&#160;ama şimdiye kadar aydınlatmadığı bir vaka hiç görmedim. Sıra dışı yöntemler kullanır ve kuramlar geliştirmekte belki biraz aceleci davranır, ama bence geleceği parlak&#160;bir polis görevlisi olabilirdi, kimseden saklayacak değilim bunu. Bu sabah kendisinden bir telgraf aldım, galiba şu Sholto meselesiyle ilgili bir ipucu bulmuş. İşte telgraf burada.”</p>
<p>Telgrafı cebinden çıkarıp bana uzattı. Saat on ikide Pop-lar’dan çekilmişti.</p>
<p>Derhal Baker Sokağı’na gidin [diyordu]. Eğer dönmemişsem, beni bekleyin. Sholto’yıı öldüren çeteye çok yaklaştım. Sonucu görmek istiyorsanız, bu gece bizimle birlikte gelebilirsiniz.</p>
<p>“Haberler iyi. Belli ki yeniden doğru izi bulmuş,” dedim.</p>
<p>“Ah, demek o da yanlış izin peşindeymiş,” diye haykırdı Jones, memnun olduğu belli oluyordu. “En iyilerimiz bile bazen yanılabiliyor. Bu da fos çıkabilir tabii, ama bir yasa görevlisi olarak hiçbir fırsatı kaçırmamalıyım. Kapıda birisi var. Belki de o gelmiştir.”</p>
<p>Zorlandığı için soluk soluğa katmışçasına hırıltılar çıkaran birisinin güçlü adımlarla merdivenlerden çıktığını duyduk. Sanki daha fazla tırmanamayacakmış gibi&#160;bir iki kez durdu, ama sonunda kapıya ulaştı ve içeri girdi. Görünüşü kulağımıza gelen seslerle uyumluydu. Yaşlı, gemici kıyafetli bir adamdı, ceketinin düğmelerini boğazına kadar iliklemişti. Sırtı kamburlaşmıştı, dizleri titriyordu ve soluk alırken hırıltılar çıkarıyordu. Kalın bir&#160;meşe bastona dayanıp dururken soluğunu ciğerlerine çekmek için omuzlarını kaldırıyordu. Boynuna doladığı fular çenesini örttüğünden, zeki bakışlı bir çift koyu renk</p>
<p>göz ve ağarmış, çalı gibi gür kaşlarıyla ak düşmüş favorileri dışında yüzü pek görünmüyordu. Bende yaşlanmış ve yoksul düşmüş saygıdeğer bir kıdemli denizci izlenimi yarattı.</p>
<p>“Ne istiyordunuz bayım?” diye sordum.</p>
<p>Yaşlılara özgü yavaş ve dikkatli bir edayla çevresine bakındı.</p>
<p>“Bay Sherlock Holmes burada mı?” dedi.</p>
<p>“Hayır, ama ben onu temsil ediyorum. Kendisine bir mesajınız varsa, bana söyleyebilirsiniz.”</p>
<p>“Kendisine söylemem gerekiyor,” dedi.</p>
<p>“Ama onu temsil ettiğimi söyledim size. Mordecai Smith’in teknesiyle mi ilgili?”</p>
<p>“Evet. Nerede olduğunu biliyorum. Bay Holmes’un peşinde olduğu adamların yerini de biliyorum. Hâzinenin yerini de biliyorum. Her şeyi biliyorum.”</p>
<p>“O zaman bana söyleyin, ben kendisine iletirim.” “Kendisine söylemem gerekiyordu,” diye tekrarladı çok&#160;yaşlı birisine özgü huysuz bir inatçılıkla.</p>
<p>“Eh, o zaman onu beklemek zorundasınız.”</p>
<p>“Hayır, hayır; kimsenin keyfini bekleyerek bütün bir gün kaybedemem. Madem Bay Holmes burada yok, o&#160;zaman her şeyi Bay Holmes kendi başına bulsun. İkinizin de tipinizi beğenmedim, tek kelime bile söylemem.”&#160;Ayaklarını sürüyerek kapıya yöneldi, ama Athelney&#160;Jones önünü kesti.</p>
<p>“Bekle biraz dostum,” dedi. “Önemli bilgilere sahipsin, bir yere gidemezsin. Hoşuna gitsin gitmesin, arkadaşımız dönünceye kadar seni burada tutacağız.”</p>
<p>Yaşlı adam kapıya doğru seğirtir gibi oldu, ama Athelney Jones iri cüssesiyle kapının önünde durunca,&#160;adam direnmenin bir yararı olmayacağını anladı.</p>
<p>“Bu ne biçim muamele!” diye bağırdı bastonunu yere vurarak. “Buraya bir beyefendiyi görmeye geliyorum ve&#160;sizler, hayatımda ilk kez gördüğüm sizler, beni engelleyip&#160;böyle davranıyorsunuz!”</p>
<p>“Hiçbir zarara uğramayacaksınız,” dedim. “Zaman kaybınızı telafi ederiz. Şu kanepeye oturun, fazla beklemezsiniz.”</p>
<p>Asık bir suratla geçip oturdu ve başını ellerine dayadı. Jones ile yeniden purolarımızı tüttürüp sohbetimizi sürdürdük. Derken Holmes’un sesini duyduk.</p>
<p>“Herhalde bana da bir puro ikram edersiniz,” dedi.</p>
<p>İkimiz de oturduğumuz yerde irkildik. Yüzünde çok eğlendiğini gösteren bir ifadeyle karşımızda oturuyordu.</p>
<p>“Holmes!” diye haykırdım. “Demek buradasınız! Ama yaşlı adam nerede?”</p>
<p>“İşte yaşlı adam burada,” dedi elinde tuttuğu bir tutam beyaz saçı bize göstererek. “İşte burada... şu perukta, favorilerde, kaşlarda, falan filan. Kılık değiştirmede başarılı olduğumu bilmesine biliyordum da, sizin karşınızda sınavdan geçebileceğimi hiç ummuyordum.”</p>
<p>“Ah, sizi düzenbaz sizi!” dedi Jones, neşesi yerindey-di. “Oyuncu olabilirsiniz, hem de en iyisinden. Bir işçi gibi öksürüyordunuz, dizlerinizin titremesi ise haftada on sterlin ederdi. Hoş gözlerinizdeki parıltıyı tanıdım amj. Bizi&#160;kandırmanız o kadar da kolay olmadı, görüyorsunuz ya.”</p>
<p>“Bütün gün bu kıyafette dolaştım,” dedi Holmes purosunu yakarken. “Biliyorsunuz ya, bir sürü suçlu beni tanımaya başladı... hele buradaki dostumuz bazı vakalarımı yayınlayalı beri. Bu yüzden ancak böyle kılık değiştirerek savaş alanlarına çıkabiliyorum. Telgrafımı aldınız mı?”</p>
<p>“Evet, bunun için geldim buraya.”</p>
<p>yy</p>
<p>“Sizin soruşturmanız nasıl gidiyor?”</p>
<p>“Hiçbir yere varamadım. İki tutuklumu salıvermek zorunda kaldım, öbür ikisi için de hiçbir kanıt yok.” “Önemi yok. Onların yerine size başka iki kişi vereceğiz. Ama benim emirlerim altında çalışmanız gerekiyor.&#160;Vakanın çözülmesinin tüm itibarı sizin olsun, ama benim&#160;belirleyeceğim biçimde hareket etmelisiniz. Razı mısınız?”&#160;“Kesinlikle, eğer bu adamları bulmama yardım edecekseniz.”</p>
<p>“Tamam, o zaman, öncelikle hızlı bir polis teknesi istiyorum -bir buharlı tekne- saat yedide Westminster Stairs’de olmalı.”</p>
<p>“Bunu halletmesi kolay. Orada her zaman böyle bir tekne olur, yine de işi sağlama almak için karşı kaldırıma&#160;geçip oradan telefon edebilirim.”</p>
<p>“Bir de, karşı koyarlarsa diye, güvenilir iki adam istiyorum.”</p>
<p>“Teknede iki üç görevli olacak. Başka?”</p>
<p>“Adamları yakalar yakalamaz hâzineyi de bulacağız. Hâzinenin yarısının sahibi olan genç hanıma sandığı götürmek sanırım dostum için büyük bir zevk olacaktır. Sandığı ilk o açmalı. Olur mu Watson?”</p>
<p>“ Memnuniyetle. ”</p>
<p>“Biraz kuraldışı bir uygulama bu,” dedi Jones başını iki yana sallayarak. “Ama zaten her şey kuraldışı ve sanırım buna göz yummalıyız. Hazine daha sonra resmi soruşturma sona erinceye kadar yetkililere teslim edilmeli.”</p>
<p>“Elbette. Orası kolay. Bir şey daha var. Bu meseleyle ilgili birkaç ayrıntıyı Jonathan Small’un ağzından duymak&#160;isterim. Bilirsiniz ya, ele aldığım vakaların ayrıntılarını incelemek hoşuma gider. Kendisiyle polis gözetimi altında</p>
<p>evimde ya da başka bir yerde resmi olmayan bir görüşme yapmama bir itirazınız olmaz, değil mi?”</p>
<p>“Eh, yöntemleri belirleyen sizsiniz. Jonathan Small diye birisinin varlığı konusunda henüz elime hiçbir kanıt geçmedi. Ama madem onu yakalayacaksınız, kendisiyle görüşme yapmanızı niye reddedeyim.”</p>
<p>“O zaman anlaştık mı?”</p>
<p>“Tamamen. Başka bir şey var mı?”</p>
<p>“Yalnızca bizimle birlikte akşam yemeği yemeniz için ısrar edeceğim. Yarım saat içinde hazır olur. İstiridye, biraz yabantavuğu ve özel bir beyaz şarabımız var... Wat-son, benim ne kadar iyi bir aşçı olduğumu henüz bilmiyorsunuz.”</p><div><img src="main-8.jpg" alt=""/></div><h3>Yerlinin Sonu</h3>
<p>Keyifli bir akşam yemeği yedik. Cam istediğinde Holmes’un sohbetine doyum olmazdı, o akşam da köyleydi. Sanki bir coşkuya kapılmış gibiydi. Hiç bu kadar&#160;hoş sohbet görmemiştim onu. Bir konudan öbürüne geçiyor-Ortaçağ oyunları, çömlekçiliği, Stradivarius kemanları, Seylan Budizmi, gelecekteki savaş gemileri- her birinden de sanki kendisi bu konuda özel bir araştırma yapmış gibi söz ediyordu. Bu keyifli ruh hali, önceki günlerde geçirdiği karanlık bunalıma karşı bir tepkiydi. Athel-ney Jones da mesai dışında cana yakın birisi olup çıktı&#160;ve yemeğini bir gurme edasıyla yedi. Bana gelince, görevimizin sona ermeye yüz tutması beni sevindirmişti ve&#160;Holmes’un neşesi biraz bana da bulaştı. Bizi bir araya getiren nedene yemek boyunca hiçbirimiz değinmedik.</p>
<p>Sofra örtüsü kaldırılınca Holmes saatine baktı ve üç kadehe porto şarabı doldurdu.</p>
<p>“Küçük yolculuğumuzun başarısı şerefine kadeh kaldıralım,” dedi. “Ve artık yola çıksak iyi olur. Tabancanız var mı Watson?”</p>
<p>“Ordudan kalma tabancam yazı masamın çekmecesinde duruyor.”</p>
<p>“Yanınıza alsanız iyi olur. Hazırlıklı olmak en iyisi. Araba kapının önünde. Saat altı buçukta gelmesini tembih etmiştim.”</p>
<p>Westminster İskelesi’ne varıp teknenin bizi beklediğini gördüğümüzde saat yediyi biraz geçiyordu. Holmes tekneyi gözleriyle iyice inceledi.</p>
<p>“Bunun polis teknesi olduğunu belli eden bir işaret var mı?”</p>
<p>“Evet, yandaki şu yeşil fener.”</p>
<p>“Öyleyse çıkarıp alın onu.”</p>
<p>Bu ufak değişiklik yapıldıktan sonra tekneye bindik, halatlar çözüldü. Jones, Holmes ve ben teknenin kıç tarafına geçip oturduk. Dümende bir adam, motorla ilgilenen başka birisi ve önde de irikıyım iki polis müfettişi&#160;vardı.</p>
<p>“Nereye gidiyoruz?” diye sordu Jones.</p>
<p>“Kule’ye. Jacobson’s Yard’ın karşısında durmalarını söyleyin.”</p>
<p>Teknemiz çok hızlı bir tekneydi. Biz yanlarından geçerken, yük dolu mavnalar sanki oldukları yerde duruyorlar gibi geliyordu. Bir ırmak vapurunu geçip geride bıraktığımızda Holmes memnuniyetle gülümsedi.</p>
<p>“Herhalde ırmakta giden her şeye yetişebiliriz,” dedi.</p>
<p>“O da bir şey mi? Bizden hızlı gidebilen tekne sayısı azdır.”</p>
<p>“Aurora’ya yetişmemiz gerek, o da hızıyla ünlü. Size olup biteni anlatayım Watson. Ufacık bir şey yüzünden engellenmeye ne kadar kızdığımı hatırlıyor musunuz?”</p>
<p>“Evet.”</p>
<p>“Eh, ben de bir kimyasal deneye girişerek zihnimi güzelce dinlendirdim. Büyük devlet adamlarımızdan biri, farklı bir iş yapmanın en iyi dinlenme yolu olduğunu söylemiş. Gerçekten de öyle. Üzerinde çalıştığım, hidrokarbonu çözündürme işini başardıktan sonra, yine Sholto&#160;kardeşler olayına döndüm ve vakayı yeni baştan tümüyle düşündüm. Görevlendirdiğim çocuklar ırmağı boydan&#160;boya aramışlar ve hiçbir sonuç elde edememişlerdi. Tekne hiçbir iskelede yoktu, geri de dönmemişti. Oysa uzaklaşıp izlerini kaybettirmiş de olamazlardı; gerçi bütün olasılıkların değerlendirilmesi başarısızlıkla sonuçlamrsa, bu&#160;da olası bir varsayımdı. Small adlı bu adamın bir ölçüde açıkgöz olduğunu biliyordum, ama böylesine incelikli bir kurnazlık gösterebileceğini düşünmüyordum. Genellikle yüksek öğrenimlilerde olur bu. Daha sonra da,&#160;bir süredir Londra’da olduğuna göre -çünkü Pondicherry&#160;Konutu’nu sürekli gözetlediğine ilişkin kanıtlarımız&#160;vardı- bir çırpıda buradan ayrılamayacağını, işlerini halletmek için bir günlük bile olsa bir süreye gerek duyacağını düşündüm. Olasılıklar dengesi bunu gerektiriyordu,&#160;en azından.”</p>
<p>“Bence biraz zayıf bir olasılık bu,” dedim. “Daha yola çıkmadan önce işlerini halletmiş olması daha olası.”</p>
<p>“Hayır, pek sanmıyorum. Vazgeçmek zorunda kalması durumunda saklanabileceği bir yer onun için büyük değer taşıyor, oraya gerek duymadığından emin oluncaya kadar. Ama sonra aklıma başka bir şey geldi. Jonathan&#160;Small ne kadar gizlerse gizlesin, arkadaşının tuhaf görünüşünün dedikodulara yol açabileceğini ve bir olasılıkla&#160;bu Norvvood faciasıyla ilişkilendirilebileceğini düşünmüş&#160;olmalıydı. Bunu hesaba katacak kadar zeki birisiydi. Saklandıkları yerden karanlıkta çıkmışlardı ve ortalık aydınlanmadan önce oraya geri dönmek istiyordu. Bayan&#160;Smith’in söylediğine göre, tekneyi aldıklarında saat üçü&#160;geçmişti. Bir iki saat içinde ortalık aydınlanacak ve insanlar evlerinden çıkmaya başlayacaklardı. Bıı yüzden de, fazla uzağa gitmemişlerdir dedim kendi kendime. Ağzını sıkı&#160;tutması için Smith’e iyi bir para ödediler, son kaçış için&#160;teknesini hazır tutmasını söylediler ve hazine sandığıyla&#160;birlikte çarçabuk saklandıkları yere gittiler. Birkaç gün&#160;bekleyip gazete haberlerini gördükten ve kendileriyle ilgili birtakım kuşkuların olup olmadığını öğrendikten sonra, karanlıkta gizlice Gravesend ya da Downs’da, daha&#160;önceden yerlerini ayırttıkları bir gemiye binip Amerika’ya&#160;yahut kolonilerden birine gideceklerdi.”</p>
<p>“Ama ya tekne? Onu saklandıkları yere götüremezlerdi ki.”</p>
<p>“Doğru. Gerçi tekne görünürde yoktu, ama fazla uzakta olamayacağını düşündüm. Sonra da kendimi Small’un yerine koyup o kurnazlıkta bir adamın gözüyle baktım&#160;meseleye. Ola ki polis peşine düşerse, tekneyi geri göndermesi ya da bir iskelede tutmasının izlenmesini kolaylaş-nracağım herhalde hesaba katacaktı. Şu halde, tekneyi hem&#160;gizlemeyi, hem de istediği anda elinin altında bulunmasını nasıl sağlayabilirdi? Onun yerinde olsam, ben ne yapardım diye düşündüm. Bunu başarmanın bir tek yolu&#160;vardı. Tekneyi ufak tefek değişiklikler yaptırmak için bir&#160;tekne tamircisine götürürdüm. Orada tekne bir kızağa çekilip yeterince gizli kalır, aynı zamanda da bir iki saat öncesinden haber vererek onu istediğim zaman alabilirdim.”</p>
<p>“Oldukça basit görünüyor.”</p>
<p>“İşte gözden kaçanlar da bu çok basit şeylerdir. Ben yine de bu fikre göre hareket etmeye karar verdim. Hemen bu zararsız gemici kılığına büründüm ve ırmak boyunca bütün tersanelerde araştırma yaptım. On beş tersaneden sonuç alamadım, ama on akıncısında -Jacob-son’ıın tersanesinde- Aurora’yı iki gün önce takma bacaklı bir adamın, dümeniyle ilgili bir sorunun onarımı için&#160;oraya bıraktığını öğrendim. ‘Dümeninde hiçbir sorun yok,’&#160;dedi ustabaşı. ‘İşte şurada duruyor, kırmızı çizgili olan.’&#160;Tam o sırada kim çıkageldi dersiniz? Teknenin kayıp sahibi Mordecai Smith’in ta kendisi. Zilzurna sarhoştu. Bana&#160;kalsa onu tanımazdım elbette, ama adını ve teknenin adını avaz avaz bağırarak söyledi. ‘Bu akşam saat sekizde&#160;istiyorum onu,’ dedi... ‘tam saat sekizde, unutma, bekletmeye gelmeyecek iki beyefendi müşterim var.’ Adamlar&#160;ona belli ki iyi para ödemişlerdi, çünkü oradakilere avuç&#160;dolusu şilin ödedi. Bir süre onu izledim, ama bir birahaneye girdi; ben de tersaneye döndüm, yolda benim çocuklardan birine rastlayınca onu teknenin başında gözcü olarak bıraktım. Irmağın kenarında durup onlar yola koyulurken bize mendilini sallayacak. Biz ırmakta biraz&#160;uzakta bekleyeceğiz; hâzineyi de, adamları da yakalayamamamız olacak şey değil.”</p>
<p>“Bunlar aradığımız adamlar olsun olmasın, her şeyi çok güzel tasarlamışsınız,” dedi Jones, “ama bu eylemi ben&#160;yürütüyor olsaydım, Jacobson’un tersanesine bir polis ekibi gönderip oraya geldikleri anda onları tutuklardım.”</p>
<p>“O zaman da hiç gelmezlerdi. Bu Small denen adam epeyce kurnaz birisi. Gitmeden önce oraya bir gözcü gönderir ve bir şeyden kuşkulanırsa bir hafta daha ortaya çıkmazdı.”</p>
<p>“Ama siz Mordecai Smith’in peşinden ayrılmayıp saklandıkları yeri öğrenebilirdiniz,” dedim.</p>
<p>“Bu durumda da bir günüm boşa geçerdi. Onların nerede kaldıklarını Smith’in bilmesi olasılığı yüzde bir. îç-kişi ve parası bol olduktan sonra ne diye sorular sorsun? Yapmasını istedikleri şeyler için ona haber gönderirler. Ha-yıg yapılabilecek her şeyi düşünüp taşındım, en iyisi bu.”&#160;Bu konuşma sırasında Thames üzerinde sıralanan bir&#160;sürü köprünün altından geçiyorduk. City’yi geçerken güneşin son ışıklarıyla St. Paul Kilisesi’nin tepesindeki haç&#160;yaldıza bürünmüş gibi parlıyordu. Kule’ye vardığımızda&#160;da alacakaranlık çökmüştü.</p>
<p>“Jacobson’un tersanesi şurası,” dedi Holmes eliyle Sur-rey tarafındaki bir sürü gemi direğini ve donanımını göstererek. “Işıkların altına gizlenerek burada biraz dolaşalım.” Cebinden gece gözlüğünü çıkarıp bir süre kıyıyı gözledi. “Gözcümü görüyorum, yerinde duruyor,” dedi, “ama mendil falan görmüyorum.”</p>
<p>“Irmağın biraz aşağısına gidip orada onları beklesek mi?” dedi Jones sabırsızlık içinde.</p>
<p>O sırada hepimiz, neler olup bittiğini çok az bilen polis görevlileri ve ateşçiler bile, sabırsızlanıyorduk.</p>
<p>“Varsayımlara göre hareket edemeyiz,” diye cevap verdi Holmes. “Irmağın aşağısına doğru gitmiş olmaları olasılığı yüzde on, ama emin olamayız. Bu noktadan tersanenin girişini görebiliyoruz, ama onlar bizi pek göremiyor. Bu gece gökyüzü açık ve epeyce aydınlık olacak. Olduğumuz yerde kalmalıyız. Bakın ötedeki gaz lambası ışığının altında ne kadar çok insan var.”</p>
<p>“Tersanedeki işlerinden çıkıyorlar.”</p>
<p>“Pis görünüşlü serseriler, ama sanırım herkeste bir nebze de olsa ahlakdışı bir şey gizlidir. Onlara baktığınızda aklınıza gelmez bu. Bu konuda hiçbir önsel olasılık yok.&#160;İnsan tuhaf bir bilmece!”</p>
<p>“Birisi hayvan kılığında bir ruh demiş onun için,” yorumunda bulundum.</p>
<p>“Winwood Reade bu konuyu iyi ele almış,” dedi Hol-mes. “Diyor ki, birey çözülemez bir bilmeceyken, topluluk içinde matematiksel bir kesinlik kazanır. Sözgelimi, birisinin ne yapacağını önceden kestiremezsin, ama belli sayıdaki insanın neler yapacağını kesinlikle söyleyebilirsin. Bireyler değişkenlik gösterir, ama yüzdeler sabit kalır. İstatistikçiler böyle diyor. Ama şu gördüğüm bir mendil değil mi? Ötede sallanıp duran bir şey var.”</p>
<p>“Evet, senin delikanlı o,” diye haykırdım. “Açık seçik görebiliyorum onu.”</p>
<p>“İşte Aurora orada,” diye bağırdı Holmes, “ve süratle gidiyor! Tam yol ileri ateşçi. Şu sarı ışıklı teknenin peşine düş. Tanrım, bizden yakayı sıyırırsa, kendimi hiç bağışlamayacağım. ”</p>
<p>Tekne bize görünmeden tersane girişinden süzülmüş, iki üç küçük teknenin arasından geçip biz fark etmeden&#160;hızını almıştı bile. Şimdi ırmağın aşağısına doğru, kıyının yakınından, büyük bir süratle yol alıyordu. Jones&#160;yüzünde ciddi bir ifadeyle ona baktı ve kafasını iki yana&#160;salladı.</p>
<p>“Çok hızlı gidiyor,” dedi. “Yetişebileceğimizden kuşkuluyum.”</p>
<p>“Yetişmeliyiz,” diye haykırdı Holmes dişlerinin arasından. “Kazana kömür atın ateşçiler! Olanca gücümüzle ilerleyelim! Teknemiz alev alsa bile onları yakalamalıyız!”</p>
<p>Aurora’nın peşindeydik. Kazanlar gürül gürül yanıyor, güçlü motorlar sanki metalden kocaman birer kalpmiş&#160;gibi gümbür gümbür ötüyordu. Sivri ve dik pruvanın durgun ırmak sularını yarmasıyla oluşan dalgalar, sağımızdan ve solumuzdan geçiyordu. Motorların her uğuldamasında öne doğru atılıp canlı bir varlıkmış gibi titreme geçiriyordu. Teknemizin burnundaki san ışık önümüzde uzanan uzun, titrek bir koridor oluşturuyordu. İlerde, suyun&#160;üzerindeki karanlık bir leke bize Aurora’nın nerede olduğunu gösteriyordu ve ardında bıraktığı beyaz köpük anaforundan ne kadar hızlı gittiği anlaşılıyordu. Sağından ya&#160;da solundan geçtiğimiz mavnaları, buharlı tekneleri, ticari tekneleri bir bir geride bırakıyorduk. Karanlığın içinden bize sesleniyorlardı; Aurora hâlâ önümüzde yıldırım&#160;hızıyla yol alıyordu ve biz de peşindeydik.</p>
<p>“Daha çok kömür, daha çok kömür atın kazana,” diye bağırıyordu Holmes kazana bakarak ve bu arada aşağıdaki kızıl parıltı onun bir kartalı andıran, sabırsız çehresine vuruyordu. “Buharın her zerresi gerek bize.”</p>
<p>“Galiba biraz yaklaşıyoruz,” dedi Jones gözlerini Aurora'’ya dikmiş bakarak.</p>
<p>“Bundan eminim,” dedi. “Yetişmemize yalnızca birkaç dakika kaldı.”</p>
<p>Oysa tam o anda, üç tekneyi yedeğine almış bir römorkör yolumuzu kesti. Ancak dümeni adamakıllı kırarak onunla çarpışmaktan kurtulduk ve römorkörün yanından dolanıp yeniden yola koyulduğumuzda Aurora bizden iki yüz metre kadar uzaklaşmıştı. Yine de hâlâ görülebiliyordu; puslu, bulanık alacakaranlık, yerini açık ve&#160;yıldızlı bir geceye bırakıyordu. Kazanlarımız gürül gürül&#160;yanıyordu ve ince yüzeyleri bizi ileriye doğru iten yoğun&#160;enerjiyle titreşip uğulduyordu. Büyük bir süratle havuzu,&#160;Batı Hint Rıhtımı’m geçip uzun Deptford Reach boyunca ilerledik ve Köpekler Adası’nı geçtikten sonra yine ırmağın yukarı yönünde yolumuza devam ettik. Önümüzdeki karanlık gölge yerine şimdi Aurora’nın zarif silueti&#160;açık seçik görülebiliyordu. Jones projektörü ona tutunca giıvertesindekileri iyice görebildik. Adamlardan biri teknenin kıç tarafında oturup eğilmiş ve dizlerinin arasındaki siyah bir şeye bakıyordu. Yanında bir Nevvfoundland&#160;köpeğini andıran bir karaltı duruyordu. Çocuk dümendeydi, bu arada kazanın kızıl parıltısının önünde, belden&#160;üstü çıplak, harıl harıl kazana kömür atmakta olan yaşlı Smith’i gördüm. Belki başlangıçta gerçekten onları izleyip izlemediğimizden emin olamamışlardı, ama dümeni kırdıkları her sefer onları izlediğimiz için şimdi bu konuda hiç kuşkuları kalmamıştı artık. Greenwich’te yaklaşık üç yüz adım gerilerinden gidiyorduk. BlakcvvalPda&#160;ise aramızda olsa olsa iki yüz elli adımlık bir mesafe kalmıştı. Renkli meslek yaşamım boyunca birçok ülkede pek&#160;çok yaratık kovalamıştım, ama bu spor hiçbir zaman&#160;Thames’deki bu uçarcasına insan avı kadar dehşet dolu&#160;bir heyecan vermemişti. Gitgide, adım adım yaklaşıyorduk onlara. Gecenin sessizliğinde onların teknesinden gelen uğultu ve kükremeleri işitebiliyorduk. Kıç taraftaki&#160;adam hâlâ öne doğru eğilmiş olarak oturuyor, bir şeyle&#160;uğraşıyormuş gibi kollarını oynatıyor, arada bir de aramızda ne kadar mesafe kaldığını görmek için başını kaldırıp bakıyordu. Yaklaştıkça yaklaştık. Jones durmaları&#160;için seslendi onlara. Yalnızca dört tekne boyu gerilerin-deydik ve iki tekne de uçar gibi bir hızla gidiyordu. İrmağın düzgün bir bölümündeydik, bir yanımızda Baking&#160;Level, öbür yanımızda ise kasvetli Plıımstead bataklıkları vardı. Seslenmemiz üzerine kıç taraftaki adam güvertede ayağa kalkıp sıkılmış iki yumruğunu bize doğru sallayarak tiz ve çatlak bir sesle sövdü. Cüsseli, güçlü kuvvetli bir adamdı, dengesini korumak için bacaklarını iki&#160;yana açıp durduğunda, sağ bacağının alt kısmında tahta bir takma bacak gördüm. Onun öfkeli tiz çığlıkları üzerine güvertedeki iki büklüm karaltıda bir hareket oldu.&#160;Doğrulunca ufak tefek, kara bir adama dönüşüverdi -hanı</p>
<p>yatımda gördüğüm en küçük insandı bu- kocaman, biçimsiz bir kafası ve dolaşmış, dağınık saçları vardı. Holmes bu vahşi, çarpık çurpuk yaratığı gördüğü anda&#160;tabancasını çekmişti, ben de hemen benimkini çektim.&#160;Koyu renkli bir çeşit gocuk ya da battaniyeye sarınmıştı,&#160;yalnızca yüzü görünüyordu, ama bu yüz insanın bütün&#160;gece uykusunu kaçırabilecek gibiydi. Bu kadar canavarlık ve zalimlik ifadesi taşıyan yüz hatları daha önce hiç&#160;görmemiştim. Küçücük gözlerinde karanlık bir parıltı vardı ve bize yarı yarıya hayvani bir öfkeyle sırıtırken, oynayan kalın dudaklarının arasından dişleri görünüyordu.</p>
<p>“Elini havaya kaldıracak olursa ateş edin,” dedi Holmes usulca.</p>
<p>Bu sırada onlarla aramızda bir tekne boyu mesafe kalmıştı, avımız neredeyse elimizin altındaydı. Durdukları yerde şimdi ikisi de hâlâ gözümün önünde, bacaklarını&#160;iki yana açmış, bağırıp çağırarak söven beyaz adam ve&#160;iğrenç suratlı, lambamızın ışığı altında kocaman, sarı dişlerini göstererek gıcırdatan uğursuz cüce.</p>
<p>İyi ki onu açık seçik görebiliyorduk. Biz ona bakarken, gocuğunun altından bir cetveli andıran kısa, yuvarlak bir&#160;tahta çubuk çıkarıp dudaklarının arasına sıkıştırdı. İkimiz de aynı anda ateş ettik. Cüce olduğu yerde döndü,&#160;kollarını savurdu ve boğulur gibi bir ses çıkararak ırmağa düştü. Sudaki beyaz köpüklerin arasında zehir saçan,&#160;tehditkâr gözlerini gördüm bir an. Aynı anda takma bacaklı adam dümene atıldı ve öyle sert bir biçimde çevirdi ki, teknesi dosdoğru güney kıyısına yönelirken, kıç tarafından ona bindirmekten ucu ucuna kurtulduk. Hemen&#160;peşine düştük, ama neredeyse kıyıya varmak üzereydi. Burası ay ışığının aydınlattığı yabansı, ıssız ve geniş bir bataklıktı, yer yer durgun su birikintileri ve çürümüş bir bitki örtüsü vardı. Tekne boğuk bir gürültüyle kıyıdaki çamura oturdu, pruvası havaya kalkmış, kıçı köpüklü suların içindeydi. Kaçak tekneden dışarı fırladı, ama takma&#160;bacağı o anda çamura gömüldü. Çırpınıp kıvranması işe&#160;yaramadı. Ne ileriye, ne de geriye bir adım bile atmasına olanak yoktu. Çaresizliğin verdiği öfkeyle naralar atıyor, öbür ayağıyla deli gibi çamuru tekmeliyordu, ama&#160;böyle çırpınıp durması takma bacağının çamura daha da&#160;gömülmesine neden oluyordu. Teknemizi yanaştırdığımızda oraya öylesine mıhlanıp kalmıştı ki, ancak omuzlarından bir halat dolayarak onu sanki canavar bir balıkmış&#160;gibi bizim tarafa çekebildik. Baba ve oğul Smithler, suratları asık, teknelerinde oturuyorlardı, ama gelmelerini söylediğimizde uysal davrandılar. Aurord<sup>1</sup> yı da çekip bizim&#160;teknenin kıç tarafına bağladık. Güvertede Hint yapımı&#160;kocaman bir demir sandık duruyordu. İçinde Sholtola-rın uğursuz hâzinesinin olduğundan hiç kuşkumuz yoktu. Anahtarı görünürde yoktu; gerçi epeyce ağırdı, ama&#160;onu dikkatle teknemizin küçük kamarasına taşıdık.&#160;Ağır ağır ırmağın yukarı tarafına doğru yol alırken projektörle her yanı taradıksa da yerliden eser yoktu. Kıyılarımıza gelen o tuhaf ziyaretçinin kemikleri Thames’in&#160;dibindeki balçığın bir yerinde gömülüydü.</p>
<p>“Şuraya bakın,” dedi Holmes, ahşap ambar ağzını işaret ederek. “Ateş etmekte az kalsın geç kalacakmışız.” Oraya, biraz önce durduğumuz yerin tam arkasına, çok iyi tanıdığımız ölümcül oklardan biri saplanmıştı tabii ki. Ateş&#160;ettiğimiz anda ikimizin arasından vınlayarak geçmiş olmalıydı. Holmes buna bakıp gülümsedi ve her zamanki&#160;rahat tavrıyla omuzlarını silkti, ama itiraf etmeliyim ki,&#160;o gece bu kadar yakınımızdan geçen korkunç ölümü düşününce kendimi fena hissettim.</p><div><img src="main-9.jpg" alt=""/></div><h3>Büyük Agra Hâzinesi</h3>
<p>Tutsağımız kamarada, elde etmek için çok uğraştığı ve uzun zamandır kavuşmayı beklediği demir sandığın&#160;karşısında oturuyordu. Yanık tenli, gözü kara bir adamdı, koyu kahverengi yüz hatları güneşin altında geçen zor&#160;bir yaşama işaret eden çizgilerle buruş buruştu. Sakalla&#160;kaplı çenesinin sivri çıkıntısı, amacından kolay kolay vazgeçmeyecek birisi olduğu izlenimini uyandırıyordu. Yer&#160;yer ağarmış siyah, kıvırcık saçlarından yaşının elliye yakın olduğu anlaşılıyordu. Gerçi sessiz sakin otururken yüzü&#160;sevimsiz değildi, ama biraz önce gördüğüm gibi, öfkelendiği zaman kalın kaşlarıyla saldırgan görünümlü çenesi&#160;yüzünden suratı korkunç bir ifadeye bürünüyordu. Şimdi kelepçeli elleri kucağında, başı önüne düşmüş oturuyor, bir yandan da zeki, kıvılcım saçan gözlerini yaptığı&#160;kötülüklerin nedeni olan sandığa dikmiş bakıyordu. Katı&#160;ve ifadesiz yüzünde öfkeden çok hüzün var gibi geldi bana.&#160;Bir kez başını kaldırıp bana baktığında, gözlerinde neşeye benzer bir şey gördüm.</p>
<p>“Evet, Jonathan Small,” dedi Holmes purosunu yakarken, “işin sonunun buraya varmasına üzüldüm.”</p>
<p>“Ben de efendim,” diye cevap verdi adam içtenlikle. “Bu mesele yüzünden aşılabileceğime inanmıyorum. Size yemin ederim ki Bay Sholto’ya elimi bile sürmedim. Tonga denen o ifrit, zehirli oklarından birini fırlattı ona. Benimle hiç ilgisi yoktu efendim. Sanki Bay Sholto kendi akrabammış gibi üzüldüm. Bu yüzden küçük şeytanı ipin&#160;ucuyla kırbaçlamasına kırbaçladım, ama olan olmuştu,&#160;bunu değiştiremezdim.”</p>
<p>“Bir puro yak,” dedi Holmes, “mataramdaki içkiden de bir yudum içsen iyi olur, sırılsıklam olmuşsun. Şu kara&#160;derili kadar ufak tefek ve zayıf birinin sen ipten yukarı&#160;tırmanırken, Bay Sholto’yıı alt edebileceğini nasıl düşünürsün?”</p>
<p>“Sanki oradaymışsınız gibi her şeyi biliyorsunuz efendim. Aslında odayı boş bulacağımı umuyordum. Evd'e-kilerin alışkanlıklarını biliyordum, Bay Sholto genellikle o saatte akşam yemeğine inerdi. Benim gizlim saklım yok. Kendimi savunmak için en iyisi doğruyu söylemek.&#160;Bakın, söz konusu yaşlı binbaşı olsaydı, onun için seve&#160;seve ipe giderdim. Şu puroyu tüttürdüğüm kadar gönül&#160;rahatlığıyla bıçaklardım onu. Ama hiçbir alıp veremediğimin olmadığı o genç Sholto yüzünden hapse girmek bana&#160;çok ağır geliyor.”</p>
<p>“Şu anda Scotland Yard’dan Bay Athelney Jones’un tutuklususun. Seni evime getirecek, orada senden olan biteni olduğu gibi anlatmanı isteyeceğim. Hiçbir şey sakla-mamalısın, çünkü böyle yaparsan sana yardımım dokunabilir. Zehrin çok çabuk etki gösterdiğini ve bu yüzden&#160;adamın sen daha onun odasına ulaşmadan önce öldüğünü kanıtlayabilirim sanırım.”</p>
<p>“Ölmüştü efendim. Tırmanıp pencereden içeriye girdiğimde kafası omzuna sarkmış sırıtarak bana bakan suratını gördüğüm zamanki gibi bir duyguyu hayatımda hiç yaşamamıştım. Epeyce sarsıldım efendim. Sıvışıp gitmeseydi Tonga’nın canını çıkarırdım. Bana söylediğine göre&#160;baltasını ve oklarından birkaçını bu yüzden orada bırakmış; sizler de bu sayede izimizi buldunuz, ama nasıl olup&#160;da bu izi sürdürdüğünüze aklım ermiyor. Bu yüzden size&#160;kin gütmüyorum. Yine de,” diye ekledi yüzünde acı bir&#160;gülümsemeyle, “yarım milyon değerinde bir servette hak&#160;iddia ederken, yaşamımın yarısını Andaman Adala-rı’nda bir dalgakıran inşa etmekle, öbür yarısını büyük&#160;olasılıkla Dartmoor’da kanal kazmakla geçirmek bana&#160;tuhaf geliyor. Tüccar Ahmet’i tanıdığım ve sahibine hiçbir zaman uğursuzluktan başka bir şey getirmeyen Agra&#160;hâzinesine ilgi duyduğum güne lanet olsun. Bu hazine ona&#160;ölüm, Binbaşı Sholto’ya korku ve suçluluk duygusu getirdi, benim içinse yaşam boyu tutsaklık demekti.”</p>
<p>O sırada ufacık kamaranın kapısında Athelney Jones’un kocaman suratıyla geniş omuzları göründü.</p>
<p>“Bir aile toplantısı desenize,” dedi. “Şu mataranızdan ben de bir yudum alacağım Holmes. Eh, bence birbirimizi kutlayabiliriz. Yazık ki berikini canlı ele geçiremedik,&#160;ama başka seçenek yoktu. Holmes bu işi çok iyi başardığınızı kabul etmelisiniz. Amortiya yetişmemiz gerekiyordu.”</p>
<p>“Sonu iyi biten her şey iyidir,”<a id="footnote1"></a><sup><a href="#bookmark0">1</a></sup> dedi Holmes. “Ama Amorti<sup>1</sup> nm bu kadar hızlı bir tekne olduğunu kesinlikle&#160;bilmiyordum.”</p>
<p>“Smith onun ırmaktaki en hızlı teknelerden biri olduğunu ve kazana kömür atacak birisi daha olsaydı, hiçbir zaman yetişemeyeceğimizi söylüyor. Norwood olayı konusunda ise hiçbir şey bilmediğine yemin ediyor.”&#160;“Bilmiyordu,” diye haykırdı tutuklumuz... “hiçbir fikri yoktu. Çok hızlı gittiğini duyduğum için onun teknesini seçtim. Ona hiçbir şey söylemedik, ama iyi para ödedik ve Graveseııd’de Brezilya’ya gidecek olan Esmeralda&#160;gemisine bizi yetiştirebilirse yüklü bir para daha alacaktı.”</p>
<p>“Eh, eğer yanlış bir şey yapmamışsa, başına kötü bir şey gelmemesini sağlarız. Biz adamlarımızı çabuk yakalarız, ama o kadar çabuk mahkûm etmeyiz.” Burnu büyük Jones’un adamların yakalanmasını şimdiden sahiplenmeye başladığını görmek eğlenceliydi. Sherlock&#160;Holmes’un yüzünde beliren hafif gülümsemeden, bu konuşmanın gözünden kaçmadığını anladım.</p>
<p>“Birazdan Vauxhall Köprüsü’nde olacağız,” dedi Jones, “orada sizi hazine sandığıyla birlikte indireceğim&#160;Dr. Watson. Bunu yapmakla büyük bir sorumluluk aldığımı size söylememe gerek yok. Usullere çok aykırı bir&#160;şey bu, ama tabii ki anlaşma anlaşmadır. Ancak bu kadar değerli bir şey taşıyacağınız için yanınıza bir polis müfettişi vereceğim. Herhalde arabayla gideceksiniz?”&#160;“Evet, arabayla gideceğim.”</p>
<p>“Yazık ki bir anahtarı yok, önce içindekilerin bir dökümünü yapardık. Kilidi kırmanız gerekecek. Bunun anahtarı nerede dostum?”</p>
<p>“Irmağın dibinde,” dedi Small kısaca.</p>
<p>“Hımm! Bize bu gereksiz zahmeti vermeseniz iyi olurdu. Sizin yüzünüzden zaten çok uğraştık. Yine de Doktor, dikkatli olmanızı söylememe gerek yok. Sandığı Baker Sokağı’ııdaki eve getirin. Karakola gitmeden önce&#160;orada olacağız.”</p>
<p>Taşıdığım ağır demir sandıkla ve eşlik edecek açık sözlü, güler yüzlü müfettişle birlikte Vauxhall’da tekneden indirdiler beni. Bayan Cecil Forrester’ın evi arabayla on&#160;beş dakika tuttu. Bu geç saatte bir ziyaretçinin gelmesi&#160;hizmetçiyi şaşırttı. Bayan Cecil Forrester’ın akşam için dışarı çıktığını ve muhtemelen geç döneceğini söyledi. Ama&#160;Bayan Morstan salondaydı, ben de iyi niyetli müfettişi arabada bırakıp elimde sandıkla salona gittim.</p>
<p>Bayan Morstan boynu ve beli kırmızı biyeli, beyaz bürümcük giysisi içinde, açık pencerenin önünde oturuyordu. Flasır koltuğa sırtını yaslayınca bir lambanın abajurundan sevimli ve ciddi yüzüne yumuşak bir ışık vuruyor, gür saçlarının dolgun kıvrımlarında donuk bir madeni parıltı oluşturuyordu. Bembeyaz kolu ve eli koltuğun kenarından aşağıya doğru sarkıyor, bedeni ile duruşu tümüyle derin bir melankoli görünümü çiziyordu. Oysa ayak&#160;seslerimi işitince ayağa fırladı, şaşkınlık ve sevinçle solgun&#160;yanaklarına renk geldi.</p>
<p>“Bir araba sesi duydum,” dedi. “Bayan Forrester’ın erken döndüğünü sandım, gelenin siz olduğu hiç aklıma gelmedi. Bana ne haberler getirdiniz?”</p>
<p>“Ftaberden daha iyi bir şey getirdim size,” dedim sandığı masanın üzerine koyarken, yüreğimde bir ağırlık hissetmeme karşın, neşeli ve canlı bir sesle konuşuyordum. “Dünyadaki tüm haberlere eşdeğer bir şey getirdim size.&#160;Bir servet getirdim size.”</p>
<p>Demir sandığa baktı.</p>
<p>“Hazine bu demek ki?” dedi epeyce soğuk bir sesle.</p>
<p>“Evet, büyük Agra hâzinesi bu. Yarısı sizin, yarısı da Thaddeus Sholto’nun. İkinizin de payına birkaç yüz bin&#160;düşer. Bir düşünün! Yılda on bin sterlin değerinde bir gelir. İngiltere’de sizden daha zengin çok az genç hanımefendi olacak. Harika, değil mi?”</p>
<p>Sanırım sevincimi biraz abartmiştım; tebriklerimin aşırıya kaçtığını düşünmüş olmalıydı, çünkü kaşlarının&#160;hafifçe kalktığını ve bana merak dolu gözlerle baktığını gördüm.</p>
<p>“Eğer ona sahip olacaksam,” dedi, “bunu size borçluyum.”</p>
<p>“Hayır, hayır,” diye cevap verdim, “bana değil, arkadaşım Sherlock Holmes’a. İstesem de onun çözümleme dehasını bile zorlayan bir ipucunun izini hiçbir zaman süremezdim. Aslına bakılırsa, son dakikada az kalsın onu&#160;yitiriyorduk.”</p>
<p>“Lütfen oturun ve bana her şeyi bir bir anlatın Dr. Wat-son,” dedi.</p>
<p>Kendisiyle son görüşmemizden bu yana olup bitenleri ona kısaca anlattım. Holmes’un yeni araştırma yöntemini, Aurora’yı buluşumuzu, Athelney Jones’un çıkage-lişini, akşam vakti yaptığımız yolculuğu ve Thames’de-ki heyecanlı kovalamacayı. Ben maceralarımızı anlatırken, o dudakları aralanmış olarak ve gözleri parlayarak dinledi. Bize isabet etmesine ramak Kalan oktan söz ettiğimde yüzü öylesine soldu ki bayılacağını sanıp korktum.</p>
<p>Ben koşup ona bir bardak su getirirken, “Önemli bir şey değil,” dedi. “Şimdi iyiyim. Dostlarımı böyle-sine korkunç bir tehlikeye atmış olduğumu öğrenmek&#160;beni sarstı.”</p>
<p>“Hepsi geçti,” diye cevap verdim. “Önemli değildi. Anlatacağım başka korkunç ayrıntı yok. Şimdi daha güzel şeylerden söz edelim. İşte hazine. Bundan daha güzel bir&#160;şey olabilir mi? Onu ilk gören olmayı isteyeceğinizi düşünerek yanımda getirmek için izin aldım.”</p>
<p>“Bunu çok isterdim,” dedi. Gel gelelim sesinde hiç heves yoktu. Elde edilmesi bunca şeye mal olmuş bir ödüle karşı kayıtsız kalmak, kuşkusuz kendi açısından nezaketsizlik olur gibi gelmişti ona.</p>
<p>“Ne güzel bir sandık!” dedi üzerine eğilerek. “Hint yapımı sanırım?”</p>
<p>“Evet, Benares metal işçiliği.”</p>
<p>“Ne kadar da ağır!” dedi kaldırmaya çalışırken. “Sandığın kendisi de değerli olmalı. Anahtarı nerede?”</p>
<p>“Small onu Thames’e fırlattı,” diye cevap verdim. “Bayan Forrester’ın ocak demirini ödünç almalıyım. Sandığın ön tarafında, oturan Buda biçimi verilmiş dökme demirden bir asma kilit halkası vardı. Ocak demirinin ucunu bunun altına sokup dışa doğru kanırttım. Kilit büyük bir çatırtıyla kırıldı. Ellerim titreyerek kapağı kaldırdım.&#160;İkimiz de şaşkınlık içinde bakakaldık. Sandık boştu!</p>
<p>Ağır olmamasına şaşmamak gerekti. Demir kasa çep-çevre iki santim kalınlığındaydı. Çok değerli şeyler taşımak için yapılmış bir sandık olarak işçiliği iyi, masif ve sağlamdı, ama içinde maden ya da mücevherden eser yoktu. Tümüyle bomboştu.</p>
<p>“Hazine kaybolmuş,” dedi Bayan Morstan sakin bir sesle.</p>
<p>Söylediklerini işitip bunların anlamını kavradığımda ruhumdan sanki bir gölge kalktı. Bu Agra hâzinesi sonunda uçup gidene kadar, üstümde nasıl bir ağırlık yarattığını bilmiyordum. Bu bencilce, haince ve yanlış bir duyguydu kuşkusuz, ama onunla aramızdaki altın engelin kalkmış olması dışında hiçbir şeyin farkında değildim.</p>
<p>“Tanrıya şükür!” sözleri koptu ta yüreğimden.</p>
<p>Sorgu dolu gözlerle bana baktı hemen.</p>
<p>“Niçin böyle söylüyorsunuz?”</p>
<p>“Artık ulaşamayacağım bir yerde değilsiniz de ondan,” dedim onun elini tutarak. Elini çekmedi. “Seni seviyorum&#160;da ondan Mary, bir erkek bir kadını ne kadar yürekten&#160;sevebilirse o kadar. Bu hazine, bu servet, dudaklarımı mü-hiirlemişti de ondan. Artık hazine kalmadığına göre, ne&#160;kadar sevdiğimi söyleyebilirim sana. İşte bu nedenle ‘Tanrıya şükür’ dedim.”</p>
<p>“O zaman ben de ‘Tanrıya şükür’ diyorum,” diye fısıldadı onu kendime doğru çekerken.</p>
<p>Her kim bir hazine yitirmiş olursa olsun, ben bir hazine kazandığımı biliyordum o gece.</p>
<p><a id="bookmark0"><sup><a href="#footnote1">1</a></sup></a></p>
<p> Holmes’un verdiği cevap, “All’s well that ends well.” Shakespeare’in Türk-çeye “Yeter ki Sonu İyi Bitsin” şeklinde çevrilen eserinin özgün adıdır, (ç.n.)</p>
</body>
</html>