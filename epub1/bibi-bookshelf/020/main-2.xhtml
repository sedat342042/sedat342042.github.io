<?xml version="1.0" encoding="UTF-8"?>

<html xmlns="http://www.w3.org/1999/xhtml">
<head><meta name="charset" content="UTF-8"/><title></title><link rel="stylesheet" href="main.css" type="text/css"/>
</head>
<body><h1>Modern Klasikler&#160;Dizisi -12</h1>
<p>Sir Arthur Conan Doyle</p>
<p>Dörtlerin</p>
<p>Yemini</p>
<p>İngilizce aslından çeviren: ipek Babacan</p><div>
<p>TÜRKİYE</p></div><div>
<p>t</p></div><div>
<p>BANKASI</p></div><div>
<p>Kültür Yayınları</p></div><div><img src="main-5.jpg" alt=""/></div><h3>Sonuçlara Varma Bilimi</h3>
<p>Slıerlock Holmes şöminenin üstünde, bir köşede duran şişesini aldı ve maroken kutu içindeki enjektörünü çıkardı. Uzun, beyaz parmaklarıyla enjektörün ucuna incecik iğneyi telaşla taktıktan sonra, gömleğinin kol ağzını kıvırarak sol kolunu açtı. Bir süre düşünceli bakışlarla bileğindeki ve kaslı kolundaki sayısız iğne deliğine ve&#160;yaraya baktı. Sonunda iğnenin sivri ucunu koluna,batırdı, ufak pistona parmağıyla bastırdı ve rahatlayarak derin bir iç çekişle kadife döşemeli koltuğuna gömüldü.</p>
<p>Gerçi aylardır günde üç kez bu sahneye tanık oluyordum, ama ilkelerimden ötürü buna bir türlü alışamamıştım. Tersine, günden güne bu manzara karşısında daha da sinirleniyor ve buna engel olma cesaretinden yoksun&#160;olduğum için her gece vicdan azabı çekiyordum. Bu konudaki düşüncelerimi ona açmak için kendi kendime yemin üstüne yemin ediyordum; ama dostumun soğukkanlı ve umursamaz tavrı, onun böyle yüz göz olmaya yakın&#160;bir girişimde bulunulabilecek dünyadaki en son kişi olduğunu gösteriyordu. Büyük yetenekleri, bilgili tavırları&#160;ve sahip olduğu olağanüstü niteliklere ilişkin deneyimle-</p>
<p>rim ona karşı gelmek konusunda beni çekingen ve sıkılgan biri yapıyordu.</p>
<p>Yine de o öğleden sonra, öğle yemeğinde içtiğim Beaune şarabının etkisiyle mi, yoksa onun aşırıya kaçan&#160;kasıtlı davranışı yüzünden midir bilinmez, birdenbire artık kendimi tutamayacağımı hissettim.</p>
<p>“Bugün hangisini kullandınız,” diye sordum, “morfin mi, yoksa kokain mi?”</p>
<p>Bakışlarını elinde açık tuttuğu Gotik harflere basılmış kitabından ağır ağır kaldırdı.</p>
<p>“Kokain,” dedi, “yüzde yedilik bir çözelti. Siz de denemek ister miydiniz?”</p>
<p>“Kesinlikle hayır,” diye sert bir sesle karşılık verdim. “Sağlığım henüz Afganistan’daki savaşın etkilerini atlatmadı. Fazladan bir zararlı etkiyi göze alamam.”</p>
<p>Öfkeme gülümsedi. “Belki efe haklısıııızdır Watson,” dedi. “Galiba bünyeye zararlı bir etkisi var. Ama öylesine mucizevi bir uyarıcı ve zihni açıcı etkisi de var ki, yan&#160;etkisi bunun yanında önemsiz kalıyor.”</p>
<p>“Ama bir düşünün!” dedim büyük bir içtenlikle. “Neye mal olduğunu düşünün! Beyniniz dediğiniz gibi uyarılıp&#160;canlanıyor olabilir, ama doku bozulmasını artıran patolojik ve marazi bir süreç bu; kalıcı bir zayıflamaya neden&#160;olabilir. Sizde nasıl olumsuz bir tepki yarattığını da biliyorsunuz. Aldığınız keyif bu zararlara değmez. Sırf geçici bir zevk uğruna, ne diye sahip olduğunuz büyük yetenekleri kaybetme riskini göze alasınız? Unutmayın ki, sizinle yalnızca bir dostunuz olarak değil, sağlığınızdan az&#160;da olsa sorumlu olan bir hekim sıfatıyla konuşuyorum.”</p>
<p>Gücenmiş gibi görünmüyordu. Tersine, sohbet etmek istercesine parmaklarını bitiştirip dirseklerini koltuğun&#160;kenarlarına dayadı.</p>
<p>“Zihnim,” dedi, “durağanlığa başkaldırıyor. Karşıma sorunlar çıksın, yapılacak bir iş çıksın, en çapraşık bir şifre ya da en karmaşık bir inceleme çıksın, o zaman tam&#160;bana uygun bir ortamda buluveriyorum kendimi. O zaman yapay uyarıcılara gerek duymam. Ama tekdüze bir&#160;yaşantıdan nefret ediyorum. Zihinsel bir coşkuya özlem&#160;duyuyorum. Bu yüzden bu mesleği seçtim kendime, daha&#160;doğrusu yarattım, çünkü dünyada benden başka bu meslekten kimse yok.”</p>
<p>“Yani dünyadaki tek özel dedektifsiniz, öyle mi?” dedim kaşlarımı kaldırarak.</p>
<p>“Dünyadaki tek özel danışman-dedektif,” diye cevap verdi. “Ben dedektiflikte en son ve en yüksek temyiz makamıyım. Gregson ya da Lestrade veya Athelney Jones&#160;işin içinden çıkamadığında -ki genellikle çıkamazlar- mesele benim önüme gelir. Verileri bir uzman gözüyle incelerim ve uzmanca bir görüş belirtirim. Bu gibi durumlarda bir onurlandırma da beklemem. Hiçbir gazetede adım&#160;çıkmaz. İşin kendisi, özel yeteneklerime uygun bir alan&#160;bulmuş olmam en büyük ödülümdür. Ama Jefferson Hope&#160;vakasında siz de benim çalışma yöntemlerim konusunda deneyim edinmiştiniz.”</p>
<p>“Gerçekten öyle,” dedim içtenlikle. “Yaşamım boyunca beni bu kadar etkileyen hiçbir şey olmamıştı.. Hatta bunu bir kitapçık haline getirip ‘Kızıl İpucu’ diye harika&#160;bir başlık bile koydum.”</p>
<p>Kederli bir tavırla başını iki yana salladı.</p>
<p>“Şöyle bir göz artıydım,” dedi. “Doğrusunu söylemek gerekirse, bu konuda sizi kutlayamıyorum. Dedektiflik&#160;kesin bir bilimdir ya da olmalıdır; aynı soğukkanlı ve duygudan arınmış bir tavırla ele alınmalıdır. Siz işin içine romantizm karıştırmaya kalkışınca, sanki Euklides’in beşinci önermesine bir aşk öyküsü ya da sevgilisiyle kaçan bir&#160;kızın öyküsünü katmışsınız gibi olmuş.”</p>
<p>“Ama romantik bir öyküydü,” diye itiraz ettim. “Olguları değiştiremezdim ya.”</p>
<p>“Bazı olgular örtbas edilmeli ya da hiç değilse uygun bir oranda yer almalarına dikkat edilmelidir. O vakada&#160;söz etmeye değer yegâne şey, sonuçtan öncüllere doğru&#160;akıl yürütmeydi ve ben de bu sayede vakayı çözdüm.”&#160;Özellikle onu memnun etmeyi amaçladığım bir çalışmayı böyle eleştijmesine içerledim. Kitapçığımın her bir&#160;sayfasının onun özel marifetlerinin anlatımına adanmasını buyuran bu bencilliğin sinirime dokunduğunu da itiraf etmeliyim. Onunla birlikte Baker Sokağı’nda yaşadığım yıllar boyunca dostumun sessiz ve bilimsel tavrının&#160;gerisinde biraz kibir yattığını birçok kez fark etmiştim.&#160;Buna karşın hiçbir karşılık vermeden oturduğum yerde&#160;dizimi ovdum, geçmişte bacağıma saplanan bir Jezail mermisi gerçi yürümeme engel olmuyordu, ama iklim değişiklikleri sırasında için için sızlıyordu.</p>
<p>“Kısa bir süre önce çalışmalarım Kıta Avrııpası’na kadar uzandı,” dedi Holmes biraz sonra, gül ağacından piposuna tütün doldururken. “Geçen hafta, herhalde biliyorsunuzdur, Fransız polis örgütünde son zamanlarda adı öne çıkan François le Villard da danışmanlıkta bulunmam&#160;için bana başvurdu. Kendisi Keklere özgü çabuk sezgi yeteneğine sahip, ama mesleğinde ilerleyebilmesi için gerekli geniş kapsamlı bilgiden yoksun. Bana danıştığı vaka bir&#160;vasiyetle ilgiliydi ve ilginç yönleri vardı. Buna koşut özellikler gösteren iki vakayı incelemesini söyledim ona: Biri&#160;1857’de Riga’da, öbürü de 1871’de St. Louis’de gerçekleşmişti, bunlar onun doğru bir çözüme varmasını sağladı. Yardımlarıma teşekkür etmek için yazdığı bu mektubu bu sabah aldım.”</p>
<p>Bunları söylerken bana yabancı kökenli, buruşuk bir mektup kâğıdı uzattı. İçeriğine şöyle bir bakınca, Fransız’ın dostuma duyduğu büyük hayranlıkla bol bol serpiştirdiği, iltifat dolu, yer yer onu göklere çıkaran cafcaflı ve tumturaklı sözler ilişti gözüme.</p>
<p>“Sanki hocasıyla konuşan bir (iğrenci gibi yazmış bunu,” dedim.</p>
<p>“Ah evet, benim yardımlarıma çok değer veriyor,” dedi Sherlock Holmes üzerinde durmadan. “Kendisi de epeyce yetenekli. İdeal bir dedektif için gerekli üç özellikten&#160;ikisi var onda. Gözlem ve sonuçlara varma yetenekleri.&#160;Yalnızca bilgisi eksik, o da zamanla gelişir. Şimdi kısa yapıtlarımı Fransızcaya çeviriyor.”</p>
<p>“Yapıtlarınız mı?”</p>
<p>“Bilmiyor muydunuz?” deyip güldü. “Evet, birçok makale yazmak gibi bir suç işledim. Flepsi de teknik konularda. Sözgelimi şuradaki ‘Çeşitli Tütünlerin Küllerinin Ayırt Edilmesi Üzerine’. Bu makalede yüz kırk puro,&#160;sigara ve pipo tütünü sıralayıp, renkli resimlerle, külleri arasındaki farkları gösteriyorum. Katillerin yargılanması sırasında sürekli olarak gündeme gelen bir konu&#160;bu ve bazen de ipucu olarak büyük önem taşıyor. Örneğin, eğer bir cinayeti Hint lunkalY purosu içen bir adamın işlediğinden calinseniz, araştırma alanınız kesinlikle daralır. Deneyimli gözler için bir Trichonopoly’nin siyah külüyle ince kıyım tütünün bembeyaz külü arasındaki fark, lahanayla patates arasındaki fark kadar büyüktür.”</p>
<p>“En ince ayrıntılar konusunda siz bir dâhisiniz,” dedim.</p>
<p>* Uçları açık olan pııro. (ç.ıı.)</p>
<p>“Bunların öneminin farkındayım. Burada ayak izlerinin nasıl inceleneceği ve izlerin alçı kalıplarının alınmasıyla ilgili bir yazım var. Buradaki de kişinin yaptığı işin elinin biçimini nasıl etkilediğiyle ilgili bir çalışmam, taş&#160;işçilerinin, gemicilerin, şişe mantarı kesicilerinin, dokumacıların ve elmas perdahlayıcılarının ellerini gösteren lito-tipleri de içeriyor. Bilimsel yöntemlerle çalışan bir dedektif için pratikte büyük önem taşıyan bir şey bu... özellikle bir yakınları bulunamayan cesetlerde ya da katillerin&#160;geçmişlerinin araştırılmasında. Ama bu hobimle sizin canınızı sıkıyorum.”</p>
<p>“Hiç de değil,” dedim içtenlikle. Hele bunları günlük yaşama nasıl uyguladığınızı gözlerimle görme fırsatını bulmuş olduğum için, bunlara büyük bir ilgi duyuyorum.&#160;Ama demin gözlemden ve sonuçlara varmaktan söz ettiniz. Bunlardan biri kesinlikle öbürünü de içeriyor.”</p>
<p>“Pek de değil,” diye cevap verdi, sırtını geriye yaslayıp koltuğuna gömülerek piposundan yoğun mavi bulutlar&#160;üflerken. “Sözgelimi, gözlemlerim bana sizin bu sabah&#160;Wigmore Sokağı’ndaki postaneye gittiğinizi gösteriyor, ama&#160;oradayken bir telgraf çektiğinizi, sonuçlara vararak buluyorum.”</p>
<p>“Doğru!” dedim. “Her ikisi de doğru! Ama bu sonuca nasıl vardığınızı anlamadığımı itiraf etmeliyim. Birdenbire aklıma esen bir şeydi ve bundan kimseye söz etmemiştim.”</p>
<p>“O kadar basit ki,” dedi benim şaşırmama kıkır kıkır gülerek... “o kadar basit ki, açıklanması bile gereksiz; yine&#160;de gözlemin ve sonuçlara varmanın sınırlarının belirlenmesine yarayabilir. Ayağınızın üstünün kırmızımsı bir küfle kaplı olduğunu gözlemledim. Wigmore Sokağı Posta-nesi’nin önünde kaldırım kazılıp kenara biraz toprak yı-</p>
<p>ğıldı, buna basmadan postaneye girmek zor. Topraktaki kırmızımsı renk bildiğim kadarıyla çevrede hiçbir yerde&#160;görülmüyor. Bu kadarı gözlem. Gerisi ise sonuçlara varma.”</p>
<p>“Şu halde telgrafı nereden bildiniz?”</p>
<p>“Ama mektup yazmadığınızı tabii ki biliyordum, bütün sabah karşınızda oturuyordum. Şuradaki yazı masasının üstünde de birtakım pullar ve kalın bir deste kartpostal duruyor. O zaman telgraf çekmekten başka ne amaçla postaneye gitmiş olabilirdiniz? Bütün öteki etmenleri ayıklayınca geriye doğru olanı kalıyor.”</p>
<p>“Bu durumda kesinlikle öyle,” diye cevap verdim biraz düşündükten sonra. “Her şey dediğiniz gibi çok basit. Sizin kuramlarınıza daha ciddi bir sınama uygulayacak olsam, densizlik etmiş olur muyum?”</p>
<p>“Tersine,” diye cevap verdi, “ikinci bir kokain dozu almamı önler. Önüme sereceğiniz her sorunu seve seve&#160;incelerim.”</p>
<p>“Birisinin her gün kullandığı bir eşyanın üzerine, deneyimli bir gözlemcinin görebileceği, kendi kişiliğinin izini bırakmaması zordur demiştiniz. Bende kısa bir süre önce elime geçen bir saat var. Bu saatin son sahibinin karakteri ya da huylarına ilişkin bilgiler verebilir misiniz lütfen?”&#160;Saati ona verirken içimden hafifçe gülüyordum, çünkü bu sınavı başarması olanaksızdı ve amacım ara sıra&#160;takındığı kestirip atan tavrına karşı ona bir ders vermekti. Saati avucuna aldı, kadranına dikkatle baktı, arkasındaki kapağı açtı, önce çıplak gözleriyle, sonra güçlü bir dışbükey mercekle mekanizmasını inceledi. Sonunda kapağı kapatıp saati bana geri verirken yüzünde beliren yılgın ifade karşısında gülümsemekten kendimi alamadım.</p>
<p>“Hiçbir veri yok gibi,” dedi. “Saat yakınlarda temizlenmiş, böylece ipucu sağlayacak önemli olgulardan yoksun kaldım.”</p>
<p>“Haklısınız,” diye cevap verdim. “Bana gönderilmeden önce temizlenmiş.”</p>
<p>Başarısızlığını örtmek için son derece zayıf ve yetersiz bir mazeret ileri süren dostumu içimden suçluyordum. Temizlenmemiş bir saatte ne gibi olgular bulmayı bekliyordu?</p>
<p>“Yetersiz olsa da, araştırmam tümüyle verimsiz olmadı,” yorumunda bulundu, dalgın ve parıltısız bakışlarını tavana dikerek. “Yanılıyorsam uyarmanız koşuluyla, bu saatin ağabeyinize ait olduğunu, ona da babanızdan&#160;miras kaldığını söyleyebilirim.”</p>
<p>“Bunu da kuşkusuz arka kapaktaki H.W. harflerinden çıkardınız?”</p>
<p>“Öyle sayılır. W. sizin soyadınızın baş harfi. Saat yaklaşık elli yıl öncesinden kalma ve harfler saat kadar eski, böylece bir önceki kuşak için yapılmış. Değerli eşyalar çoğunlukla en büyük çocuğa kalır ve o da büyük olasılıkla babasıyla aynı adı taşır. Doğru hatırlıyorsam, babanız&#160;yıllar önce vefat etmişti. Bu yüzden de bu saat sizin en büyük ağabeyinizdeydi.”</p>
<p>“Buraya kadar doğru,” dedim. “Başka?”</p>
<p>“Dağınıklığı huy edinmiş birisiymiş... çok dağınık ve dikkatsizmiş. Eline bir sürü fırsat geçmiş, ama o bunları elinden kaçırmış, arada bir kısa süren refah dönemleri geçirmişse de, bir süre yoksulluk içinde yaşamış ve sonunda da içki alışkanlığı yüzünden ölmüş. Kestirebildilc-lerim bu kadar.”</p>
<p>Koltuğumdan ayağa fırladım ve epeyce içerlediğimden, topallayarak sabırsızlık içinde odayı arşınlamaya başladım.</p>
<p>“Size hiç yakışmıyor bu Holmes,” dedim, “böyle bir şeye tenezzül edeceğiniz aklıma gelmezdi, lalihsiz ağabeyimin geçmişini araştırmışsınız, şimdi de bu bilgiyi gizemli bir biçimde anlamış numarası yapıyorsunuz. Bütün bunları onun eski saatine bakarak anladığınıza inanmamı İtenden bekleyemezsiniz! Bu çok kırıcı bir davranış ve açık&#160;konuşmak gerekirse, biraz şarlatanlık kokuyor.”</p>
<p>“Sevgili Doktor,” dedi sevecen bir sesle, “sizden özür diliyorum. Bu meseleyi soyut olarak ele aldığım için, sizin açınızdan ne denli kişisel ve üzücü bir durum olabi&#160;leceğini unuttum. Ama sizi temin ederim ki, bu saati elime verinceye kadar bir ağabeyiniz olduğunu bile bilmiyordum.”</p>
<p>“Peki ama, Tanrı aşkına bütün bunları nereden bildiniz? Hepsi de en ince ayrıntısına kadar kesinlikle doğru.</p>
<p>“Ah, bir talih eseriydi bu. Ancak olasılıkları tartıp biçerek konuştum. Bu kadar doğru sonuçlara varmayı beklemiyordum.”</p>
<p>“Yani yalnızca tahmin değil miydi?”</p>
<p>“Hayır, hayır; ben hiç tahminde bulunmam. Tahmin kötü bir alışkanlıktır... insanın mantıklı düşünme yeteneğini bozar. Siz bunu yadırgadınız, çünkü benim düşünce&#160;yöntemimi izlemiyorsunuz ya da önemli çıkarsamaların&#160;temelindeki küçük olguların gözlemini yapmıyorsunuz.&#160;Örneğin, ağabeyinizin dikkatsiz olduğunu söyleyerek konuşmaya başladım. Saatin kasasının aşağı kısmını incelerseniz, yalnızca iki çentik değil, aynı cepte madeni para&#160;ya da anahtar gibi sert nesneler taşıma alışkanlığı yüzünden baştan başa çizik ve izlerle kaplı olduğunu görürsünüz. Bir İngiliz altını değerindeki bir saati bu kadar düşüncesizce taşıyan birisinin dikkatsiz olduğunu varsaymak&#160;herhalde hiç de büyük bir marifet değil. Ayrıca kendisi-</p>
<p>ne bu kadar değerli bir eşya miras kalan birisinin başka bakımlardan da epeyce varlıklı olduğunu çıkarsamak fazla ileri gitmek olmasa gerek.”</p>
<p>Düşünce mantığını izleyebildiğimi göstermek için başımı salladım</p>
<p>“İngiltere’deki rehinciler bir saati rehin aldıklarında verdikleri makbuzun numarasını saatin kasasının içine&#160;iğneyle kazırlar. Numaranın kaybolması ya da yerinin&#160;değişmesi riski olmadığından, etiket koymaktan daha elverişlidir bu. Merceğimle baktığımda bu saatin içinde görünen böyle en az dört numara var. Vardığım sonuç... ağabeyiniz çoğu zaman para sıkıntısı çekiyormuş. Vardığım&#160;ikinci sonuç... arada bir hali vakti yerinde oluyormuş, yoksa rehine verdiği eşyayı geri alamazdı. Sonuncusu da, sizden kapağın içindeki kurma deliğine bakmanızı istiyorum. Deliğin çevresindeki binlerce çiziğe bir bakın... Deliği bulmak için anahtarı sürterken oluşan çizikler. Ayık&#160;birisinin saatinde bu çizikler olur muydu? Ama bir ayyaşın saatinde bunlar mutlaka olur. Saatini geceleri kurar ve eli titrediği için bu izler kalır. Bütün bunların neresinde gizem var?”</p>
<p>“Gün gibi açık,” diye cevap verdim. “Size haksızlık ettiğim için üzgünüm. Sizin harika yeteneğinize daha çok inanmalıydım. Şu anda mesleki bir araştırma yürütüp yürütmediğinizi sorabilir miyim?”</p>
<p>“Hayır, yürütmüyorum. Bu yüzden kokain kullanıyorum. Beynim çalışmazsa, yaşayamıyorum. Yaşanacak başka ne var ki? Pencereden dışarıya bir bakın. Dünya bundan daha kasvetli, iç karartıcı ve kısır olabilir mi? Sokak boyunca döne döne savrulan ve boz renkli evlerin üzerine çöken şu sapsan sisi görüyor musunuz? Bundan daha&#160;yavan ve somut bir şey olabilir mi? insan yeteneklerini</p>
<p>İl)</p>
<p>uygulayacağı bir alan bulamazsa Doktor, yetenekli olmak ne işe yarar? Cinayet sıradan, varoluş sıradan ve sıradan&#160;olanların dışında hiçbir özellik bu dünyada bir işe yaramıyor.”</p>
<p>Bu söyleve cevap vermek üzere ağzımı açmıştım ki, ev sahibemiz kapıyı hafifçe vurarak, üzerinde bir kartvizit&#160;bulunan gümüş bir tepsiyle içeriye girdi.</p>
<p>“Sizi görmek isteyen genç bir hanımefendi geldi efendim,” dedi dostuma.</p>
<p>“Bayan Mary Morstan,” diye kartviziti okudu Holmes. “Hımm! Bu adı hatırlamıyorum. Hanımefendiyi içeriye&#160;alın Bayan Hudson. Gitmeyin Doktor. Burada kalmanızı yeğlerim.”</p>
<p> &#160;</p><h3>Vakanın Dökümü</h3>
<p>Bayan Morstan kararlı adımlarla ve soğukkanlı bir görünümle odaya girdi. Sarışın, ufak tefek, eldivenli ve çok şık giyimli bir genç hanımdı. Öte yandan, kıyafetindeki&#160;sadelik ve gösterişsizlik maddi olanaklarının sınırlı olduğunu gösteriyordu. Üzerinde beje çalan koyu gri, hiçbir&#160;süsü olmayan bir giysi, başında da aynı kasvetli renkte,&#160;yalnızca yanındaki beyaz tüyle iç açıcılık kazanan, kenarsız bir şapka vardı. Ne yüz hatları çok düzgündü, ne de&#160;teninde olağanüstü bir güzellik vardı, ama ifadesi tatlı ve&#160;sevimliydi, kocaman mavi gözleri derin ve cana yakın bir&#160;ifadeyle bakıyordu. Kadınlarla ilgili deneyimlerimin pek&#160;çok ulusu ve üç kıtayı kapsamasına karşın, şimdiye dek&#160;hiç bu kadar kibar ve duyarlı bir kişilik vaat eden bir yüze&#160;rastlamamıştım. Sherlock Holmes’un kendisi için çektiği koltuğa otururken, dudaklarının ve ellerinin titrediği&#160;ve içindeki yoğun heyecanın her türlü belirtisini gösterdiği gözümden kaçmadı.</p>
<p>“Bay Holmes,” dedi, “size gelmemin nedeni bir zamanlar işverenim olan Bayan Cecil Forrester’ın evindeki kü-</p>
<p>çiik bir sorunu çözmesi için ona yardım etmiş olmanız. Kibarlığınız ve becerileriniz onu çok etkilemiş.”</p>
<p>“Bayan Cecil Forrester,” diye tekrarladı Holmes düşünceli bir tavırla. “Sanırım kendisine ufak bir hizmetim dokunmuştu. Ama hatırladığım kadarıyla çok basit bir&#160;vakaydı bu.”</p>
<p>“Kendisi öyle düşünmemiş. Ama en azından benim vakam için aynı şeyi söyleyemezsiniz. Başıma gelen bu durumdan daha tuhaf, daha akıl sır ermez bir durum düşünemiyorum.”</p>
<p>Holmes ellerini ovuşturdu, gözleri parladı. Bir atmacayı andıran düzgün yüz hatlarında yoğun bir dikkat ifadesiyle koltuğunda öne doğru eğildi.</p>
<p>“Durumunuzu anlatın,” dedi iş konuşurkenki canlı ses tonuyla.</p>
<p>Kendimi orada rahatsız bir konumda hissettim.</p>
<p>“Ben çekileyim, izninizle,” dedim ayağa kalkarak.</p>
<p>Genç hanım beni durdurmak için eldivenli elini havaya kaldırınca şaşırdım.</p>
<p>“Eğer arkadaşınız,” dedi, “burada kalma nezaketini gösterirse, bana çok büyük bir yardımda bulunmuş olabilir.”</p>
<p>Yeniden koltuğa oturdum.</p>
<p>“Kısacası,” diye konuşmasını sürdürdü, “size olayı anlatayım. Babam Hindistan’daki bir alayda görevli bir subaydı ve çocukluğumda beni ülkeme gönderdi. Annem ölmüştü ve İngiltere’de hiçbir akrabam yoktu. Gel gelelim Edinburgh’da rahat bir pansiyona yerleştirildim ve&#160;on yedi yaşıma gelinceye kadar orada kaldım. 1878 yılında, o sırada görevli olduğu alayda kıdemli yüzbaşı olan&#160;babam on iki aylık bir izin aldı ve ülkesine geri döndü.&#160;Londra’dan bana çektiği telgrafta sağ salim vardığını ve</p>
<p>adresi olarak bildirdiği Langham Oteli’ne gitmemi yazmıştı. Hatırladığım kadarıyla üslubu sevecen ve sevgi doluydu. Londra’ya varınca bir arabayla Langham Oteli’ne gittim ve bana Yüzbaşı Morstan’ın orada kaldığı, ama&#160;bir gece önce dışarıya çıkıp henüz dönmediği bilgisi verildi. Bütün gün orada bekledimse de ondan hiçbir haber&#160;alamadım. O gece otel müdürünün tavsiyesi üzerine polise başvurdum ve ertesi sabah bütün gazetelere ilan verdik. Araştırmalarımız hiçbir sonuç vermedi, o günden bu&#160;yana talihsiz babamdan hiç haber alınamadı. Biraz huzur bulmak, biraz rahatlamak umuduyla ülkesine dönmüş, oysa onun yerine...</p>
<p>Elini boğazına götürdü ve boğulurcasına bir hıçkırık yüzünden cümlesini tamamlayamadı.</p>
<p>“Hangi tarihte?” diye sordu Holmes, defterini açarak.</p>
<p>“Babam 1878’de, Aralık ayının üçünde -yaklaşık on yıl önce- ortadan kayboldu.”</p>
<p>“Bavulu ne oldu?”</p>
<p>“Otelde kaldı. İçinde ipucu sayılacak hiçbir şey yoktu... birkaç giysi, birkaç kitap ve Andaman Adalarından getirdiği bir sürü hatıra eşyası. Oradaki gardiyanların başında bulunan subaylardan biriydi.”</p>
<p>“Orada hiç arkadaşı var mıydı?”</p>
<p>“Yalnızca birini tanıyorduk... kendisinin görevli olduğu Otuz Dördüncü Piyade Taburu’ndan Binbaşı Sholto. Binbaşı kısa bir süre önce emekliye ayrılmıştı ve Yukarı&#160;Norvvood’da oturuyordu. Onunla temasa geçtik elbette,&#160;ama subay arkadaşının İngiltere’ye geldiğini bile bilmiyordu.”</p>
<p>“Tuhaf bir vaka,” yorumunda bulundu Holmes.</p>
<p>“Size en tuhaf yanını daha anlatmadım. Aşağı yukarı altı yıl önce -tam olarak 4 Mayıs 1882’de- Times'da</p>
<p>yayınlanan bir ilanda Bayan Mary Morstan’ın adresi soruluyor ve ilana cevap vermesinin kendi lehine olacağı yazıyordu. İlanda hiçbir ad ya da adres yoktu. Ben o sırada mürebbiye olarak Bayan Cecil Forrester’ın ailesinin yanındaydım. Onun tavsiyesiyle ilan sütununda adresimi yayınladım. Aynı gün postayla üzerinde adım yazılı&#160;küçük bir karton kutu geldi, içinden de çok büyük ve parlak bir inci çıktı. Kutuya hiçbir mektup koyulmamıştı. O&#160;günden beri her yıl aynı tarihte, hep içinde benzer bir inci&#160;bulunan, kimin gönderdiği belli olmayan bir kutu geliyor.&#160;Bir uzman bunların ender görülen çeşitte ve epeyce değerli inciler olduğunu söyledi. Ne kadar güzel olduklarını kendi gözlerinizle görün.”</p>
<p>Konuşurken yassı bir kutuyu açıp bana hayatımda gördüğüm en güzel altı inciyi gösterdi.</p>
<p>“Anlattıklarınız çok ilginç,” dedi Sherlock Holmes. “Başka bir olay oldu mu?”</p>
<p>“Evet, hem de daha bugün. Bu yüzden size geldim. Bu sabah bu mektubu aldım, isterseniz kendiniz okuyun.”&#160;“Teşekkür ederim,” dedi Holmes. “Zarfı da verin lütfen. Londra, SAV. damgalı. Tarih, 7 Temmuz. Hinim! Köşesinde bir başparmak izi var... büyük olasılıkla postacı-nınki. En pahalı kâğıttan. Paketi altı penilik zarflardan.&#160;Adam kırtasiyeye meraklıymış. Hiç adres yok. ‘Bu akşam&#160;saat yedide Lyceum Tıyatrosu’nun önündeki soldan üçüncü sütunun oraya gelin. Kendinizi güvende hissetmezseniz, iki dostunuzu da birlikte getirin. Siz haksızlığa uğramış bir kadınsınız ve hakkınızı alacaksınız. Polis getirmeyin. Getirirseniz, her şey boşuna olur. Tanımadığınız bir&#160;dostunuz.’ Bu gerçekten de esrarlı bir durum! Ne yapmayı düşünüyorsunuz Bayan Morstan?”</p>
<p>“Ben de size bunu soruyorum.”</p>
<p>“Şu halde mutlaka oraya gitmeliyiz... siz, ben ve... evet, Dr. Watson tam aradığımız adam. Mektubu yazan iki dost&#160;getirin demiş. Kendisiyle daha önce de birlikte çalışmıştık.”&#160;“Eğer bir yardımım dokunabilecekse,” dedim hararetle, “bundan büyük bir gurur ve mutluluk duyarım.”&#160;“İkiniz de çok naziksiniz,” diye cevap verdi Bayan Morstan. “Ben içime kapanık bir yaşam sürdüm ve yardımını rica edebileceğim hiçbir arkadaşım yok. Saat altıda buraya gelmem uygun olur sanırım?”</p>
<p>“Altıyı geçirmeyin,” dedi Holmes. “Ama bir başka husus daha var. Bu el yazısıyla, inci kutusunun üzerindeki aynı mı?”</p>
<p>“Hepsi burada,” dedi Bayan Morstan, çantasından yarım düzine kâğıt parçası çıkararak.</p>
<p>“Siz gerçekten örnek bir müşterisiniz. Sezgileriniz doğru. Şimdi bir bakalım.” Kâğıtları masanın üzerine yayıp gözleriyle hepsini birer birer taradı. “Mektup dışında hepsi de el yazısı değiştirilerek yazılmış,” dedi çok geçmeden,&#160;“ama aynı elden çıktıkları su götürmez. Yunanca ‘e’ harfinin nasıl da değişmeden yazıldığını ve sondaki ‘s’ harfinin kıvrımını görüyor musunuz? Kuşkusuz aynı kişi yazmış bunları. Sizi boşuna umutlandırmak istemem Bayan&#160;Morstan, ama bu el yazısıyla babanızınki arasında bir benzerlik var mı?”</p>
<p>“Hiçbir benzerlik yok.”</p>
<p>“Böyle demenizi bekliyordum. Şu halde sizi saat altıda bekleyeceğiz. Lütfen bu kâğıtlar bende kalsın. O saate kadar meseleyi inceleyebilirim. Şu anda saat daha üç buçuk. Görüşmek üzere.”</p>
<p>“Görüşmek üzere,” dedi ziyaretçimiz ve ikimize de pırıl pırıl, nazik birer bakış yönelterek inci kutusunu göğsüne bastırıp telaşla gitti.</p>
<p>Pencerenin önünde durup kasvetli kalabalıkta şapkasıyla beyaz tüyü bir nokta haline gelinceye kadar sokakta çevik adımlarıyla yürüyüşünü izledim.</p>
<p>“Amma çekici bir kadın!” dedim dostuma dönerek. Piposunu yeniden yakmış, göz kapakları yarı kapalı&#160;olarak sırtını koltuğun arkasına yaslamıştı. “Çekici&#160;mi?” dedi mahmur bir sesle. “Fark etmedim.”</p>
<p>“Siz tam bir makinesiniz... bir hesap makinesi,” diye haykırdım. “Zaman zaman insan olmanın çok ötesinde&#160;bir hal alıyorsunuz.”</p>
<p>Hafifçe gülümsedi.</p>
<p>“Mantığın kişisel niteliklerin etkisinde kalmaması,” dedi, “birincil önem taşır. Benim için bir müşteri yalnızca bir&#160;birimdir, bir sorunun öğesidir. Duygusal nitelikler akıl yürütmeye ters düşer. Sizi temin ederim ki, tanıdığım en göz&#160;alıcı kadın sigortadan tazminat alabilmek için üç küçük&#160;çocuğu zehirleme suçuyla asıldı ve tanıdığım en itici adam&#160;ise Londra’daki yoksullar için hemen hemen çeyrek milyon harcayan bir hayırseverdi.”</p>
<p>“Oysa bu vakada...”</p>
<p>“Ben kuraldışı olanı hiç hesaba katmam. Kuraldışı olan bir şey kuralı bozar. El yazısından karakter inceleme çalışması hiç yaptınız mı? Bu adamın yazısı hakkında ne düşünüyorsunuz?”</p>
<p>“Okunaklı ve düzgün,” diye cevap verdim. “Bir işadamının alışkanlıkları ve biraz karakter gücü var.” Holmes başını iki yana salladı.</p>
<p>“Harflerinin yüksekliğine bir bakın,” dedi. “Aşağı yukarı birbiriyle aynı yükseklikte. Şu ‘d’ harfi bir ‘a’ ve İ’ harfi ‘e’ olabilirdi. Karakterli kişiler yüksek harfleri hep&#160;öbürlerinden farklı yazar, okunaksız bile yazsalar. ‘K’ harflerinde kararsızlık ve büyük harflerinde de özgüven var.</p>
<p>İH</p>
<p>Beıı şimdi dışarıya çıkıyorum. Bir iki araştırma yapacağım. Şu kitabı okumanızı tavsiye ederim... kaleme alınmış en ilginç kitaplardan biri. Winwood Reade’in İnsanın Şehadeti adlı kitabı. Bir saat sonra dönerim.”</p>
<p>Kitabı elime alıp pencerenin önüne oturdum, ama düşüncelerim yazarın iddialı varsayımlarından çok uzaklardaydı. Aklım biraz önceki ziyaretçimizdeydi... gülümsemesi, sesindeki derin tınılar, yaşamını örten tuhaf sır perdesi. Babası ortadan kaybolduğunda on yedi yaşında idiyse, şimdi yirmi yedi yaşında demekti... gençliğin sıkılganlığının geçip deneyimler yoluyla bir ağırbaşlılık kazandığı, güzel bir yaştı bu. Böylece oturup düşüncelere daldım, derken aklıma öyle tehlikeli düşünceler geldi ki, telaşla&#160;yazı masama gidip patoloji konulu en son bilimsel yazının sayfaları arasına daldım. Yetersiz bacağımla ve&#160;daha da yetersiz banka hesabımla, kim oluyordum ki böyle şeyler düşünüyordum? O yalnızca bir birim, bir sorunun öğesiydi... o kadar. Eğer geleceğim karanlıksa, bunu&#160;hayal ürünü sanrılarla aydınlatmaya çalışmaktansa, bir&#160;erkek gibi göğüslemek mutlaka daha iyiydi.</p><div>
<p></p></div><div>
<table border="1">
<tr><td>
<p></p></td><td>
<p></p></td><td>
<p></p></td><td>
<p></p></td><td>
<p></p></td><td>
<p></p></td><td>
<p></p></td></tr>
<tr><td>
<p></p></td><td>
<p></p></td><td>
<p></p></td><td>
<p></p></td><td>
<p></p></td><td>
<p></p></td><td>
<p></p></td></tr>
<tr><td>
<p></p></td><td>
<p></p></td><td>
<p></p></td><td>
<p></p></td><td>
<p></p></td><td>
<p></p></td><td>
<p></p></td></tr>
<tr><td>
<p></p></td><td>
<p></p></td><td>
<p></p></td><td>
<p></p></td><td>
<p></p></td><td>
<p></p></td><td>
<p></p></td></tr>
<tr><td>
<p></p></td><td>
<p></p></td><td>
<p></p></td><td>
<p></p></td><td>
<p></p></td><td>
<p></p></td><td>
<p></p></td></tr>
<tr><td>
<p></p></td><td>
<p></p></td><td>
<p></p></td><td>
<p></p></td><td>
<p></p></td><td>
<p></p></td><td>
<p></p></td></tr>
<tr><td>
<p></p></td><td>
<p></p></td><td>
<p></p></td><td>
<p></p></td><td>
<p></p></td><td>
<p></p></td><td>
<p></p></td></tr>
<tr><td>
<p></p></td><td>
<p></p></td><td colspan="2">
<p></p></td><td>
<p></p></td><td>
<p></p></td><td>
<p></p></td></tr>
<tr><td>
<p></p></td><td>
<p></p></td><td>
<p></p></td><td>
<p></p></td><td>
<p></p></td><td>
<p></p></td><td>
<p></p></td></tr>
<tr><td>
<p></p></td><td>
<p></p></td><td>
<p></p></td><td>
<p></p></td><td>
<p></p></td><td>
<p></p></td><td>
<p></p></td></tr>
<tr><td>
<p></p></td><td>
<p></p></td><td>
<p></p></td><td>
<p></p></td><td>
<p></p></td><td>
<p></p></td><td>
<p></p></td></tr>
<tr><td>
<p></p></td><td>
<p></p></td><td>
<p></p></td><td>
<p></p></td><td>
<p></p></td><td>
<p></p></td><td>
<p></p></td></tr>
<tr><td>
<p></p></td><td>
<p></p></td><td>
<p></p></td><td>
<p></p></td><td>
<p></p></td><td>
<p></p></td><td>
<p></p></td></tr>
<tr><td>
<p></p></td><td>
<p></p></td><td>
<p></p></td><td>
<p></p></td><td>
<p></p></td><td>
<p></p></td><td>
<p></p></td></tr>
<tr><td>
<p></p></td><td>
<p></p></td><td>
<p></p></td><td>
<p></p></td><td>
<p></p></td><td>
<p></p></td><td>
<p></p></td></tr>
<tr><td colspan="2">
<p></p></td><td>
<p></p></td><td>
<p></p></td><td>
<p></p></td><td>
<p></p></td><td>
<p></p></td></tr>
<tr><td>
<p></p></td><td>
<p></p></td><td>
<p></p></td><td>
<p></p></td><td>
<p></p></td><td>
<p></p></td><td>
<p></p></td></tr>
<tr><td>
<p></p></td><td>
<p></p></td><td>
<p></p></td><td>
<p></p></td><td>
<p></p></td><td>
<p></p></td><td>
<p></p></td></tr>
<tr><td>
<p></p></td><td>
<p></p></td><td>
<p></p></td><td>
<p></p></td><td>
<p></p></td><td>
<p></p></td><td>
<p></p></td></tr>
<tr><td>
<p></p></td><td>
<p></p></td><td>
<p></p></td><td>
<p></p></td><td colspan="2">
<p></p></td><td>
<p></p></td></tr>
</table>
<p>r</p></div><div>
<p></p></div><div>
<p></p></div><div>
<p></p></div><div>
<p></p></div><div>
<p></p></div><div>
<p></p></div><div>
<p></p></div><h3>Çözüm Arayışı</h3>
<p>Holmes geri döndüğünde saat beş buçuktu. Neşeli, canlı ve keyfi yerinde görünüyordu, en karanlık bunalım dönemleriyle dönüşümlü olarak beliren bir ruh haliydi bu.</p>
<p>“Bu meselede büyük bir gizem falan yok,” dedi çay koyduğum fincanı eline alırken, “olgular yalnızca bir tek açıklamaya işaret ediyor.”</p>
<p>“Ne diyorsunuz! Yoksa vakayı çözdünüz mü?”</p>
<p>“Çözdüm sayılmaz. Anlamlı bir ipucu buldum, o kadar. Ama epeyce anlamlı. Eklenmesi gerekli birtakım ayrıntılar var hâlâ. Times'ın eski sayılarına bakınca, Otuz Dördüncü Piyade Taburumdan emekli, Yukarı Nor-vvood’lu Binbaşı Sholto’nıın 28 Nisan 1882’de öldüğünü öğrendim.”</p>
<p>“Belki kalın kafalıyıırıdır Holmes, ama bunun niye anlamlı olduğunu göremiyorum.”</p>
<p>“Göremiyor musunuz? Beni şaşırtıyorsunuz. O halde şu açıdan ele alın. Yüzbaşı Morstan ortadan kayboluyor. Londra’da ziyaret etmiş olabileceği tek kişi Binbaşı Sholto. Binbaşı Sholto onun Londra’da olduğunu</p>
<p>bilmediğini söylüyor. Dört yıl sonra Sholto ölüyor. Onun ölümünden bir hafta sonra Yüzbaşı Morstan’ın kızına&#160;değerli bir armağan geliyor ve bu olay her yıl tekrarlandıktan sonra, şimdi de kızı haksızlığa uğramış bir kadın&#160;olarak nitelendiren bir mektup gönderiliyor. Babasının&#160;kaybolması dışında hangi haksızlıktan söz ediyor olabilir? Eğer Sholto’nun varisi bu esrarlı olaya ilişkin bir&#160;şey bilip de bu kaybı telafi etmeyi istemese, ne diye armağanlar Sholto’nun ölümünden hemen sonra gelmeye başladı? Bu olguları açıklayacak başka bir kuramınız var mı?”</p>
<p>“Ama ne tuhaf bir telafi yolu! Ve yöntemi de tuhaf! Ne diye altı yıl önce değil de, şimdi mektup yazsın? Ayrıca mektupta kızının hakkını alacağından söz ediliyor.&#160;Nasıl alacak hakkını? Babasının hâlâ yaşadığını düşünmek uzak bir varsayım. Kızının başka bir haksızlığa uğradığına ilişkin bir bilginiz yok.”</p>
<p>“Birçok zorluk var, zorluklar var elbette,” dedi Sher-lock Holmes düşünceli bir edayla, “ama bu geceki gezimiz her şeyi çözecek. İşte bir araba geldi, Bayan Morstan da içinde. Hazır mısınız? O zaman aşağıya inelim, çünkü biraz geç bile kaldık.”</p>
<p>Şapkamı ve en kalın bastonumu aldım, ama Holmes’ıın çekmeceden tabancasını alıp cebine koyduğunu gördüm.&#160;Belli ki bu gece ciddi olabilecek bir durumla karşılaşabileceğimizi düşünüyordu.</p>
<p>Bayan Morstan koyu renkli bir pelerine sanılmıştı, duyarlı yüzü dingin, ama solgundu. Kararlaştırdığımız tuhaf girişim karşısında az da olsa bir tedirginlik duymaması bir kadını aşan bir durumdu, oysa olağanüstü bir özdenetim sergiliyordu ve Sherlock Holmes’un sorduğu&#160;birkaç soruya da hemen cevap verdi.</p>
<p>“Binbaşı Sholto babamın çok özel bir dostuydu,” dedi. “Mektuplarında hep binbaşıdan söz ederdi. Babamla birlikte Andaman Adaları’ndaki taburlara komutanlık&#160;yaptıklarından zamanlarının çoğunu birlikte geçiriyorlardı. Aklıma gelmişken, babamın yazı masasında kimsenin&#160;anlayamadığı tuhaf bir belge bulundu. Önemli olduğunu sanmıyorum, ama görmek istersiniz diye yanımda getirdim. İşte bu.”</p>
<p>Holmes katlanmış olan kâğıdı açıp dizinin üstüne koydu. Sonra da büyüteciyle inceden inceye onu inceledi.</p>
<p>“Kâğıt Hindistan yapımı,” dedi. “Bir süre bir duvar tahtasına çivilenmiş. Üzerindeki çizim bir sürü salonu, koridoru ve geçidi olan büyük bir binanın mimari planının&#160;bir bölümüne benziyor. Bir noktasına kırmızı mürekkeple küçük bir çarpı işareti konmuş, bunun üzerinde de kurşunkalemle ‘soldan 3.37’ diye silik bir yazı var. Sol köşede ise tuhaf bir hiyeroglifi andıran, kolları birbirine bitişik gibi duran yan yana dört çarpı işareti var. Bunun yanında kargacık burgacık harflerle ‘Dörtlerin imzası...&#160;Jonathan Small, Muhammed Singh, Abdullah Han,&#160;Dost Akbar,’ yazılmış. Hayır, bu meseleyle bunun ilgisini göremediğimi itiraf etmeliyim. Ama önemli bir belge&#160;olduğu belli. İki yüzünün de temiz olduğuna bakılırsa, bir&#160;el çantasının içinde özenle saklanmış.”</p>
<p>“Zaten bir el çantasının içinde bulmuştuk bunu.” “Şu halde bunu iyi saklayın Bayan Morstan, işimize&#160;yarayabilir. Bu meselenin başlangıçta sandığımdan daha&#160;derin ve daha karmaşık olduğundan kuşkulanmaya başladım. Düşüncelerimi yeniden gözden geçirmeliyim.”&#160;Arabanın içinde sırtını arkasına yasladı, kaşlarının çatılması ve gözlerindeki boş ifade dolayısıyla onun derin&#160;düşünceler içinde olduğunu anlıyordum. Bayan Morstan</p>
<p>ile ben çıktığımız bu gezi ve olası sonucuna ilişkin alçak sesle sohbet ederken, dostumuz yolculuğun sonuna kadar erişilmez suskunluğunu korudu.</p>
<p>Bir eylül akşamıydı ve daha saat yedi bile olmamıştı, ama yeterince kasvetli bir gündü ve yağmurun çiselediği bu büyük kentin üzerine yoğun bir sis çökmüştü. Çamur renginde bulutlar da çamurlu sokakları hüzne boğmuştu. Kıyı boyunca sisli ışık benekleri gibi yanan lambalardan yapış yapış kaldırımın üzerine sönük ışık halkaları vuruyordu. Dükkân vitrinlerinin sarı ışığı ise nemli ve buğulu havaya karışıp kalabalık caddeye değişken&#160;ve kasvetli bir aydınlık yayıyordu. Bu daracık ışık çubuklarının üzerinden gelip geçen sonsuz yüzler kafilesi bana&#160;gizemli ve hayaletsi göründü... kederli ve mutlu, bitkin&#160;ve şen yüzler. Tüm insanlık gibi, onlar da karanlıktan&#160;ışığa, sonra yine ışıktan karanlığa doğru geçiyorlardı.&#160;Görüntüler beni fazla etkilemez, ama bu iç karartıcı ve&#160;ağır akşamla birlikte giriştiğimiz bu tuhaf iş beni tedirgin ve keyifsiz kılmıştı. Bayan Morstan’ın görünüşüne&#160;bakılırsa, o da aynı duyguların etkisi altındaydı. Yalnızca Holmes bu ufak tefek etkilere yenik düşmüyordu.&#160;Defterini açıp dizine koymuş, el fenerinin ışığında birtakım sayılar ve notlar karalıyordu.</p>
<p>Lyceum Tiyatrosu’na geldiğimizde yan kapıların önünde çoktan kalabalıkların birikmiş olduğunu gördük.&#160;Ön tarafta ise uzun bir sıra halinde ilerleyen iki tekerlekli ve dört tekerlekli arabalar durup yakalarından gömlekleri görünen erkeklerden ve şallarına sarınmış, pırlantalarını takmış kadınlardan oluşan yüklerini boşaltıyorlardı. Buluşma yerimiz olan üçüncü sütuna varmamızla arabacı kıyafetinde ufak tefek bir adamın çevik adımlarla yanımıza gelmesi bir oldu.</p>
<p>“Bayan Morstan’la birlikte gelenler sizler misiniz?” diye sordu.</p>
<p>“Bayan Morstan benim, bu iki beyefendi de arkadaşlarım,” cevabını aldı.</p>
<p>Adam meraklı ve delici bakışlarını bize yöneltti.</p>
<p>“Beni bağışlayın hanımefendi,” dedi ısrarlı bir edayla, “ama dostlarınızın ikisinin de polis görevlisi olmadığı konusunda bana güvence vermenizi rica etmem istendi.”</p>
<p>“Buna güvence veririm,” dedi Bayan Morstan.</p>
<p>Adamın tiz bir ıslık çalması üzerine, bir sokak berduşu dört tekerlekli bir arabayı getirdi ve kapısını açtı. Bizimle konuşan adamdan sonra biz de binip oturduk. Biner binmez arabacı atı kamçıladı, sisli sokaklar boyunca dörtnala gitmeye koyulduk.</p>
<p>Tuhaf bir durumdu. Bilmediğimiz bir iş için, bilmediğimiz bir yere doğru gidiyorduk. Gel gelelim, bu davet ya tam anlamıyla bir kandırmacaydı -ki bu da olanaksız bir varsayımdı- ya da bu gezimiz önemli birtakım meseleleri ortaya çıkaracaktı. Bayan Morstan hâlâ kararlı ve sakindi. Afganistan maceralarımı anlatarak onu neşelendirip eğlendirmeye çalıştım, ama doğrusunu söylemek gerekirse, durum dolayısıyla ben de&#160;bir o kadar heyecanlıydım ve nereye gideceğimizi o kadar merak ediyordum ki, anlattıklarım biraz anlaşılmaz&#160;bir hal aldı. Başlangıçta ne yöne gittiğimizi kestirebili-yordum, ama çok geçmeden hızımız, sis ve Londra’yı&#160;az tanımam nedeniyle yön duygumu yitirdim, çok uzak&#160;bir yere gittiğimiz dışında hiçbir şey bilmiyordum. Oysa&#160;Sherlock Holmes hiç yanılmıyordu ve araba dolambaçlı sokaklara girip çıkarak meydanları aşarken bunların&#160;adlarını mırıldanıyordu.</p>
<p>“Rochester Row,” diyordu. “Şimdi Vincent Meyda-nı’ndayız. Şimdi Vauxhall Köprüsü Yolu’na çıktık. Anlaşılan Surrey tarafına gidiyoruz. Evet, tahmin etmiştim. Şimdi köprüye geldik. Buradan yer yer ırmağı görebilirsiniz.” Gerçekten de Thames’in bir bölümünü görür gibi olduk, geniş ırmağın durgun sularına lambaların ışıkları vuruyordu; ama arabamız hızla yol aldı ve çok geçmeden&#160;öbür yakadaki labirent gibi sokaklara daldık.</p>
<p>“Wordsworth Yolu,” dedi dostum. “Priory Yolu. Lark Hail Sokağı. Stockvvell Meydanı. Robert Sokağı.&#160;Cold Harbour Sokağı. Araştırmamız bizi pek de lüks sayılan semtlere götürmeyeceğe benziyor.”</p>
<p>Gerçekten de kuşkulu görünen ve tekin olmayan bir semte gelmiştik. Sıra sıra dizili tuğla evlerin iç karartıcı&#160;görünümünü yalnızca köşedeki birahanelerin kaba saba&#160;ve zevksiz parıltıları canlandırıyordu. Derken yan yana&#160;sıralanmış iki katlı villalar göründü, her birinin önünde&#160;minyatür birer bahçe vardı, arkasından da yine yeni yapılmış, insanın gözüne batan tuğla binalar geldi... dev kentin çevreye uzattığı canavar dokunaçları. Sonunda araba&#160;başka bir dizi evden üçiincüsünün önünde durdu. Bu evlerin hepsi de boştu ve önünde durduğumuz ev de, mutfak penceresindeki sönük bir ışık dışında, komşu evler kadar karanlıktı. Ama biz kapıyı vurunca, başında sarı sarık, üzerinde bol giysiler ve belinde sarı kemer olan bir&#160;Hindu hizmetkâr kapıyı hemen açtı. Üçüncü sınıf bir banliyö evinin sıradan kapısında bu doğulu adamın görüntüsü tuhaf bir uyumsuzluk yaratıyordu.</p>
<p>“Sahip sizi bekliyor,” dedi ve daha lafını bitirmeden tiz ve yüksek bir ses geldi içerideki odadan.</p>
<p>“Onları buraya al kbitmutgar,”<a id="footnote1"></a><sup><a href="#bookmark0">1</a></sup> dedi. “Doğruca yanıma gelsinler.”</p><h3>Dazlak Kafalı Adamın Öyküsü</h3>
<p>Hintlinin peşinden pis, sıradan görünümlü, loş ve kötü döşenmiş bir koridordan geçtik, hizmetkâr sağda bir kapının önünde durup açtı. Sarı bir ışığa boğulduk, ışığın&#160;ortasında çok geniş bir ahu, yüzünü tümüyle çevreleyen&#160;tutam tutam kızıl sakalı ve bunların arasından köknar ağaçlarının üzerinde yükselen bir tepe gibi parlayan dazlak bir&#160;kafası olan, ufak tefek bir adam duruyordu. Dururken&#160;bir yandan da ellerini ovuşturuyordu ve yüz batları sürekli oynuyordu... bir an gülümsüyor, bir an kaşlarını çatıyor, ama bir an bile sabit duramıyordu. Doğa ona sarkan bir dil ve bir dizi sarı, eğri büğrü diş vermişti, elini&#160;durmadan yüzünün aşağı kısmına götürerek bunları saklamaya çalışıyordu. Göze çarpan dazlaklığına karşın, genç&#160;izlenimi uyandırıyordu. Aslında otuz yaşını yeni tamamlamıştı.</p>
<p>“Hizmetkârınızın! Bayan Morstan,” diyordu durmadan ince ve tiz bir sesle. “Sizleriıı de hizmetkârınızın! beyler. Lütfen barınağıma bııyrun. Burası küçük bir yer hanımefendi, ama kendi zevkime göre döşedim. Uçsuz bucaksız Londra çölünde sanat eseri bir vaha.”</p>
<p>Bizi buyur ettiği dairenin görünümü hepimizi şaşırttı. O izbe evin pirinç bir montüre oturtulmuş dünyanın en parlak pırlantası kadar yadırgatıcı bir görünümü vardı. Duvarlar en kaliteli, en parlak perdeler ve halılarla kaplıydı, aralarından yer yer pahalı çerçeveli tablolar ya da&#160;oryantal vazolar görünüyordu. Yerdeki kehribar rengi ve&#160;siyahlı halı öylesine kalın ve yumuşaktı ki, yürürken ayaklarımız sanki yosunlara gömülüyordu. Halının üzerine&#160;çaprazlamasına serilmiş iki büyük kaplan postu ve köşede bir hasırın üstünde duran nargile doğuya özgü bu lüks&#160;görünümünü daha da artırıyordu. Tavandan adeta görünmez bir altın telin ucunda odanın tam ortasına güvercin&#160;biçimli bir lamba sarkıyordu. Lamba yanarken odaya hafif ve güzel bir koku yayıyordu.</p>
<p>“Bay Thaddeus Sholto,” dedi ufak tefek adam hâlâ yüzünü oynatıp gülümseyerek. “Bu benim adım. Siz Bayan Morstan’sınız elbette. Ve bu beyler...”</p>
<p>“Bay Sherlock Holmes ve Dr. Watson.”</p>
<p>“Bir doktor ha?” diye haykırdı adam heyecanla. “Stetoskobunuz yanınızda mı? Acaba sizden rica etsem...&#160;bana bir lütufta bulunabilir misiniz? Mitral kalp kapakçığımla ilgili ciddi kuşkularım var, eğer kabul buyurursanız. Aort damarıma güvenebiliyorum, ama mitral kapakçıkla ilgili görüşünüzü öğrenmek isterdim.”</p>
<p>İsteği üzerine, kalbini dinledim ama bir korku nöbeti geçirmesi dışında bir bozukluk bulamadım, tepeden tırnağa titriyordu.</p>
<p>“Normal görünüyor,” dedim. “Meraklanmanıza gerek yok.”</p>
<p>“Endişemi bağışlayın, Bayan Morstan,” dedi fazla üzerinde durmadan. “Ben çok acı çektim ve uzun zamandır bu kalp kapakçığıyla ilgili kuşkularım vardı. Bun-</p>
<p>İH</p>
<p>ların yersiz olduğunu duyduğuma sevindim. Şayet bahanız, Bayan Morstan, kalbini çok zorlamasaydı, şimdi sağ olurdu.”</p>
<p>Bu kadar nazik bir konudan böylesine duygusuz ve düşüncesizce söz etmesine öyle kızdım ki, adamın suratına bir tokat indirebilirdim. Bayan Morstan oturdu ve&#160;dudaklarına kadar bembeyaz kesildi.</p>
<p>“Kalbimin bir köşesinde, öldüğünü biliyordum,” dedi.</p>
<p>“Size her türlü bilgiyi verebilirim,” dedi adam, “dahası, hakkınızı almanızı da sağlayabilirim; sağlayacağım da, kardeşim Bartholomevv ne derse desin. Yalnızca size eşlik ettikleri için değil, aynı zamanda söyleyeceklerim ve&#160;yapacaklarıma tanık olacakları için de arkadaşlarınızın&#160;burada olmasından memnunum. Üçümüz birlik olup kardeşim Bartholomew’ya karşı gelebiliriz. Ama aramıza dışarıdan hiç kimse almayalım... ne bir polis, ne bir görevli. Kimse karışmadan her şeyi aramızda hallederiz, kardeşim Bartholomevv’yu hiçbir şey dikkati çekmekten daha&#160;çok kızdırmaz.”</p>
<p>Alçak bir kanepeye oturup buğulu mavi gözlerini kırpıştırarak cevap bekleyen sönük bakışlarını bize dikti.</p>
<p>“Kendi hesabıma,” dedi Holmes, “söyleyeceğiniz her şey aramızda kalacaktır.”</p>
<p>Ben de başımı sallayarak bunu doğruladım.</p>
<p>“Çok iyi! Çok iyi!” dedi. “Sizce bir kadeh Chian-ti ikram edebilir miyim Bayan Morstan? Ya da Tokay? Başka çeşit şarap bulundurmuyorum. Şişeyi açayım mı?&#160;Hayır mı? O zaman umarım tütün dumanına, doğu&#160;tütününün kokulu dumanına bir itirazınız yoktur. Biraz gerginim ve nargilem benim için vazgeçilmez bir&#160;yatıştırıcı.”</p>
<p>Nargilenin ucuna bir marpuç taktı ve duman geçerken gül renkli su fokurdadı. Bu kocaman dazlak kafalı, tuhaf, tikli adam huzursuz bir halde nargilesini tüttürürken, biz üçümüz onun çevresinde bir yarım daire oluşturarak başlarımızı öne uzatmış, çenelerimizi ellerimize dayamış vaziyette oturuyorduk.</p>
<p>“Sizinle bu iletişimi kurmaya karar verdiğimde,” dedi, “adresimi bildirebilirdim, ama ricamı göz ardı edip&#160;yanınızda birtakım kötü insanlarla birlikte gelirsiniz diye&#160;korktum. Bu yüzden, bu buluşmayı sizleri önce hizmetkârım Williams’ın görebileceği biçimde ayarlama cüreti&#160;gösterdim. Onun sağduyusuna tam bir güvenim var ve&#160;durumdan işkillenecek olursa, yaptığı işi yarıda bırakması talimatını verdim. Bu önlemlerim için kusura bakmayın, ama ben biraz çekingen ve hatta ince zevklere sahip&#160;birisiyim; benim için estetik açıdan bir polis görevlisinden&#160;daha zevksiz bir şey olamaz. Kaba maddeciliğin her türüne karşı doğuştan gelen bir tiksintim var. Kaba saba güruhlarla pek temas etmem. Gördüğünüz gibi, azıcık da&#160;olsa zarafet dolu bir ortamda yaşıyorum. Kendimi güzel&#160;sanatların bir hamisi olarak tanımlayabilirim. Benim zayıf noktam bu. Şuradaki peyzaj Corot’nun özgün bir yapıtı ve şu Salvator Rosa’ya bir uzman biraz kuşkulu gözle baksa bile, Bouguereau için hiçbir kuşku söz konusu&#160;olamaz. Modern Fransız ekolüne hayranım.”</p>
<p>“Bağışlayın Bay Sholto,” dedi Bayan Morstan, “ama bana söylemeyi istediğiniz bir şeyi öğrenmek için, sizin&#160;davetiniz üzerine geldim buraya. Saat çok geç oldu ve görüşmemizin elden geldiğince kısa sürmesini istiyorum.”&#160;“En iyi olasılıkla biraz zaman alacak,” diye cevap verdi adam, “zira mutlaka Nonvood’a gidip kardeşim Bar-tholomew ile görüşmek zorundayız. Bence doğru gibi olan</p>
<p>bu yolu seçtiğim için bana çok kızgın. Dün akşam onunla biraz atıştık. Kızdığı zaman ne korkunç birisi olduğunu bilemezsiniz.”</p>
<p>“Eğer Norwood’a gideceksek, bir an önce yola çıksak iyi olur,” diyecek oldum.</p>
<p>Kulakları kızarana dek güldü.</p>
<p>“Bu pek doğru olmaz,” dedi. “Sizi böyle ansızın götürecek olsam, ne der bilmiyorum. Hayır, birbirimizle ilişkimizi açıklayarak sizi buna hazırlamam gerek. Birincisi, bu öyküde benim de bilgi sahibi olmadığım birkaç nokta bulunduğunu size söylemeliyim. Ancak bildiğim kadarıyla bazı olguları bilginize sunacağım.</p>
<p>“Tahmin edeceğiniz üzere, bir zamanlar Hindistan’daki orduda görevli Binbaşı John Sholto babamdı. On bir yıl kadar önce emekliye ayrıldı ve buraya gelip Yukarı Nor-vvood’da, Pondicherry Konutu’nda yaşamaya başladı. Hindistan’da zengin olmuş ve yanında epeyce çok miktarda&#160;para, değerli hatıra eşyalarından oluşan büyük bir koleksiyon ve bir sürü yerli hizmetkârla dönmüştü. Bu olanaklar sayesinde kendisine bir ev satın aldı ve büyük bir lüks&#160;içinde yaşadı. İkiz kardeşim Bartholomevv ve benden başka çocuğu yoktu.</p>
<p>“Yüzbaşı Morstan’ın ortadan kaybolmasının yarattığı heyecanı çok iyi hatırlıyorum. Olayın ayrıntılarını gazetelerde okuduk ve babamızın bir arkadaşı olduğunu bildiğimiz için, bu vakayı onun yanında rahatça tartışıyorduk. O da Morstan’ın başına ne gelmiş olabileceği konusundaki tahminlerimize katılıyordu. Olayın sırrını kendine sakladığı, Arthur Morstan’ın akıbetini yalnızca onun bildiği bir an bile aklımızın ucundan geçmiyordu.</p>
<p>“Öte yandan babamızın bir esrarın, kesin bir tehlikenin tehdidi altında olduğunu biliyorduk. Tek başına dı-şanya çıkmaktan korkuyordu ve Pondicherry Konutu’nda her zaman iki boksörü kapıcı olarak çalıştırıyordu.&#160;Bunlardan biri, bu akşam geldiğiniz arabanın sürücüsü&#160;Williams’tı. Kendisi bir zamanlar İngiltere hafif sıklet şampiyonuydu. Babamız neden korktuğunu bize hiç söylemedi, ama takma bacaklı adamlarla yıldızı hiç karışmazdı.&#160;Hatta bir seferinde, sonradan sipariş toplayan zararsız bir&#160;satıcı olduğu anlaşılan, takma bacaklı bir adama tabancasıyla ateş etti. Meseleyi örtbas etmek için yüklü bir para&#160;ödemek zorunda kaldık. Kardeşimle ben bunun babamın&#160;bir kaprisi olduğunu sanıyorduk, ama o zamandan bu&#160;yana olup bitenler bu fikrimizi değiştirmemize neden oldu.</p>
<p>“Ta 1882’de, babama Hindistan’dan onu çok sarsan bir mektup geldi. Kahvaltı sofrasında mektubu açınca, neredeyse baygınlık geçirdi ve o günden sonra hastalanıp&#160;öldü. Mektupta neler yazılı olduğunu hiç öğrenemedik,&#160;ama elinde tutarken gördüğüm kadarıyla, kargacık burgacık harflerle yazılmış kısa bir mektuptu. Yıllardır dalak büyümesinden rahatsızdı, ama birden kötüleşti ve Nisan sonunda kendisinden umut kesildiği, bizimle son kez&#160;konuşmak istediği bildirildi bize.</p>
<p>“Odasına girdiğimizde, sırtına konan yastıklara dayanarak oturmuştu ve zor soluk alıyordu. Kapıyı kilitlememizi ve yatağın iki yanında durmamızı istedi. Sonra ellerimizi tutarak, ıstırap kadar kederle de boğuklaşan bir sesle bize ilginç bir açıklamada bulundu. Bunu onun sözleriyle size aktarmaya çalışacağım.</p>
<p>‘“Bu son anımda,’ dedi, ‘vicdanımda yük olan bir tek şey var. O da zavallı Morstan’m yetim kızıyla ilgili davranışım. Yaşamım boyunca hiç vazgeçmediğim lanet olası açgözlülüğüm yüzünden, hiç değilse yarısının ona kalması gereken hâzineden onu yoksun bıraktım. Oysa tamahkârlık öyle düşüncesizce ve aptalca bir şey ki, bundan ben de yararlanmadım. Yalnızca sahip olma duygusu o kadar hoşuma gidiyordu ki, paylaşma düşüncesine&#160;katlanamıyordum. Kinin şişesinin yanında duran şu İncili tespihi görüyor musunuz? Ona gönderme niyetiyle ayırdığım halde, bundan bile ayrılmaya katlanamadım.&#160;Oğullarım, siz ona Agra hâzinesinden adil bir pay vereceksiniz. Ama ben ölmeden önce, ona hiçbir şey -hatta&#160;tespihi bile-göndermeyin. Ne de olsa bu kadar kötü durumdayken bile iyileşenler olmuştur.’</p>
<p>“‘Morstan’ın nasıl öldüğünü anlatacağım size,’ diye konuşmasını sürdürdü. ‘Yıllardır kalbi hastaydı, ama&#160;bunu herkesten gizliyordu. Yalnızca ben biliyordum. Hindistan’dayken ilginç bir olaylar zincirinin sonucunda,&#160;onunla elimize büyük bir hazine geçti. Hâzineyi İngiltere’ye getirdim. Morstan ülkesine geri döndüğü günün akşamı doğruca buraya gelerek payına düşeni istedi. İstasyondan buraya yürüdü, eski sadık uşağım, sonradan ölen&#160;Lal Chowdar onu içeri aldı. Hâzineyi nasıl bölüşeceğimiz konusunda fikir ayrılığımız oldu ve atıştık. Morstan&#160;bir öfke nöbetine kapılarak koltuğundan ayağa fırladı,&#160;derken birden elini göğsüne bastırdı, yüzü mosmor kesildi, sırtüstü yere düşerken kafasını hazine sandığının&#160;köşesine çarptı. Üzerine doğru eğilince, öldüğünü anlayıp dehşete kapıldım.</p>
<p>“‘Uzun bir süre kafam karışmış halde oturup ne yapmam gerektiğini düşündüm. Baştan yardım çağırmayı düşündüm elbette; ama onu öldürmekle suçlanmam için&#160;her türlü neden olduğunu düşünmekten alamadım kendimi. Tartışma sırasında ölmesi ve kafasındaki yara aleyhimde kanıtlardı. Dahası, hâzineye ilişkin birtakım olgular ortaya çıkmaksızın bir yasal soruşturma yürütül-meşine olanak yoktu, oysa ben özellikle bunun bir sır olarak kalmasını istiyordum. Nereye gittiğini kimsenin bilmediğini söylemişti bana. Birisinin bilmesine de hiç gerek yoktu.</p>
<p>‘“Başımı kaldırıp hizmetkârım Lal Chowdar’ı kapı aralığında gördüğümde, hâlâ düşünüp taşınıyordum. İçeriye girip kapıyı arkasından kilitledi. ‘Korkmayın sahip,’ dedi. ‘Onu öldürdüğünüzü kimsenin bilmesi gerekmez.&#160;Cesedini saklayalım, kim bilecek?’ ‘Onu ben öldürmedim,’&#160;dedim. Lal Chovvdar kafasını iki yana sallayıp gülümsedi. ‘Her şeyi duydum, sahip,’ dedi, ‘kavga ettiğinizi duydum, sonra darhe sesi geldi kulağıma. Ama ağzım sıkıdır. Evde herkes uykuda. Cesedi birlikte saklayalım.’ Karar vermeme bu yetti. Eğer kendi hizmetkârım benim suçsuzluğuma inanmıyorsa, jüri sandalyesine oturmuş on iki&#160;aptal esnaftan nasıl medet umabilirdiın? Lal Chovvdar’la&#160;birlikte o gece cesetten kurtulduk ve birkaç gün sonra Londra gazeteleri Yüzbaşı Morstaıı’ın esrarlı ortadan kayboluşuyla ilgili haberlerle doldu. Anlattıklarımdan bu meselede hiç suçum olmadığını anlayacaksınız. Suçum yalnızca cesedi değil, aynı zamanda hâzineyi de gizleyip hem&#160;kendi payıma, hem de Morstan’ın payına el koymuş olmam. Bu nedenle, onun payını sahibine geri vermek istiyorum. Eğilin ki kulaklarınıza fısıldayayım. Hâzinenin&#160;saklı olduğu yer...’</p>
<p>“O anda yüz ifadesi korkunç bir değişime uğradı, gözlerinde boş bir bakış belirdi, çenesi sarktı ve hiçbir zaman unutamayacağım bir sesle haykırdı. ‘Onu içeriye sokmayın! Tanrı aşkına onu içeriye sokmayın!’ İkimiz de dönüp&#160;babamın gözlerini diktiği, arkamızdaki pencereye baktık.&#160;Orada karanlığın içinden bir yüz bize bakıyordu. Cama&#160;dayadığı için beyazlaşan burnunu görebiliyorduk. Sakallı, kıllı, vahşi gözlerle bakan, yoğun bir kötülük okunan&#160;bir yüzdü bu. Kardeşimle ben pencereye doğru koştuk,&#160;ama adam gitmişti. Yanına döndüğümüzde babamın başı&#160;sarkmıştı ve nabzı artık atmıyordu.</p>
<p>“O gece bahçede adamı aradık, ama pencerenin tam altındaki çiçek tarhında gördüğümüz bir tek ayak izi dışında yabancıdan eser yoktu. Bu iz olmasaydı, o vahşi ve&#160;acımasız yüzü hayal gücümüzle uydurduğumuzu düşünebilirdik. Ama çevremizde birtakım esrarlı olayların dönüp durduğunu kanıtlayan daha da dikkat çekici başka&#160;bir olay oldu. Sabah babamın odasının penceresini açık&#160;bulduk, dolapları ve kutuları talan edilmiş, göğsüne üzerinde ‘Dörtlerin İmzası’ yazılı bir kâğıt parçası iliştirilmişti. Bu sözlerin ne anlama geldiğini ya da gizli ziyaretçimizin kim olduğunu hiçbir zaman öğrenemedik. Gerçi her&#160;şey darmadağın edilmişti, ama görebildiğimiz kadarıyla&#160;babamın eşyalarından hiçbiri çalınmamıştı. Kardeşimle&#160;ben doğal olarak bu tuhaf olayla babamın yaşamı boyunca yakasını bırakmayan korkusu arasında bir bağ kurduk,&#160;ama bütün bunlar bizim için hâlâ esrarını koruyor.”</p>
<p>Ufak tefek adam nargilesini yeniden yakmak için konuşmasını kesti ve bir iki dakika düşüncelere dalarak nargileyi tüttürdü. Biz oturup bu olağandışı öyküyü can kulağıyla dinlemiştik. Babasının ölümüyle ilgili kısa Açıklamayı dinlerken, Bayan Morstan öyle bembeyaz kesilmişti ki, bir an bayılmak üzere olduğunu sanıp korktum. Ama sehpada duran bir Venedik sürahisinden usulca doldurduğum bir bardak suyu içince kendine geldi. Sherlock&#160;Holmes yüzünde dalgın bir ifadeyle ve göz kapaklarını&#160;ışıldayan gözlerinin üzerine yarı yarıya indirmiş olarak&#160;sırtını arkasına yasladı. Ona bakarken tam da o gün yaşamın basmakalıplığından nasıl da acı acı yakındığı ister&#160;istemez aklıma geldi. İşte onun sezgi yeteneğini zorlayacak bir sorun ortaya çıkmıştı hiç değilse. Bay Thaddeus&#160;Sholto, yüzünde anlattığı öykünün yarattığı etkiden duyduğu övünç açıkça okunarak hepimize teker teker baktı ve kocaman piposunu tüttürürken bir yandan da öyküsünü sürdürdü.</p>
<p>“Tahmin edeceğiniz üzere,” dedi, “babamın söz ettiği hazine kardeşimle bende büyük bir heyecan uyandırmıştı. Haftalarca ve aylarca bahçenin her köşesini kazarak arayıp taradıksa da bulamadık. Tam son nefesini verirken hâzinenin yerinin dilinin ucunda olduğunu düşününce kuduruyorduk. Göstermiş olduğu tespih dolayısıyla, kayıp servetin görkemini tahmin edebiliyorduk. Bu tespih konusunda kardeşim Bartholomevv ile ufak bir tartışmaya giriştik. İnciler belli ki çok değerliydi ve kardeşim onları elden çıkarmak istemiyordu, çünkü, aramızda kalsın, babamın kusuru kardeşimde de biraz vardı. Ayrıca tespihi elden çıkarırsak, bunun dedikodulara yol açabileceğini ve sonunda başımızın derde gireceğini düşünüyordu. Ancak Bayan Morstan’ın adresini bulup, en azından hiçbir zaman yoksulluk çekmesin diye, belli aralıklarla birer inci göndermeme izin vermeye razı edebildim onu.”</p>
<p>“Çok büyük bir iyilikti bu,” dedi eşlik ettiğimiz hanım içtenlikle. “Büyük bir iyilikte bulundunuz.”</p>
<p>Ufak tefek adam eliyle bunun önemli olmadığını gösteren bir işaret yaptı.</p>
<p>“Biz sizin emanetçilerinizdik,” dedi. “Ben meseleye böyle bakıyordum, ama kardeşim Bartholomevv tam olarak bu açıdan bakamıyordu. Bizim zaten çok paramız vardı.&#160;Daha fazlasına arzu duymuyordum. Üstelik genç bir hanımefendiye böylesine alçakça bir davranışta bulunmak&#160;görgüsüzlük olurdu. ‘Le mauvais goût meneau erime.'*&#160;Fransızlar hu gibi şeyleri pek güzel dile getiriyorlar. Bu&#160;konudaki görüş ayrılığımız o dereceye vardı ki, ayrı bir&#160;eve taşınmanın iyi olacağını düşünüp eski khitmntgar ile&#160;Williams’ı yanıma alıp Pondicherry Konutu’ndan ayrıldım. Oysa dün son derece önemli bir olayın gerçekleştiğini öğrendim. Hazine bulunmuş. Hemen Bayan Morstan ile iletişim kurdum ve şimdi geriye Norvvood’a gidip payımızı istemek kalıyor. Dün akşam kardeşim Bar-tholomevv’ya görüşlerimi açıkladım, böylece dört gözle&#160;değilse de beklenen ziyaretçileriz.”</p>
<p>Bay Thaddeııs Sholto sustu ve yüzü seğirerek gösterişli kanepesinde oturdu. Bizse bu esrarlı meseledeki yeni gelişmeyi düşünerek suskunluğumuzu koruduk. İlk ayağa fırlayan Holmes oldu.</p>
<p>“Siz çok yerinde bir davranışta bulundunuz efendim, başından sonuna kadar,” dedi. “Sizin için hâlâ karanlık&#160;olan birtakım şeylere ışık tutarak bu davranışınızın karşılığını biraz da olsa ödememiz olanağı var. Ama demin&#160;Bayan Morstan’ın da dediği gibi, saat geç oldu, biz en iyisi hiç gecikmeden bu meseleyi halledelim.”</p>
<p>Yeni dostumuz nargilesinin hortumunu özenle doladı ve bir perdenin arkasından yakası ve kol ağızları astragan kaplı çok uzun bir palto çıkardı. Düğmelerini sıkı sıkı ilikledi, başını kulaklarına kadar örten tavşan kürkünden bir başlık takarak kıyafetini tamamladı, böylece seğiren çıkıntılı yüzünden başka hiçbir yeri&#160;görünmüyordu.</p>
<p>“Sağlığım çok çabuk bozuluyor,” dedi koridorda bize yol gösterirken. “Çok dikkat etmem gerekiyor.”</p>
<p>Tamah insanı sııça götürür, (t'r.) (ç.n.)</p>
<p>Arabamız dışarıda bizi bekliyordu ve rotamız belirlenmişti, çüııkü arabacı hemen hızla yola koyuldu. Thad-deus Sholto tekerleklerin gürültüsünü bastıran bir sesle hiç susmadan konuşuyordu.</p>
<p>“Bartholomew akıllıdır,” diyordu. “Hâzinenin yerini nasıl buldu dersiniz? Evin içinde bir yerlerde olduğu sonucuna vardığı için evi didik didik aradı, aranmadık bir&#160;santimlik yer kalmasın diye de her yeri ölçtü. Bu arada&#160;binanın yüksekliğinin yirmi iki buçuk metre olduğunu saptadı, ama bütün odalarının yüksekliklerini toplayınca ve&#160;katların arasındaki mesafeyi de delikler açarak ölçüp hesaba katınca, toplamı yirmi bir metreyi aşmıyordu. Bir&#160;buçuk metrelik bir fark vardı. Bu da ancak evin çatısında olabilirdi. Bu yüzden en üstteki odanın bağdadi tavanında bir delik açtı ve karşısına sıvayla kapatılmış olduğu için kimsenin bilmediği küçük bir tavan arası çıktı. Hazine sandığı tam ortada, iki çatı kirişinin üzerinde duruyordu. Açtığı delikten sandığı aşağı indirdi ve şimdi orada. Mücevherlerin değerini en az yarım milyon sterlin olarak hesap etti.”</p>
<p>Bu muazzam meblağı duyunca gözlerimiz fal taşı gibi açılarak bakıştık. Şayet hakkını almasını sağlayabilirsek,&#160;Bayan Morstan yoksul bir mürebbiye iken İngiltere’nin&#160;en zengin mirasyedisi olup çıkacaktı. Böyle bir haber karşısında herhalde bir can dostuna sevinmek düşerdi,&#160;oysa utanarak itiraf etmeliyim ki, bencilliğim tuttu ve kalbim buz gibi oldu. Duraksamalı bir iki tebrik sözü geveledim, sonra da üzgün bir halde başımı eğerek yeni dostumuzun gevezeliğini duymazlıktan geldim. Adamın şüphe götürmez bir hastalık hastası olduğu açıktı ve bitmez&#160;tükenmez hastalık belirtisi sayıp döktüğünün, birkaçını&#160;cebindeki deri çantada taşıdığı bir sürü uyduruk kocakarı ilacının bileşimleri ve etkilerine ilişkin bilgi sorduğunun&#160;hayal meyal farkındaydım. O gece kendisine verdiğim cevapları hatırlamamasını diliyorum. Holmes, iki damladan fazla hintyağı içmemesi konusunda onu uyardığımı,&#160;bu arada yatıştırıcı olarak yüksek dozda striknin salık verdiğimi işittiğini söyledi. Ne olursa olsun, arabamız sarsılarak durduğunda ve arabacı fırlayıp bize kapıyı açtığında kesinlikle rahatladım.</p>
<p>“Burası, Bayan Morstan, Pondicherry Konutu,” dedi Bay Thaddeus Sholto, inmesi için ona elini uzatırken.</p><h3>Pondicherry Konutu ’ndaki Facia</h3>
<p>Bu geceki maceralarımızın son durağına vardığımızda, saat on bire geliyordu. Büyük kentin nemli sisini geride bırakmıştık ve oldukça güzel bir geceydi. Batı yönünden ılık bir rüzgâr esiyor, gökyüzünden ağır ağır kalın bulutlar geçiyor, arada bir de bulutların arasında bir boşluk bulan yarımay yüzünü gösteriyordu. Biraz ötemizi görebiliyorduk, ama Thaddeus Sholto yolumuzu daha iyi görebilelim diye arabanın iki yanındaki lambalardan birini aldı.</p>
<p>Pondicherry Konutu kendine ait bir arazinin ortasında yer alıyordu ve üzeri cam kırıkları dolu çok yüksek bir taş duvarla çevriliydi. İçeriye girmek için bir tek demirli kapı vardı. Rehberimiz bu kapıyı postacı gibi belli&#160;bir tempoyla vurdu.</p>
<p>“Kim var orada?” diye seslendi birisi huysuz bir sesle.</p>
<p>“Ben gelciim McMurdo. Kapı vuruşumu herhalde artık tanıyorsundur.”</p>
<p>Bir homurdanmayla birlikte anahtar şıngırtısı duyuldu. Kapı ardına kadar açıldı ve lambanın sarı ışığında gü-</p>
<p>vensizlik parıltılarının yanıp söndüğü gözleriyle çıkıntılı bir suratı, kabarık bir göğsü olan bir adam göründü.</p>
<p>“Siz miydiniz Bay Thaddeus? Ama bu ötekiler kim? Patronum onlardan bana hiç söz etmedi.”</p>
<p>“Etmedi mi McMurdo? Beni şaşırtıyorsun! Dün gece kardeşime bazı dostlarımı buraya getireceğimi söylemiştim.”</p>
<p>“Bugün hiç odasından çıkmadı Bay Thaddeus, bana da hiçbir talimat vermedi. Talimatlara uymam gerektiğini çok iyi bilirsiniz. Sizi içeriye alabilirim, ama dostlarınız burada kalacak.”</p>
<p>Hiç beklenmedik bir engeldi bu. Thaddeus Sholto şaşkın ve çaresiz bir edayla çevresine bakındı.</p>
<p>“Çok ayıp ediyorsun McMurdo!” dedi. “Eğer ben onlara kefil oluyorsam bu sana yeter. Burada bir genç hanımefendi de var. Bu saatte sokak ortasında bekleyecek hali yok.”</p>
<p>“Kusura bakmayın Bay Thaddeus,” diye diretti uşak. “Bu insanlar sizin dostlarınız olabilir, ama patronumun&#160;dostları olmayabilir. Görevimi yapmam karşılığında&#160;bana iyi para ödüyor, ben de görevimi yapacağım. Dostlarınızdan hiçbirini tanımıyorum.”</p>
<p>“Ama beni tanıyorsun McMurdo,” dedi Sherlock Holmes cana yakın bir tavırla. “Beni unuttuğunu sanmıyorum. Dört yıl önce AlisonTın salonunda düzenlenen&#160;jübilende üç raunt dövüştüğün amatör boksörü hatırlamıyor musun?”</p>
<p>“Bay Sherlock Holmes olamazsınız!” diye kükredi boksör. “Tanrım! Nasıl da tanıyamadım sizi? Orada sessiz sedasız duracağınıza üzerime yürüyüp çeneme o kroşenizi savursaydınız, hemen tanırdım. Ah, siz yeteneğinizi&#160;boşa harcayan birisisiniz, gerçekten! Boksa heves duysay-dınız, yükseklere tırmanabilirdiniz.”</p>
<p>“Görüyor musunuz Watson, şayet yapacak hiçbir iş bulamazsam, bilimsel mesleklerden birinin kapısı bana&#160;açık,” dedi Holmes gülerek. “Dostumuz bizi artık soğukta bekletmeyecektir eminim.”</p>
<p>“İçeri buyurun, efendim, içeri buyurun... siz de, dostlarınız da,” diye karşılık verdi adam. “Çok özür dilerim Bay Thaddeus, ama talimatlar çok sıkı. İçeriye almadan&#160;önce dostlarınızdan emin olmalıydım.”</p>
<p>İçerde bakımsız bir bahçenin ortasından geçen çakıl taşlı bir patika, kare biçimli ve iç karartıcı görünümlü, bir&#160;köşesine vuran ay ışığı sayesinde aydınlanan çatısındaki&#160;bir pencere dışında gölgelere gömülmüş muazzam bir eve&#160;doğru uzanıyordu. Yapının büyüklüğü, kasvetli ve ölüm&#160;sessizliği içinde olması insanın yüreğini ürpertiyordu. Thaddeus Sholto bile tedirgin görünüyor, elinde taşıdığı lamba sarsılıp duruyordu.</p>
<p>“Anlayamıyorum,” dedi. “Bir yanlışlık olmalı. Bar-tholomevv’ya burada olacağımızı açık açık söylemiştim, oysa penceresinde hiç ışık yok. Bundan ne anlam çıkaracağımı bilmiyorum.”</p>
<p>“Evi her zaman böyle koruma altında mı tutar?” diye sordu Holmes.</p>
<p>“Evet, babamın âdetini sürdürdü. Babam onu daha çok severdi ve zaman zaman bana anlattıklarından daha fazlasını ona anlatmış olabileceğini düşünürüm. Yukarıdaki ay ışığı vuran şu pencere Bartholomevv’nun odasının&#160;penceresi. Aydınlık görünüyor, ama sanırım içeride hiç&#160;ışık yanmıyor.”</p>
<p>“Hiç ışık yanmıyor,” dedi Holmes. “Ama kapının yanındaki ufak pencerede bir ışık parıltısı görüyorum.”</p>
<p>“Orası kâhyanın odası. Yaşlı Bayan Bernstone orada oturur. O bize her şeyi söyleyecektir. Ama bir iki dakika&#160;burada beklemenizin bir sakıncası yoktur umarım, çünkü hep birden içeri girersek ve geleceğimizden haberi yoksa korkuya kapılabilir. Bir dakika, şşş! Bu da ne?”</p>
<p>Elindeki lambayı yukarıya doğru kaldırdı, eli öyle titriyordu ki, çevremizde ışık halkaları dolaşıp oynaşmaya başladı. Bayan Morstan bileğimi kavradı ve hepimiz durup yürek çarpıntıları içinde kulak verdik. Kocaman ve&#160;kapkara evden gece sessizliğinde son derece kederli ve acıklı bir ses geldi... korkmuş bir kadının tiz ve kesik kesik&#160;kopardığı çığlıklar...</p>
<p>“Bu Bayan Bernstone’un sesi,” dedi Sholto. “Evde ondan başka kadın yok. Burada bekleyin. Hemen dönerim.”</p>
<p>Kapıya doğru seğirtti ve kendine özgü vuruşuyla kapıyı çaldı. Uzun boylu, yaşlı bir kadının onu görür görmez sevinerek içeri aldığını gördük.</p>
<p>“Ah, Bay Thaddeııs, efendim, geldiğinize ne kadar sevindim! Geldiğinize ne kadar sevindim Bay Thaddeus, efendim!”</p>
<p>Kapı kapanıp sesi tekdüze bir mırıltıya dönüşünceye kadar kadının bu sevinç sözlerini tekrarlayışını işittik.</p>
<p>Rehberimiz lambayı bize bırakmıştı. Holmes bunu yavaş yavaş çevresine doğru tutarak dikkatle evi ve bahçeyi dolduran büyük toprak yığınlarını inceledi. Bayan Morstan ile ben yan yana duruyorduk, eli elimdeydi. Aşk ne kadar harikulade bir duygu, o günden önce birbirini hiç&#160;görmemiş, aralarında hiçbir sevgi sözcüğü dile getirilmemiş, hatta sevgiyle bakışmamış iki kişiydik, oysa şimdi&#160;bu zor anda içgüdüsel bir biçimde ellerimiz buluşmuştu.&#160;O gün bugündür buna şaşarım, ama o sırada onu kollamak yapılacak en doğal hareket gibi görünmüştü bana,&#160;kendisinin de bana sık sık söylediği gibi, o da teselli ve&#160;korunma aramak için bana sığınma içgüdüsü duymuştu. Böylece iki çocuk gibi el ele duruyorduk ve çevremizi saran tüm karanlık şeylere karşın yüreklerimiz huzur&#160;buluyordu.</p>
<p>“Ne tuhaf bir yer!” dedi çevresine bakınarak.</p>
<p>“Sanki İngiltere’nin bütün köstebekleri buraya toplanmış gibi. Ballarat yakınlarındaki bir tepenin yamacında da buna benzer bir şey görmüştüm, maden arama çalışmaları yapılıyordu orada.”</p>
<p>“Nedeni aynı,” dedi Holmes. “Hâzineyi arayanlardan kalma bunlar. Altı yıl boyunca aradıklarını unutmayın.&#160;Arazinin bir taşocağına benzemesine şaşmamak gerek.”&#160;O anda evin kapısı ardına kadar açıldı ve Thaddeus&#160;Sholto kollarını öne doğru uzatmış, gözlerinde dehşet dolu&#160;bir bakışla koşarak kapıdan çıktı.</p>
<p>“Bartholomevv’ya bir şeyler olmuş!” diye haykırdı. “Korkuyorum! Sinirlerim dayanmıyor buna.”</p>
<p>Aslında korkudan ağlamaklı gibiydi ve kocaman astragan yakasının ortasındaki seğiren, süzgün yüzünde ürkmüş bir çocuğun çaresizce yalvaran ifadesi vardı. “İçeriye girelim,” dedi Holmes kararlı ses tonuyla.&#160;“Evet, girelim!” diye yakardı Thaddeus Sholto. “Ben&#160;ne yapacağımızı söyleyecek halde değilim.”</p>
<p>Onun peşinden hepimiz koridorun solundaki kâhya odasına daldık. Yaşlı kadın yüzünde korkmuş bir ifadeyle parmaklarını huzursuzca oynatarak odayı arşınlıyordu, ama Bayan Morstan’ı görünce sanki yatışır gibi oldu.</p>
<p>“Tanrı sizin tatlı, sakin yüzünüzü korusun!” diye haykırdı hıçkırarak. “Sizi görmek iyi geldi bana. Ah, bugün adeta sabrım sınanıyor!”</p>
<p>Bayan Morstan onun zayıf, işten yıpranmış elini okşayıp kadınca bir sevecenlikle bir iki söz mırıldanınca kâhyanın bembeyaz kesilmiş yanaklarına biraz renk geldi.</p>
<p>“Beyefendi odasının kapısını içeriden kilitlemiş, bana cevap vermiyor,” diye açıkladı. “Bütün gün bana seslenmesini bekledim, çünkü çoğu zaman yalnız kalmak ister...&#160;ama bir saat önce bir terslik olmasından korktum ve yukarıya çıkıp anahtar deliğinden içeri baktım. Çıkıp bakmalısınız Bay Thaddeus... bakıp kendi gözlerinizle görmelisiniz. Bay Bartholomevv Sholto’yıı on yıldır iyi gününde de, kötü gününde de gördüm, ama hiçbir zaman yüzünü bu halde görmedim.”</p>
<p>Sherlock Holmes lambayı eline alıp önden yürüdü, çünkü Thaddeus Sholto’nun dişleri birbirine vuruyordu. Öylesine perişandı ki, koluna girmem gerekti, çünkü dizleri titriyordu. Merdivenleri tırmanırken, Holmes iki kez cebinden büyütecini çıkarıp hindistancevizi liflerinden örülü merdiven halısının üzerinde bana yalnızca biçimsiz toz&#160;lekeleri gibi görünen birtakım izleri dikkatle inceledi. Basamakları birer birer tırmanıp lambayı aşağıya doğru tutarak sağına ve soluna dikkatle bakıyordu. Bayan Morstan korku içindeki kâhyayla birlikte geriden geliyordu.</p>
<p>Üçüncü katın da merdivenlerinden çıkınca, sağ duvarına büyük bir Hint halısı asılmış, sol tarafında ise üç kapı bulunan uzunca bir koridora geldik. Holmes yine yavaş&#160;yavaş ve her yeri inceleyerek ilerliyor, bizse peşimizdeki&#160;koridorda uzayan simsiyah gölgelerimizle onun ayaklarının dibinden ayrılmıyorduk. Bakacağımız yer üçüncü&#160;kapıydı. Holmes kapıyı vurdu, ama cevap alamadı, ardından kapının kolunu çevirip iterek açmaya çalıştı. Ama&#160;içeriden kilitlenmişti ve lambayı tutunca kilidin büyük ve&#160;sağlam olduğunu gördük. Yine de anahtar çevrilmiş olduğu için delik tümüyle kapalı değildi. Sherlock Holmes’un&#160;eğilip delikten içeriye bakmasıyla bir anda soluğu kesilmiş gibi bir ses çıkararak doğrulması bir oldu.</p>
<p>“Bu işin içinde şeytanca bir şey var Watson,” dedi daha önce onu hiç görmediğim kadar etkilenmiş bir tavırla. “Siz&#160;ne düşünüyorsunuz?”</p>
<p>Eğilip delikten içeriye bakınca dehşet içinde irkildim. Odaya dolan ay ışığı belirsiz ve değişken bir aydınlık yayıyordu. Bir yüz dosdoğru bana bakıyordu ve aşağısında kalan her şey gölgede olduğu için sanki boşlukta sallanıyor gibiydi... dostumuz Thaddeus’un yüzüydü bu. Aynı&#160;geniş ve parlayan alın, yüzünü çevreleyen aynı kızıl sakal&#160;tutamları ve aynı solgun çehre. Oysa yüz hatlarına yerleşen korkunç gülümseme, donuk ve doğaya aykırı sırıtış, ay ışığıyla aydınlanmış o sessiz odada kaşları çatılmış&#160;ya da somurtan bir yüzden çok daha sinir bozucuydu. Bu&#160;yüz ufak tefek dostumuzunkine o kadar benziyordu ki,&#160;gerçekten yanımızda olduğundan emin olmak için dönüp&#160;ona baktım. Sonra kardeşiyle ikiz olduklarını bize söylediği geldi aklıma.</p>
<p>“Bu korkunç!” dedim Holmes’a. “Ne yapacağız?”</p>
<p>“Kapıyı kırmamız gerekiyor,” diye karşılık verdi ve bütün gücüyle kilide yüklendi.</p>
<p>Kapı gıcırdayıp inledi, ama yerinden kımıldamadı. Bir kez daha hep birlikte abandık, bu kez ani bir çatırtıyla&#160;açıldı ve kendimizi Bartholomevv Sholto’nun odasında&#160;bulduk.</p>
<p>Burada bir kimya laboratuvarı kurulmuşa benziyordu. Kapının karşısındaki duvarda iki sıra halinde cam kapaklı şişeler diziliydi, masanın üzerinde de Bunsen bekleri, test tüpleri ve imbikler vardı. Köşelerde, hasır sepetlerin içinde asit damacanaları duruyordu. Bunlardan biri anlaşılan çatlamıştı, çünkü yere koyu renkli bir sıvı sızmıştı ve havada katranımsı keskin bir koku vardı. Odanın bir tarafında, sıva döküntülerinin ortasında bir dizi&#160;basamak ve bunların üstünde de tavanda bir adamın geçebileceği büyüklükte bir delik görülüyordu. Basamakların dibinde özensizce sarılı duran uzun bir ip tomarı duruyordu.</p>
<p>Masanın yanındaki ahşap bir koltukta evin sahibi yığılmış oturuyordu, kafası sol omzuna doğru sarkmıştı ve yüzünde o korkunç, gizemli gülümseme vardı. Soğuyup kaskatı kesilmiş olduğundan epeyce zaman önce&#160;öldüğü belliydi. Yalnızca yüz hatları değil, aynı zamanda kollarıyla bacakları da son derece olağandışı bir biçimde bükülmüş gibi geldi bana. Masanın üstündeki&#160;elinin yanında tuhaf bir alet duruyordu... ucuna kaba&#160;sicimle çekiç biçimli bir taşın bağlandığı, kahverengi,&#160;ince damarlı tahtadan yapılmış bir sopa. Bunun yanındaysa, üzerine birkaç sözcüğün karalanmış olduğu bir&#160;kâğıt parçası vardı. Holmes bir göz attıktan sonra kâğıdı bana verdi.</p>
<p>“Görüyorsunuz ya,” dedi kaşlarını anlamlı bir biçimde kaldırarak.</p>
<p>Lambanın ışığında, dehşet içinde sözcükleri okudum. “Dörtlerin imzası.”</p>
<p>“Tanrı aşkına, bütün bunlar ne demek?” diye sordum.</p>
<p>“Cinayet demek,” dedi cesedin üzerine eğilirken. “Ah! Bekliyordum zaten. Şuraya bakın!”</p>
<p>Kulağının hemen üzerinde cildine saplanmış uzun, koyu renkli, dikeni andıran bir şeyi işaret etti.</p>
<p>“Dikene benziyor,” dedim.</p>
<p>“Evet, bir diken. Çıkarabilirsin. Ama dikkat et, çünkü zehirli.”</p>
<p>Çıkarıp başparmağımla işaretparmağımın arasında tuttum. Saplandığı deriden öyle kolay çıktı ki, geride izi bile kalmadı. Açtığı delikte ufacık bir kan damlası göründü.</p>
<p>“Bütün bunlar benim için çözülmesi olanaksız bir gizem,” dedim. “Her şey aydınlanacağı yerde karanlıklaşıyor.”</p>
<p>“Tersine,” diye karşılık verdi, “her an daha da aydınlanıyor. Elimde tümüyle tutarlı bir vaka olması için, bir iki eksik halkayı tamamlamam gerek yalnızca.”</p>
<p>Odaya gireli beri dostumuzun varlığını neredeyse unutmuştuk. Thaddeus hâlâ kapı aralığında tam bir dehşet duygusu tablosu oluşturarak duruyor, ellerini ovuşturup&#160;kendi kendine sızlanıyordu. Derken, birdenbire yakınır-casına tiz bir feryat kopardı.</p>
<p>“Hazine gitmiş!” dedi. “Kardeşimi soymuşlar! Şurası onu tavan arasından indirdiğimiz delik. İndirirken ona yardım etmiştim! Onu en son ben gördüm! Dün gece burada bıraktım onu ve aşağıya inerken kapıyı kilitlediğini duydum.”</p>
<p>“Saat kaçtı?”</p>
<p>“Ondu. Oysa şimdi o öldü ve polisler gelince bu işte parmağım olduğundan kuşkulanacaklar. Ah, evet, eminim kuşkulanacaklar. Ama siz öyle düşünmüyorsunuz,&#160;değil mi beyler? Benim yaptığımı düşünmüyorsunuz herhalde, değil mi? Ben yapmış olsam, sizi buraya getirir miydim? Aman Tanrım! Aman Tanrım! Aklımı kaçıracağım!”&#160;Bir delilik nöbetine tutulmuşçasına kollarını savurup&#160;tepiniyordu.</p>
<p>“Korkmanız için hiçbir neden yok Bay Sholto,” dedi Holmes tatlı bir sesle, kolunu onun omzuna koyarak.&#160;“Öğüdüme kulak verin ve meseleyi polise bildirmek üzere karakola gidin. Kendilerinden hiçbir yardımı esirgemeyeceğinizi söyleyin. Burada sizin dönmenizi bekleyeceğiz.”&#160;Ufak tefek adam yarı sersemlemiş bir halde onun sözünü dinledi ve karanlıkta merdivenlerden sendeleyerek&#160;indiğini işittik.</p><div><img src="main-6.jpg" alt=""/></div><h3>Sherlock Holmes Tatbikat Yapıyor</h3>
<p>“Şimdi Watson,” dedi Holmes ellerini ovuşturarak, “baş başa kalacak yarım saatimiz var. Bundan iyi yararlanalım. Size söylediğim gibi, vakayı üç aşağı beş yukarı çözdüm; ama kendimize aşırı güvenerek hata yapmamalıyız.&#160;Gerçi şimdi vaka basit görünüyor, ama altında daha derin bir şeyler yatıyor olabilir.”</p>
<p>“Basit ha!” deyiverdim.</p>
<p>“Elbette,” dedi sınıfına ders veren bir tıp profesörü edasıyla. “Gidip şu köşede oturun da ayak izleriniz meseleyi karmaşıklaştırmasın. Hadi şimdi iş başına! Birincisi, bu adamlar nasıl geldiler ve nasıl gittiler? Kapı dün geceden&#160;beri kilitliydi. Peki ya pencere?” Lambayı pencereye götürdü, bir yandan da gözlemlerini yüksek sesle mırıldanıyor, ama bunları bana söylemekten çok kendi kendine&#160;konuşuyordu. “Pencere içeriden mandallanmış. Kasası&#160;sağlam. Yanda hiç menteşe yok. Açalım bakalım. Yakında hiç su borusu yok. Dam epeyce yüksekte. Oysa pencereden tırmanmış bir adam var. Dün gece biraz yağmur&#160;yağdı. Şurada, pervazın üstünde çamurlu bir ayak izi var.&#160;Şurada da yuvarlak bir çamur lekesi var, yerde bir tane</p>
<p>daha ve masanın yanında da yine bir tane. Şuraya bakın Watson! Bu gerçekten de apaçık görünüyor.”</p>
<p>Yuvarlak, belirgin çamur lekelerine baktım.</p>
<p>“Bu bir ayak izi değil,” dedim.</p>
<p>“Bizim için çok daha değerli bir şey. Bir takma bacak izi bu. Bakın pervazın şurasında metal topuklu ağır bir&#160;çizmenin izi var, yanındaki de bir takma bacak izi.”&#160;“Takma bacaklı bir adam bu.”</p>
<p>“Evet, öyle. Ama birisi daha gelmiş... çok çevik ve becerikli bir suç ortağı. Siz şu duvardan tırmanabilir miydiniz Doktor?”</p>
<p>Açık pencereden dışarıya baktım. Evin o köşesine hâlâ parlak ay ışığı vuruyordu. Yerden on beş yirmi metre yükseklikteydik ve nereye bakarsam bakayım, ne ayak basacak bir yer, ne de tuğlalar arasında bir çatlak olsun gö-remiyordum.</p>
<p>“Buna olanak yok,” diye karşılık verdim.</p>
<p>“Yardım almadan olanaksız. Ama tut ki burada bir arkadaşınız vardı ve size köşede durduğunu gördüğüm şu ipin ucunu sarkıttı, bir ucunu da duvardaki şu kocaman&#160;kancaya bağladı. O zaman bence çevik birisiyseniz, takma bacaklı bile olsanız tırmanabilirsiniz. Aynı yoldan da&#160;aşağıya inip gidebilirsiniz elbette, suç ortağınız da ipi yukarı çeker, kancadan çözer, pencereyi kapatır, içeriden mandallar ve nereden geldiyse yine oradan sıvışır. Ek bir bilgi olarak da,” diye konuşmayı sürdürdü ipi parmaklarının arasında inceleyerek, “takma bacaklı dostumuz gerçi tırmanmasına iyi tırmanmış, ama mesleği gemicilik değilmiş. Elleri hiç de nasırlanmamış. Büyütecimle birden&#160;fazla kan lekesi görüyorum, özellikle ipin ucuna doğru,&#160;anladığım kadarıyla öyle hızla aşağıya kaymış ki ellerinin derisi sıyrılmış.”</p>
<p>“Hepsi iyi güzel de,” dedim, “mesele daha da anlaşılmaz oluyor. Şu gizemli suç ortağı? Odaya nasıl girdi?” “Evet, suç ortağı!” diye tekrarladı Holmes düşünceli&#160;bir edayla. “Bu suç ortağıyla ilgili ilginç durumlar var.&#160;Onun sayesinde bu vaka sıradanlıktan kurtuluyor. Bu suç&#160;ortağı galiba ülkenin suç tarihinde yeni bir çığır açıyor...&#160;gerçi Hindistan’da ve eğer belleğim beni yanıltmıyorsa,&#160;Senegambia’da da benzer vakalar görülmedi değil.”</p>
<p>“Şu halde içeriye nasıl girdi?” diye tekrarladım. “Kapı kilitli, pencere kapalı. Yoksa bacadan mı girdi?”</p>
<p>“Şömine fazlasıyla küçük,” diye cevap verdi. “Bu olasılığı gözden geçirmiş bulunuyorum.”</p>
<p>“O zaman nasıl?” diye üsteledim.</p>
<p>“Demek benim ilkemi uygulamayacaksınız,” dedi başını iki yana sallayarak. “Size kaç kez söyledim, olanaksızlıkları eledikten sonra, geriye kalan şey gerçektir, ne kadar olasılık dışı görünürse görünsün. Kapıdan, pencereden ya da bacadan gelmediğini biliyoruz. Odada bir yere saklanmış olamayacağını da biliyoruz, çünkü saklanacak&#160;hiçbir yer yok. Şu halde nereden geldi?”</p>
<p>“Tavandaki delikten!” diye haykırdım.</p>
<p>“Tabii ki öyle yaptı. Öyle yapmış olmalı. Lambayı tutmak lütfunda bulunursanız şimdi araştırmalarımızı yukarıdaki odada sürdüreceğiz... hâzinenin bulunmuş olduğu gizli odada.”</p>
<p>Basamakları tırmandı ve iki eliyle birden bir kirişe tutunarak kendini tavan arasına çekti. Sonra yüzüstü yatarak lambaya uzandı, o lambayı taşırken ben onu izliyordum.</p>
<p>Kendimizi bir yanı üç metre, öteki yanı iki metre boyutlarında bir odada bulduk. Odanın zeminini kirişler oluşturuyordu, araları sıvayla kapatılmıştı, bu yüzden kiriş-</p>
<p>lere basarak yürüyorduk. Eğimli tavanın ortası bir dar açı halinde birleşiyordu ve belli ki evin çatısının hemen&#160;altındaydık. Ortalıkta hiçhir mobilya yoktu, yerler yılların biriktirdiği tozla kaplıydı.</p>
<p>“İşte burada, görüyorsunuz ya,” dedi Sherlock Holmes elini eğimli duvara koyarak. “Çatıya açılan bir gizli kapı&#160;bu. Biraz itince hafifçe eğimli olan dama çıkılıyor. Demek&#160;Bir Numara eve bu yoldan girdi. Bakalım kimliğine ilişkin birtakım izler bulabilecek miyiz?”</p>
<p>Lambayı yere doğru tutarken yüzünde o akşam ikinci kez şaşkın, aklı karışmış bir ifade belirdiğini gördüm. Bense onun baktığı yere bakınca, soğuk ter döktüm. Yer&#160;çıplak ayak izleriyle doluydu... bunlar belirgin, biçimleri&#160;kusursuz, ama bir insanınkinin yarısı büyüklükte izlerdi.</p>
<p>“Holmes,” diye fısıldadım, “bu korkunç şeyi bir çocuk yapmış.”</p>
<p>Holmes bir çırpıda kendini toparlamıştı.</p>
<p>“Bir an kafam karıştı,” dedi, “ama her şey oldukça doğal. Belleğim yanılttı beni, yoksa önceden tahmin edebilmem gerekirdi. Burada öğrenilecek bir şey kalmadı. Aşağıya inelim.”</p>
<p>“Şu halde o ayak izleri konusundaki kuramınız ne?” diye merakla sordum yeniden, aşağıdaki odaya indiğimizde.</p>
<p>“Sevgili Watson, kendiniz çözümlemeyi bir deneseni-ze,” dedi biraz sabırsız bir edayla. “Benim yöntemlerimi biliyorsunuz. Bunları uygularsanız sonuçlarımızı karşılaştırmak verimli olabilir.”</p>
<p>“Bütün olguları kapsayabilecek bir düşüncem yok,” diye cevap verdim.</p>
<p>“Çok geçmeden her şeyi anlayacaksınız,” dedi önemsemeyen bir tavırla. “Burada önemli sayılacak bir şey kaldığını sanmıyorum, ama bakacağım.”</p>
<p>Cebinden büyüteciyle mezurasını çıkardı ve dizüstü çöküp ince uzun burnu yerdeki ahşap döşemelerden yalnızca bir santim yukarıda, bir kuşunkileri andıran gözlerinde kurnazca parıltılarla odada dört dönüp ölçtü, karşılaştırdı, inceledi. Hareketleri bir kokunun izinden giden&#160;eğitimli bir av köpeği gibi, öylesine çevik, sessiz ve sinsiydi ki, gücünü ve aklını yasaların savunulması yerine, çiğnenmesine harcayacak olsaydı, ne kadar korkunç bir cani&#160;olabileceğini düşünmeden edemedim. Aranıp dururken&#160;sürekli kendi kendine mırıldanıyordu ve sonunda sevinçle haykırdı.</p>
<p>“Talihimiz yaver gidiyor,” dedi. “Artık fazla sorunumuz olmaz. Bir Numara şanssızmış ki kreozota&quot; basmış. Şu kötü kokulu sızıntının yanı başındaki ufak ayak izinin kenarında bir çizgi görülüyor. Biliyorsunuz ya, damacana çatlamış ve içindekiler akmış.”</p>
<p>“Şu halde?” diye sordum.</p>
<p>“Onu enseledik, hepsi bu,” dedi.</p>
<p>“Bu kokuyu dünyanın öteki ucuna kadar izleyecek bir köpek biliyorum. Eğer bir balık sürüsü bir ringa balığını bir eyaletten öbürüne kadar kovalayabiliyorsa, eğitimli bir av köpeği bu kadar keskin bir kokunun izini acaba nereye kadar sürebilir? Herhalde binlerle ifade edilebilecek bir mesafe. Bunun cevabını bilirsek... Ama bu ses&#160;de ne! İşte resmi yasa temsilcileri geldi.”</p>
<p>Aşağıdan ayak sesleri ve yüksek sesle konuşmaların yarattığı gürültü patırtı duyuluyordu ve koridor kapısı&#160;hızla çarpılarak kapandı.</p>
<p>“Onlar buraya gelmeden önce,” dedi Holmes, “elinizi bu adamcağızın koluna, sonra bacağına koyun. Ne hissediyorsunuz?” <a id="footnote2"></a><sup><a href="#bookmark1">2</a></sup><sup></sup></p>
<p>“Kasları kazık gibi sert,” diye cevap verdim.</p>
<p>“Evet. Olağan ölüm katılaşmasını çok aşan aşırı bir kasılma durumu var. Yüzündeki bu çarpıklığı, bu Hipok-ratik gülümsemeyi ya da eski yazarların deyimiyle ‘müstehzi gülüş’ü de buna eklerseniz, aklınıza ne geliyor?”</p>
<p>“Güçlü bir bitkisel alkaloid zehirlenmesi,” diye cevap verdim, “tetanoza neden olan striknin benzeri bir madde sonucu ölüm.”</p>
<p>“Cesedin yüz kaslarındaki gerilmeyi görür görmez benim de aklıma gelen buydu. Odaya girince zehrin onun bedenine nasıl girdiğini anlamaya çalıştım hemen. Gördüğünüz üzere, fazla güç harcamadan kafasına saplanan&#160;ya da fırlatılan bir diken bulduydum. Dikenin saplanma&#160;yerinin adam koltuğunda dik oturuyor olsaydı, tavandaki deliğin tam karşısında olacağına dikkat edin. Şimdi şu&#160;dikeni inceleyin.”</p>
<p>Dikeni dikkatle elime alıp lambaya doğru tuttum. Uzun, sivri uçlu, siyah, ucu sanki üzerinde yapışkan bir madde&#160;kurumuş gibi parlak görünen bir cisimdi. Sivri olmayan&#160;öbür ucu bir bıçakla düzeltilip yuvarlatılmıştı.</p>
<p>“Bu bir İngiliz dikeni mi?” diye sordu Holmes.</p>
<p>“Hayır, kesinlikle değil.”</p>
<p>“Bütün bu verilerin ışığında doğru bir çıkarsama yapmanız gerekir. Ama işte resmi görevliler geliyor, şimdi yardımcı güçlerin geri çekilme zamanı.”</p>
<p>Holmes konuşurken koridordaki ayak sesleri de yaklaşarak arttı ve tıknaz, epeyce irikıyım, gri takım elbise giymiş bir adam odaya daldı. Kırmızı suratlı, yapılı, kanlı canlı, şiş göz kapaklarının arasından küçücük gözleri&#160;kurnaz parıltılarla yanıp sönen bir adamdı. Peşinden de&#160;üniformalı bir polis müfettişi ve hâlâ tir tir titreyen Thad-deus Sholto girdi.</p>
<p>“İşte iş burada!” diye söylendi kısık ve boğuk bir sesle. “Ne iş ama! Bunlar da kim? Ev değil, tavşan yuvası sanki!”</p>
<p>“Beni hatırlıyor olmalısınız Bay Athelney Jones,” dedi Holmes usulca.</p>
<p>“Elbette hatırlıyorum!” diye hırladı adam. “Siz Bay Sher-lock Holmes’sunuz, kuramcı Holmes. Hatırlamaz olur muyum? Bishopgate mücevherleri vakasında nedenler, çıkarsamalar ve sonuçlar konusunda bize çektiğiniz nutku&#160;hiç unutmayacağım. Bizi ipucuna yönlendirdiğiniz doğru, ama artık kabul etmelisiniz ki, bunda tavsiyelerinizin&#160;doğruluğundan çok sadece talihinizin yaver gitmesi rol&#160;oynamıştı.”</p>
<p>“Yalnızca çok basit bir akıl yürütmeydi.”</p>
<p>“Hadi canım, hadi canım! Kabul etmekten utanmayın hiç. Ama burada olup bitenler ne? Kötü bir vaka! Kötü&#160;bir vaka! Burada yalnız olgular var... kuramlara yer yok.&#160;Neyse ki başka bir vaka dolayısıyla Norvvood’daydım!&#160;Mesajı aldığımda karakoldaydım. Bu adam neden öldü&#160;dersiniz?”</p>
<p>“Bu vakada kuramlar ileri sürmek bana düşmez,” dedi Holmes soğuk bir sesle.</p>
<p>“Doğru, doğru. Yine de zaman zaman tam isabet ettirdiğinizi yadsıyamayız. Tanrım! Kapı kilitliymiş anladığım kadarıyla. Yarım milyon değerinde mücevherler kaybolmuş. Ya pencere?”</p>
<p>“Kapalıymış, ama pervazda ayak izleri var.”</p>
<p>“İyi güzel de, kapalı olduğuna göre, ayak izlerinin bu vakayla hiçbir ilişkisi olamaz. Bir sağduyu meselesi bu.&#160;Adam belki de bir kalp krizinden öldü, ama o zaman kayıp mücevherlere ne demeli? Hah! Bir kuramım var. Bazen böyle şeyler içime doğar... Sen biraz dışarı çık Çavuş,</p>
<p>siz de Bay Sholto. Arkadaşınız burada kalabilir... Şuna ne dersiniz Holmes? Sholto kendi ifadesine göre, dün akşam&#160;kardeşiyle birlikteymiş. Kardeşi kalp krizi geçirip ölüyor,&#160;bunun üzerine Sholto da hâzineyi alıp gidiyor? Nasıl ama?”&#160;“Bundan sonra da ceset çok düşünceli davranarak kalkıp kapıyı içeriden kilitliyor.”</p>
<p>“Hımm! Bunda bir yanlışlık var. Meseleye sağduyuyla yaklaşalım. Şu Thaddeus Sholto kardeşiyle birlikteymiş, kavga etmişler: Bu kadarını biliyoruz. Kardeş ölüyor, mücevherler de kayboluyor. Bunu da biliyoruz. Thaddeus yanından ayrıldıktan sonra kardeşini gören olmamış. Yatağı bozulmamış. Thaddeus altüst olmuş durumda. Görünümü... eh, pek de hoş değil. Görüyorsunuz ya,&#160;ağımı Thaddeus’un çevresinde örüyorum. Adam kıskıvrak yakalanmak üzere.”</p>
<p>“Henüz bütün olguları bilmiyorsunuz,” dedi Holmes. “Zehirli olduğuna kesinlikle inandığım şu kıymık adamın&#160;kafatasına saplıydı, açtığı deliği hâlâ görebiliyorsunuz; gördüğünüz gibi üstünde yazı olan şu kâğıt da masanın üzerindeydi ve yanında ucuna bir taş takılı şu tuhaf silah duruyordu. Bütün bunlar sizin kuramınızla nasıl bağdaşıyor?”&#160;“Her bakımdan kuramımı doğruluyor,” dedi şişman&#160;dedektif böbürlenerek. “Bu ev Hindistan’dan gelme hatıra eşyalarıyla dolu. Thaddeus bundan söz etti ve eğer&#160;bu kıymık zehirliyse, herkes kadar Thaddeus da cinayet&#160;işlemek için bundan yararlanmış olabilir. Kâğıda gelince,&#160;o bir hokus pokus... bir hile herhalde. Akla gelen tek soru,&#160;katil buradan nasıl çıktı? Ah, tabii, şurada tavanda bir&#160;delik var.”</p>
<p>Cüssesine kıyasla büyük bir çeviklikle basamakları tırmanıp tavan arasına çıktı ve hemen arkasından da sevinçle gizli kapıyı bulduğunu haykırdı.</p>
<p>“Bir şeyi bulmasına buluyor,” dedi Holmes omuz silkerek, “arada bir akıl yürüttüğü de oluyor. II ny a pas des sots si incommodes que ceux qui ont de l’esprit!”<a id="footnote3"></a><sup><a href="#bookmark2">3</a></sup>&#160;“Görüyorsunuz ya!” dedi Athelney Jones yine basamaklarda göründüğünde. “Olgular kuramlardan yeğdir,&#160;ne de olsa. Vakayla ilgili görüşüm doğrulandı. Dama açılan bir gizli kapı var ve aralık duruyor.”</p>
<p>“Onu ben açtım.”</p>
<p>“Sahi mi? Demek siz de fark ettiniz, öyle mi?” Biraz süngüsü düşmüş görünüyordu. “Eh, kim fark ederse etsin, şu bizim beyefendinin nasıl kaçtığını gösteriyor. Müfettiş!”</p>
<p>Koridordan, “Buyrun efendim,” sesi geldi.</p>
<p>“Bay Sholto’ya buraya gelmesini söyle... Bay Sholto, söyleyeceğiniz her şeyin aleyhinize kanıt olarak kullanılabileceğini belirtmek benim görevim. Kardeşinizin ölümüyle ilgili olarak sizi kraliçe adına tutukluyorum.”&#160;“Şu işe bak! Size söylememiş miydim?” diye haykırdı zavallı adam kollarını savurarak ve teker teker hepimize bakarak.</p>
<p>“Kaygılanmayın Bay Sholto,” dedi Holmes. “Sanırım ben sizi bu suçlamadan kurtarabilirim.”</p>
<p>“Tutamayacağınız sözler vermeyin Bay Kuramcı, tutamayacağınız sözler vermeyin!” dedi dedektif. “Bakarsınız sandığınız kadar kolay olmaz bu.”</p>
<p>“Yalnızca onu aklamakla kalmayacağım Bay Jones, aynı zamanda dün akşam bu odada olan iki kişiden birinin adını ve eşkalini de armağan edeceğim size. Adı, çok&#160;iyi biliyorum ki, Jonathan Small. Eğitimsiz, ufak tefek bir&#160;adam, sağ bacağı kesilmiş olduğundan takma bacaklı ve</p>
<p>bunun iç tarafı aşınmış. Sol ayağındaki çizmenin burnu köşeli ve topuğunda bir demir halka var. Bu orta yaşlı, epeyce yanık tenli, eski bir hükümlü. Bu bir iki işaretin, bir&#160;de avuç derisinin soyulmuş olmasının size biraz yardımı&#160;olur. Öteki adam ise...”</p>
<p>“Ya! Öteki adam?” diye sordu Athelney Jones alaycı bir sesle, ama Holmes’un kesin konuşma tarzından etkilenmiş olduğunu açıkça görebiliyordum.</p>
<p>“O tuhaf birisi,” dedi Sherlock Holrnes, topuğunun üzerinde dönerek. “Yakında ikisini de sizinle tanıştırabi-leceğimi umuyorum. Size bir çift sözüm var Watson.”</p>
<p>Beni merdivenlerin başına götürdü.</p>
<p>“Bu beklenmedik olay,” dedi, “yola çıkmamızın asıl amacını biraz unutturdu bize.”</p>
<p>“Ben de şimdi bunu düşünüyordum,” diye cevap verdim. “Bayan Morstan’ın bu netameli evde kalması doğru değil.”</p>
<p>“Hayır, doğru değil. Onu evine götürmelisiniz. Aşağı Camberwell’de Bayan Cecil Forrester ile birlikte oturuyor, dolayısıyla buraya fazla uzakta değil. Ola ki sonra&#160;buraya dönecekseniz, sizi beklerim. Ama çok yorgunsanız o başka?”</p>
<p>“Hiç yorgun değilim. Bu inanılmaz meseleyle ilgili başka şeyler de öğreninceye dek dinlenebileceğimi sanmıyorum. Neler gördüm geçirdim, ama inanın, bu geceki bir dizi şaşırtıcı olay sinirlerimi tümüyle bozdu. Yine de bu&#160;meseleyi sizinle birlikte çözmeyi isterim, madem bu noktaya kadar vardım.”</p>
<p>“Varlığınızın bana çok yararı dokunur,” diye karşılık verdi. “Kendi başımıza vakayı çözer, şu Jones’u da bırakırız ne çeşit bir arapsaçı kurarsa kursun. Bayan Mor-stan’ı evine bıraktıktan sonra Lambeth’deki ırmak kıyı-</p>
<p>sında Pinchin Sokağı 3 numaraya gitmenizi istiyorum. Sağdan üçüncü evde kuş dolduran bir adam oturuyor, adı Sherman. Vitrinde bir tavşan yavrusunu tutan bir sansar&#160;göreceksiniz. Kapıyı vurup Sherman’ı uyandırın ve benim&#160;selamlarımı ilettikten sonra derhal Toby’yi istediğimi söyleyin. Toby’yi arabaya bindirip buraya getirirsiniz.”&#160;“Toby bir köpek herhalde.”</p>
<p>“Evet, olağanüstü bir koku alma gücü olan tuhaf bir kırma. Londra’daki tüm dedektif örgütiındense Toby’nin&#160;yardımını yeğlerim.”</p>
<p>“Getiririm,” dedim. “Şu anda saat bir. Dinlenmiş bir at bulabilirsem, üçten önce dönebilirim.”</p>
<p>“Ben de,” dedi Holmes, “Bayan Bernstone’dan ve Bay Thaddeus’un bana söylediğine göre bitişik tavan arasında yatan Hintli hizmetkârdan bakalım neler öğrenebileceğim. Sonra da büyük Jones’un yöntemlerini inceleyip&#160;hiç de kibarca olmayan alaycı sözlerini dinleyeceğim. ‘ Wir&#160;sitıd geıvohnt dass die Menschen verböhnen was sie nicht&#160;verstehenGoethe hep anlamlı laf eder zaten.”</p>
<p><sup>4</sup> İnsanların anlamadıklarıyla alay etmelerine alışığı/.dır. (Alm) (ç.n.)</p><div><img src="main-7.jpg" alt=""/></div>
<p><a id="bookmark0"><sup><a href="#footnote1">1</a></sup></a></p>
<p> Haşkâhya (Hintçe) (ç.ıt.)</p>
<p><a id="bookmark1"><sup><a href="#footnote2">2</a></sup></a></p>
<p> Kayın ağacı katranı veya kömür katranından çıkarılan, ahşap koruyucu olarak kullanılan renksiz ve sert kokulu hir yağ. (ç.n.)</p>
<p><a id="bookmark2"><sup><a href="#footnote3">3</a></sup></a></p>
<p> Kn can sıkıcı aptallar dikkatli olanlardır. (Fr.) (ç.n.)</p>
</body>
</html>