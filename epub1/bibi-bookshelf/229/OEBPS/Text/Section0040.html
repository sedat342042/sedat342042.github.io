<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <meta content="pdftohtml 0.36" name="generator"/>
  <meta content="2008-06-19T18:42:21+00:00" name="date"/>

</head>

<body class="calibre">
  <h1 class="calibre1">3.</h1>

  <p class="calibre1">Poirot, Miss Gilchrist'i zorlukla başından attı. Çünkü başkalarının da kendisine açılacaklarını umuyordu.</p>

  <p class="calibre1">Yanılmanrştı... Miss Gilchrist uzaklaştığı sırada Gregory Banks çim alandan hızla ilerleyerek, çardağa doğru geldi. Rengi iyice uçmuş, alnında ter tanecikleri belirmişti. Sözlerinde acayip bir heyecan vardı.</p>

  <p class="calibre1">"Neyse! O budala kadının yanınızdan hiç ayrılmayacağını sandım! Bu sabahki sözleriniz yanlıştı. Richard Abernathie öldürüldü aslında. Onu ben öldürdüm!"</p>

  <p class="calibre1">Poirot, sakin sakin genç adamı süzdü, </p>

  <p class="calibre1">"Öyle mi? "Bunu nasıl yaptınız?"</p>

  <p class="calibre1">Gregory, güldü. </p>

  <p class="calibre1">"Benim için zor olmadı bu.. Neticede elimin altında onbeş yirmi zehir var. Tabii zehirleme usulünü bir süre düşünmem lâzım geldi. Sonra bunun yolunu da buldum. Fevkalâde zekice bir şeydi bu. İşin en güzel tarafı o sırada konakta bulunmama da lüzum kalmıyordu."</p>

  <p class="calibre1">Poirot, "Fevkalâde," dedi.</p>

  <p class="calibre1">Gregory Banks, tevazuyla başını eğdi. </p>

  <p class="calibre1">"Evet. Gerçekten fevkalâde bir usuldü bu."</p>

  <p class="calibre1">Poirot, ilgiyle sordu. </p>

  <p class="calibre1">"Peki Mr. Richard'ı neden öldürdünüz? Karınıza para kalacağı için mi?"</p>

  <p class="calibre1">"Ne münasebet!" </p>

  <p class="calibre1">Gregory, birdenbire öfkelenmişti. </p>

  <p class="calibre1">"Ben paragöz değilim. <span style="text-indent: 1em; font-size: 1em;">Susan'la da parası için evlenmedim."</span></p>

  <p class="calibre1">"Öyle mi?"</p>

  <p class="calibre1">"Ama Richard Abernathie öyle sanıyordu!" </p>

  <p class="calibre1">Gregory'nin sesinde müthiş bir kin vardı şimdi. </p>

  <p class="calibre1">"Susan'dan hoşlanıyor, onu takdir ediyordu. Susan'da Abernathie kanı olduğunu söyleyerek karımla öğünüyordu. Fakat Susan'ın kendinden aşağı biriyle evlendiğinden de emindi. Belki ben şık giyinmiyorum, konuşmam da düzgün değil! Ama o da züppenin biriydi! İğrenç bir züppe!"</p>

  <p class="calibre1">Poirot, usulca, </p>

  <p class="calibre1">"Mr. Richard'ın züppe olduğunu sanmıyorum," diye mırıldandı.</p>

  <p class="calibre1">"İşittiklerimden bunu anladım."</p>

  <p class="calibre1">"Züppeydi! Züppe!" </p>

  <p class="calibre1">Genç adamın sesi iyice tizleşmişti. </p>

  <p class="calibre1">"Beni aşağı görüyordu. Bana karşı gayet terbiyeli davranıyordu ama aslında benden hiç hoşlanmadığı da belliydi."</p>

  <p class="calibre1">"Belki."</p>

  <p class="calibre1">"Bana hiç kimse öyle davranamaz. Davranmaya kalkarsa cezasını çeker. Bunu daha önce yapmaya kalkışanlar da oldu. İlâç yaptıran bir kadın... Bana kabalık etti. Ona ne yaptığımı biliyor musunuz?"</p>

  <p class="calibre1">Poirot, "Evet," dedi. Gregory, şaşırdı. </p>

  <p class="calibre1">"Demek biliyorsunuz?"</p>

  <p class="calibre1">"Evet."</p>

  <p class="calibre1">"Kadın az kalsın ölüyordu."</p>

  <p class="calibre1">Genç adam, memnun bir tavırla konuşuyordu. </p>

  <p class="calibre1">"Bu da benimle oynanamıyacağını<span style="text-indent: 1em; font-size: 1em;"> gösterir. Richard beni aşağı görüyordu. Sonra ne oldu? Geberdi gitti!"</span></p>

  <p class="calibre1">Poirot, gayet ciddi bir tavırla, </p>

  <p class="calibre1">"Mükemmel bir cinayet bu," diye başını salladı.</p>

  <p class="calibre1">"Fakat neden şimdi bunu itiraf ediyorsunuz?"</p>

  <p class="calibre1">"Çünkü siz tahkikatın sona erdiğini söylediniz. Richard'ın ölümünün normal olduğunu açıkladınız. Size sandığınız kadar zeki olmadığınızı öğretmem lâzımdı. <span style="text-indent: 1em; font-size: 1em;">Bundan başka bundan başka"</span></p>

  <p class="calibre1">Poirot, "Evet?" dedi. "Bundan başka?"</p>

  <p class="calibre1">Gregory, birdenbire banka çöktü. Şimdi yüzünde âdeta vecd dolu bir ifade vardı.</p>

  <p class="calibre1">"Kötülük ettim... Cezalandırılmam lâzım... Oraya gidecek ve çilemi çekeceğim... <span style="text-indent: 1em; font-size: 1em;">Cezalandırılmam lâzım..." </span></p>

  <p class="calibre1"><span style="text-indent: 1em; font-size: 1em;">Gözleri parlıyordu. Poirot, bir iki dakika onu merakla süzdü.</span></p>

  <p class="calibre1">Sonra da, "Karınızdan kaçmayı çok mu istiyorsunuz?" diye sordu.</p>

  <p class="calibre1">Gregory'nin yüzündeki ifade değişti, </p>

  <p class="calibre1">"Susan? Susan harikuladedir. Harikulade."</p>

  <p class="calibre1">"Evet, Susan harikulade. Bu da sizin için ağır bir yük... Susan sizi delicesine seviyor... Bu da ayrı bir yük... öyle değil mi?"</p>

  <p class="calibre1">Gregory, başını önüne eğmişti. Somurtkan bir çocuk gibi, </p>

  <p class="calibre1">"O neden yakamı bırakmıyor?" diye homurdandı. </p>

  <p class="calibre1">Sonra da birdenbire ayağa fırladı. </p>

  <p class="calibre1">"İşte geliyor! <span style="text-indent: 1em; font-size: 1em;">Ben gidiyorum. Susan'a size anlattıklarımı açıklayın. Ona karakola gittiğimi söyleyin. Her şeyi itiraf etmeye gittiğimi."</span></p>
</body>
</html>
