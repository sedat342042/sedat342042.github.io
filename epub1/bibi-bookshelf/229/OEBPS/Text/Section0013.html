<?xml version='1.0' encoding='utf-8'?>
<html xmlns="http://www.w3.org/1999/xhtml">
<head>
  <meta content="pdftohtml 0.36" name="generator"/>
  <meta content="2008-06-19T18:42:21+00:00" name="date"/>

</head>

<body class="calibre">
  <h1 class="calibre2" id="calibre_pb_7">V</h1>

  <h1 class="calibre2">1.</h1>

  <p class="calibre1">Maude Abernathie de o akşam Yorkshire'dan avukata telefon etti. </p>

  <p class="calibre1">"Ah, nihayet sizi bulabildim, Mr. Entwhistle. Timothy feci halde. Cora'yla ilgili haber onu çok sarstı."</p>

  <p class="calibre1">Mr. Entwhistle, "Haklı tabii," dedi.</p>

  <p class="calibre1"></p>

  <p class="calibre1">"Her halde..." Maude'un sesi tereddüt doluydu. "Yani bu hakikaten bir cinayet mi?"</p>

  <p class="calibre1">Avukat, "Evet, cinayet," diye cevap verdi.</p>

  <p class="calibre1"></p>

  <p class="calibre1">"Gazeteler Cora'nın baltayla öldürülmüş olduğunu yazıyorlar."</p>

  <p class="calibre1">"Evet."</p>

  <p class="calibre1">Maude, "inanılacak gibi değil," dedi. "Timothy'nin kız kardeşi, öz kardeşi baltayla nasıl öldürülür?"</p>

  <p class="calibre1">Mr. Entwhistle, "Hakikatleri olduğu gibi kabul etmek lâzım," diye mırıldandı.</p>

  <p class="calibre1"></p>

  <p class="calibre1">"Doğrusu Timothy için çok endişeleniyorum. Bütün bunlar onun sıhhati için hiç iyi değil. Kendisini yatırdım. Fakat ille sizin kalkıp buraya gelmenizi istiyor. <span style="text-indent: 1em; font-size: 1em;">Bilmek istediği bir sürü şey de var. Resmi Soruşturma yapılacak mı? Bunda kimlerin bulunması lâzım? Ondan sonra cenaze ne zaman kaldırılacak? Tören nerede yapılacak? Bu iş için para ayrılmış mı? Cora vasiyetname bırakmış mı? Cesedinin yakılmasını mı, yoksa gömülmesini mi"</span></p>

  <p class="calibre1">Mr. Entwhistle, listeyi yarıda kesti. </p>

  <p class="calibre1">"Cora vasiyetname yapmış. Bunun şartlarını Timothy'nin yerine getirmesini istemiş."</p>

  <p class="calibre1"></p>

  <p class="calibre1">"Eyvah. Korkarım Timothy böyle bir şey yapacak durumda değil "</p>

  <p class="calibre1"></p>

  <p class="calibre1">"Bizim büro lüzumlu her şeyi yapacak. Vasiyetname gayet basit. Cora, tablolarıyla amatist broşunu Miss Gilchrist'e, geri kalanları da Susan'a bırakmış."</p>

  <p class="calibre1"></p>

  <p class="calibre1">"Susan'a mı? Allah Allah neden Susan'a acaba? Kızı ta çocukluğundan beri görmemişti sanırım."</p>

  <p class="calibre1"></p>

  <p class="calibre1">"Bunun sebebi Susan'ın evliliğinin aileyi kızdırdığını duymuş olması galiba."</p>

  <p class="calibre1">Maude, "Hah," diye homurdandı. "Gregory Banks bile Pierre Lansquenet'den kat kat üstün. Ama benim gençliğimde kızların dükkânlarda çalışan gençlerle evlenmeleri hoş karşılanmazdı. Ama neyse Gregory, eczanede hiç olmazsa, Ayrıca terbiyeli bir gence de benziyor." Bir an durdu. "Richard'ın Cora'ya bıraktığı gelir de Susan'ın mı olacak şimdi?"</p>

  <p class="calibre1"></p>

  <p class="calibre1"></p>

  <p class="calibre1"></p>

  <p class="calibre1">"Hayır, hayır. Cora'nın hissesi Richard'ın istediği şekilde pay edilecek. <span style="text-indent: 1em; font-size: 1em;">Zavallı Cora'nın bir kaç yüz sterlini ve bir de evindeki eşyaları var, işte o kadar. Borçlar ödendikten, eşyalar da satıldıktan sonra geriye beş yüz sterlinden fazla bir şey kalacağını sanmıyorum... Resmî Soruşturma yapılacak tabii. Gelecek </span><span style="text-indent: 1em; font-size: 1em;">Perşembe. Eğer Timothy razıysa, aile adına Soruşturmayı izlemesi için bizim genç Lloyd'u yollarım." Özür diler gibi ilâve etti. "Bu olayın ilgi uyandıracağı muhakkak."</span></p>

  <p class="calibre1"></p>

  <p class="calibre1">"İşte bu kötü. Bu işi yapan ahlâksızı yakaladılar mı?"</p>

  <p class="calibre1"></p>

  <p class="calibre1">"Hayır. Katil henüz yakalanmadı."</p>

  <p class="calibre1"></p>

  <p class="calibre1">"Etrafta dolaşarak, adam öldüren manyaklardan olmalı o. Polis de o kadar beceriksiz ki."</p>

  <p class="calibre1">Mr. Entwhistle, "Hayır," dedi. "Hiç de beceriksiz değil. Hiç bir zaman böyle düşünmeyin."</p>

  <p class="calibre1"></p>

  <p class="calibre1">"Ne acayip bir olay bu. Timothy için de kötü bir şey tabii. Kalkıp buraya gelemez misiniz, Mr. Entwhistle? <span style="text-indent: 1em; font-size: 1em;">Bunu yaparsanız beni çok sevindirirsiniz. Siz buraya gelirseniz, Timothy'nin endişeleri de biraz yatışır."</span></p>

  <p class="calibre1">Avukat, bir an sesini çıkarmadı. Bu davet hoşuna gitmemiş değildi. </p>

  <p class="calibre1">"Belki siz haklısınız. Zaten Cora'nın vasiyetnamesi konusunda Timothy'ye bazı kâğıtlar imzalatmam lâzım. Evet, her halde gelebilirim."</p>

  <p class="calibre1">"İşte bu çok iyi. Ne kadar sevindiğimi bilemezsiniz. Yarın gelebilir misiniz? <span style="text-indent: 1em; font-size: 1em;">Geceyi burada geçirirsiniz tabii. En iyi tren 11.20'de kalkanı."</span></p>

  <p class="calibre1">Mr. Entwhistle, </p>

  <p class="calibre1">"Korkarım öğleden sonraki trene binmek zorundayım," diye mırıldandı. "Sabahleyin başka bir <span style="text-indent: 1em; font-size: 1em;">işim var..."</span></p>
</body>
</html>