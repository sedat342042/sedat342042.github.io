<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <meta content="pdftohtml 0.36" name="generator"/>
  <meta content="2008-06-19T18:42:21+00:00" name="date"/>

</head>

<body class="calibre">
  <p class="calibre1">Miss Gilchrist, "Bunu yapamayacağım," dedi. Maude, hayretle kadına baktı. Miss Gilchrist, titremeye başlamıştı. Yalvarırcasına bakıyordu. </p>

  <p class="calibre1">"Biliyorum, <span style="text-indent: 1em; font-size: 1em;">benimki budalalık... Ama bunu yapamayacağım... Evde yalnız başıma kalmam imkânsız. Acaba köyden biri gelebilir mi? Burada benimle kalabilecek biri var mı?"</span></p>

  <p class="calibre1">Maude, başını salladı. Köyden kimseyi bulamayacaklarını gayet iyi biliyordu. </p>

  <p class="calibre1">"Bu imkânsız."</p>

  <p class="calibre1">Miss Gilchrist, sözlerine devam etti. Sesinde müthiş bir ümitsizlik vardı.</p>

  <p class="calibre1">"Benim sinirli ve gülünç olduğumu düşüneceğinizi biliyorum. Doğrusu bana bir kaç ay önce böyle şeyler hissedeceğimi söyleselerdi, buna katiyen inanmazdım. <span style="text-indent: 1em; font-size: 1em;">Aslında ben öyle telâşlı, korkak bir kadın değilimdir. Fakat artık her şey değişti. Korkuyorum... Burada yalnız kalırsam, muhakkak çıldırırım."</span></p>

  <p class="calibre1">Maude, "Haklısınız," dedi. "Benimki de budalalık. St. Mary de olanlardan sonra burada yalnız kalamayacağınızı bilmeliydim."</p>

  <p class="calibre1">"Evet bu korkumun sebebi o olaylar olmalı. Biliyorum, benimki mantıksızca bir şey. Önce bir şeye aldırdığım yoktu zaten. Hattâ o olaydan sonra evde yalnız da kaldım. Fakat son günlerde korkum iyice arttı. Bunun sebebi de yok. Ama durup dururken dehşete kapılıyorum... Bu halimden de utanıyorum... Fakat daima bir şey olmasını bekler gibiyim... Hattâ o rahibenin kapıya gelmesi bile beni şaşırttı. <span style="text-indent: 1em; font-size: 1em;">Allahım... Sinirlerim berbat halde..."</span></p>

  <p class="calibre1">Maude, mırıldandı. </p>

  <p class="calibre1">"Şokun etkisi şimdi görülüyor." </p>

  <p class="calibre1">"Öyle mi? Bilmem ki... <span style="text-indent: 1em; font-size: 1em;">Allahım... Biliyorum benimki nankörlük. Halbuki siz bana çok iyi davrandınız. </span><span style="text-indent: 1em; font-size: 1em;">Şimdi kimbilir hakkımda ne düşüneceksiniz?"</span></p>

  <p class="calibre1">Maude, onu yatıştırmaya çalıştı. </p>

  <p class="calibre1">"Üzülmeyin... Elbet bir çaresini buluruz..."</p>
</body>
</html>
