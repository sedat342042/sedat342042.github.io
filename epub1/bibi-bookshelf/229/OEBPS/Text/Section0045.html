<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <meta content="pdftohtml 0.36" name="generator"/>
  <meta content="2008-06-19T18:42:21+00:00" name="date"/>

</head>

<body class="calibre">
  <h1 class="calibre1">XXIII</h1>

  <p class="calibre1">Poirot'nun beklediği telgraf akşam altıda geldi. Üç kelimeden ibaretti bu.</p>

  <p class="calibre1">Altında da bir imza vardı. Belçikalı o kadar sevindi ki, hemen cebinden çıkardığı bir sterlini Lanscombe'un eline sıkıştırdı. </p>

  <p class="calibre1">"Bazan hesaplı olmanın lüzumu yoktur."</p>

  <p class="calibre1">Lanscombe terbiyeli terbiyeli, </p>

  <p class="calibre1">"Her halde, efendim," dedi.</p>

  <p class="calibre1">"Müfettiş Morton nerede biliyor musun?"</p>

  <p class="calibre1">"Kütüphanede sanırım, efendim."</p>

  <p class="calibre1">Poirot, "Alâ," diye bağırdı. "Alâ. Ben de onun yanına gideyim. "Lanscombe'un omuzuna vurdu. "Ümidini kaybetme. Başarıya erişmek üzereyiz."</p>

  <p class="calibre1">Lanscombe, şaşkın şaşkın gözlerini kırpıştırdı. </p>

  <p class="calibre1">"Evet, efendim."</p>

  <p class="calibre1">Poirot, "Cesaret," dedi. Bir iki adım attı, sonra tekrar yaşlı uşağa döndü.</p>

  <p class="calibre1">"Lanscombe, Mrs. Cora ağabeyinin cenazesi için buraya geldiği zaman sana ne söyledi? İlk sözleri ne oldu onun? Bunu hatırlıyor musun?"</p>

  <p class="calibre1">Lanscombe'un yüzü aydınlandı. </p>

  <p class="calibre1">"Evet, gayet iyi hatırlıyorum, efendim. Miss Cora, <span style="text-indent: 1em; font-size: 1em;">afedersiniz, yani Mrs. Lansaquenet bana, 'Merhaba Lanscombe.' dedi. 'Bizim kulübelere pasta getirdiğin o günler çok geride kaldı artık...' Çocukların bahçede, parmaklıkların yanında kendilerine mahsus küçük kulübeleri vardı da. </span><span style="text-indent: 1em; font-size: 1em;">Yazları, konakta ziyafet verildiği zaman küçüklere pasta götürürdüm. Miss Cora boğazına pek düşkündü."</span></p>

  <p class="calibre1">Poirot, başını salladı. </p>

  <p class="calibre1">"Ben de öyle düşündüm... Evet, çok uygun..."</p>

  <p class="calibre1">Belçikalı kütüphaneye girdi. Hiç bir şey söylemeden yeni aldığı telgrafı Müfettiş Morton'a uzattı. Adam bunu okudu.</p>

  <p class="calibre1">"Doğrusu bir şey anlamadım, Mösyö Poirot."</p>

  <p class="calibre1">"Artık size her şeyi anlatmanın zamanı geldi." </p>

  <p class="calibre1">Müfettiş güldü. </p>

  <p class="calibre1">"Eski melodramlardaki genç kızlar <span style="text-indent: 1em; font-size: 1em;">da böyle söylerlerdi... Fakat artık bana elinizdeki kozları göstermeniz gerçekten lâzım. Daha fazla dayanamayacağım. Gregory Banks, hâlâ Richard Abernathie'yi zehirlediğini söylüyor, bunu nasıl yaptığını anlayamıyacağımızı iddia ederek öğünüyor. Bunu neden yaptığını da bilmiyorum."</span></p>

  <p class="calibre1">"Her halde Gregory, Forsdyke kliniğine yatarak, bütün dertlerden ve sorumluluklardan kurtulmayı istiyor."</p>

  <p class="calibre1">"Bana kalırsa o bu sefer akıl hastanesine gidecek."</p>

  <p class="calibre1">"O da işine gelir."</p>

  <p class="calibre1">"Katil gerçekten o mu, Poirot? Miss Gilchrist, size anlattıklarını bana da tekrarladı. Bu durum da Richard Abernathie'nın Susan hakkında söylediği sözlere uyuyor. Katil Gregory ise, genç kadın da bu işe karışmış demektir. Fakat Susan Banks'ın cinayet <span style="text-indent: 1em; font-size: 1em;">isleyebileceğini sanmıyorum. Ama o kocasını korumak için elinden gelen her şeyi </span><span style="text-indent: 1em; font-size: 1em;">yapar."</span></p>

  <p class="calibre1">"Size her şeyi anlatacağım..."</p>

  <p class="calibre1">"Aman anlatın! Anlatın! Ve çabuk olun!"</p>
</body>
</html>
