<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <meta content="pdftohtml 0.36" name="generator"/>
  <meta content="2008-06-19T18:42:21+00:00" name="date"/>

</head>

<body class="calibre">
  <h1 class="calibre1">XXI</h1>

  <h1 class="calibre1" id="sigil_toc_id_11">1.</h1>

  <p class="calibre1">Hercule Poirot, saat onbirde kütüphanede resmi olmayan bir toplantı yaptı. <span style="text-indent: 1em; font-size: 1em;">Herkes katıldı buna. Belçikalı yarım daire şeklinde oturmuş olan küçük guruptakileri ayrı</span><span style="text-indent: 1em; font-size: 1em;"> ayrı süzdükten sonra, </span></p>

  <p class="calibre1"><span style="text-indent: 1em; font-size: 1em;">"Dün gece," diye söze başladı. "Mrs. Rosamund benim bir detektif olduğumu açıkladı. Aslında kimliğimi bir süre daha gizlemeyi istiyordum. Ama neyse... Bu önemli değil... Şimdi beni dikkatle dinleyin. Mr. </span><span style="text-indent: 1em; font-size: 1em;">Entwhistle, eski dostlarımdandır."</span></p>

  <p class="calibre1">"Evet... Eski arkadaşı Mr. Richard'ın ölümü Mr. Entwhistle'i çok sarsmıştı. <span style="text-indent: 1em; font-size: 1em;">Tabii Richard'ın kız kardeşi Cora'nın sözleri de."</span></p>

  <p class="calibre1">Maude, "Tam Cora'ya göre, saçma sapan sözlerdi onlar," diye homurdandı. "Doğrusu Mr. Entwhistle gibi aklı başında bir adamın o lâflara aldırmasına şaştım."</p>

  <p class="calibre1">Poirot, sözlerine devam etti. </p>

  <p class="calibre1">"Cora Lansquenet'in öldürülmesi üzerine, Mr. <span style="text-indent: 1em; font-size: 1em;">Entwhistle'in endişeleri de büsbütün arttı. O bir tek şey istiyordu. Aslında bu ölümün sadece bir tesadüf olduğunun ortaya çıkarılmasını. Daha doğrusu Richard Abernathie'nin normal sebeplerden öldüğüne inanmayı istiyordu. İşte benden de bunu incelememi istedi." Bir an durdu. "Ben de bunu yaptım..." Yine durdu.</span></p>

  <p class="calibre1">Diğerlerinin sesi çıkmıyordu. Poirot başını arkaya attı. </p>

  <p class="calibre1">"Eh bien, tahkikatımın neticesinin sizi memnun edeceğinden eminim. Richard Abernathie'nin ölümünün normal olmadığını düşünmemiz için hiç bir sebep yok ortada." Zaferle güldü. "Her halde bu sizler için iyi bir haber."</p>

  <p class="calibre1">Fakat bir kişi hariç, diğerleri hâlâ ona şüpheyle bakıyorlardı.</p>

  <p class="calibre1">Bu tek kişi Timothy Abernathie'ydi. Adam, başını sallayıp duruyordu. </p>

  <p class="calibre1">"Richard cinayete kurban gitmedi tabii! Cora'nın bir oyunuydu bu! Hepinizi korkutmaya kalkıştı. Cora benim kız kardeşimdi ama aslında dengesiz bir tipti o. <span style="text-indent: 1em; font-size: 1em;">Zavallı..Mr. Bilmem ne... Adınızı bilmiyorum... Gerçeği ortaya çıkarmakla iyi ettiniz... Yalnız Entwhistle'inki de küstahlık. Size böyle bir görev vermeye nasıl da cesaret etti? Eğer paranızı bizden alabileceğini sanıyorsa çok yanılıyor. Küstah! </span><span style="text-indent: 1em; font-size: 1em;">Entwhistle kim oluyor? </span><span style="text-indent: 1em; font-size: 1em;">Madem aile Richard'ın </span><span style="text-indent: 1em; font-size: 1em;">ölümünün </span><span style="text-indent: 1em; font-size: 1em;">normal olduğundan emindi"</span></p>

  <p class="calibre1">Rosamund, onun sözünü kesti. </p>

  <p class="calibre1">"Ama aile bundan emin değildi, Timothy dayı."</p>

  <p class="calibre1">"Ne? Ne dedin?" </p>

  <p class="calibre1">Timothy kaşlarını çatarak öfkeyle yeğenine baktı.</p>

  <p class="calibre1">"Biz emin değildik. Ya bu sabah Helen yengenin başına gelenler?"</p>

  <p class="calibre1">Maude, çabucak, </p>

  <p class="calibre1">"Helen, yaşlanıyor artık," dedi. "İnsan o çağda sık sık baygınlık geçirir."</p>

  <p class="calibre1">Rosamund, gülümsedi. </p>

  <p class="calibre1">"Anlıyorum... O da bir tesadüf yani."</p>

  <p class="calibre1">"Tabii... Helen doktora telefon etti ve"</p>

  <p class="calibre1">"Hayır, etmemiş. Ben bunu doktora sordum."</p>

  <p class="calibre1">Rosamund hâlâ gülümsüyordu.</p>

  <p class="calibre1">Susan, sert bir sesle, </p>

  <p class="calibre1">"Ya kime etmiş?" diye sordu. </p>

  <p class="calibre1">Rosamund'un yüzünde hafif bir öfke belirdi. </p>

  <p class="calibre1">"Bilmiyorum. Ama belki bunu öğrenirim..."</p>

  <p class="calibre1"><br/></p>

  <p class="calibre1"><br/></p>

  <p class="calibre1">*</p>
</body>
</html>
