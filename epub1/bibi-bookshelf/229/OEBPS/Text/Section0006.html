<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <meta content="pdftohtml 0.36" name="generator"/>
  <meta content="2008-06-19T18:42:21+00:00" name="date"/>

</head>

<body class="calibre">
  <h1 class="calibre2" id="calibre_pb_1">2.</h1>

  <p class="calibre1">Daha ileride, üçüncü mevki kompartmanda Gregory Banks, karısı Susan'a, </p>

  <p class="calibre1">"Senin halan delinin biri," dedi.</p>

  <p class="calibre1">"Cora hala mı?" Susan'ın dalgın bir hali vardı. "Galiba o biraz geri zekalı mıymış, neymiş..."</p>

  <p class="calibre1">Onların karşısında oturan George Crossfield, </p>

  <p class="calibre1">"Cora teyzenin etrafta dolaşarak böyle şeyler söylemesine engel olmak lâzım," diye homurdandı. "Herkesin aklına türlü şeyler gelebilir."</p>

  <p class="calibre1">Rosamund Shane, dudaklarını boyamakla meşguldü. </p>

  <p class="calibre1">"Onun gibi rüküşü kim dinler? <span style="text-indent: 1em; font-size: 1em;">Kılığı ne acayipti. Bol bol da boncuk takmıştı."</span></p>

  <p class="calibre1">George, "Onu susturmak lâzım," dedi.</p>

  <p class="calibre1">Rosamund, bir kahkaha attı. </p>

  <p class="calibre1">"İyi ya hayatım... Onu sen susturuver." </p>

  <p class="calibre1">Rujunu çantasına atarak, aynada memnun bir tavırla, kendine baktı.</p>

  <p class="calibre1">Kocası beklenmedik bir şey söyledi o zaman. </p>

  <p class="calibre1">"Bence George haklı. Dedikodu çabuk çıkar."</p>

  <p class="calibre1">"Bu o kadar önemli mi?" Rosamund, hafifçe gülümsedi. "Bilâkis eğlenceli bile olur bu."</p>

  <p class="calibre1"></p>

  <p class="calibre1"></p>

  <p class="calibre1">Dördü birden bağırdılar. </p>

  <p class="calibre1">"Eğlenceli mi?"</p>

  <p class="calibre1">Rosamund, "Ailede birinin cinayete kurban gitmesi," diye izah etti. "Heyecan verici bir şey bu."</p>

  <p class="calibre1">Susan'ın sinirli ve mutsuz kocası Gregory Banks, o anda Rosamund'un teyzesi Cora'ya biraz benzediğini düşündü. Kadının ondan sonraki sözleri de bu kanısını kuvvetlendirdi.</p>

  <p class="calibre1">Rosamund, "Dayımı öldürdüklerini kabul edelim," diye başını salladı. "Sizce katil kim?" Düşünceli gözlerle kompartmandakilere baktı. "Onun ölümü hepimizin de işi<span style="text-indent: 1em; font-size: 1em;">ne yaradı. Michael'la benim beş param yok. Michael'a Sandbourne'da fevkalâde bir rol teklif ettiler. Ama onun için de beklemesi lâzım. Ama artık her şey düzeldi. İstersek kendi piyesimize bile para yatırabiliriz. Zaten benim gözüm bir eserde. Bunda fevkalâde bir rol "</span></p>

  <p class="calibre1">Artık kimse Rosamund'un heyecanlı sözlerini dinlemiyordu. Hepsi de kendi geleceklerini düşünmeye başlamışlardı.</p>

  <p class="calibre1">George, kendi kendine, </p>

  <p class="calibre1">"<i>Durumum tehlikeliydi," diyordu. "Fakat artık aldığım parayı yerine koyabilirim. Kimse de bunu farketmez... Ama az kalsın enseleniyordum.</i>"</p>

  <p class="calibre1">Gregory Banks, gözlerini kapayarak arkasına yaslandı. Artık esirlikten kurtulacaktı.</p>

  <p class="calibre1">Susan o berrak fakat biraz sert olan sesiyle, </p>

  <p class="calibre1">"Tabii zavallı Richard amcama acıyorum," dedi. "Fakat çok yaşlıydı o. Mortimer de ölmüştü. Artık kendisini hayata bağlayacak hiç bir şey yoktu. Yıllarca hastalık çekmektense böyle çabucak ölmek çok daha iyi." Sert bakışlı, zekâ dolu gözleri kocasına doğru kaydı. Şimdi yüzündeki ifade yumuşamıştı. <i>"Sevgili Greg."</i> diye düşündü. <i>"Ona tapıyorum ..."</i></p>

  <p class="calibre1">Genç kadın, vuzuhsuz bir şekilde kocasının ona olan aşkının, kendisininkinden daha az olduğunu seziyordu. Fakat bu da Susan'ın sevgisini büsbütün güçlendirmekteydi. Greg onundu. Kocası için her şey yapabilirdi. Her şey...</p>
</body>
</html>
