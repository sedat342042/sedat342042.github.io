<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <meta content="pdftohtml 0.36" name="generator"/>
  <meta content="2008-06-19T18:42:21+00:00" name="date"/>

</head>

<body class="calibre">
  <h1 class="calibre1">XVI</h1>

  <p class="calibre1">Michael mektubu masanın üzerinden <span style="text-indent: 1em; font-size: 1em;">Rosamund'a doğru attı. </span></p>

  <p class="calibre1"><span style="text-indent: 1em; font-size: 1em;">"E? Ne olmuş?"</span></p>

  <p class="calibre1">"Konağa gideceğiz tabii. Sen de öyle düşünmüyor musun?"</p>

  <p class="calibre1">Michael, ağır ağır, "Evet," diye mırıldandı. "Belki bu daha doğru olur."</p>

  <p class="calibre1">"Belki mücevherler vardır... Tabii evdeki eşyalar berbat... Mumdan çiçekler, doldurulmuş kuşlar... ÖÖÖ."</p>

  <p class="calibre1">"Evet. Orası müzeden farksız. Fakat yeşil salonun resmini yapmak istiyorum. <span style="text-indent: 1em; font-size: 1em;">Bu piyeste işimize yarayabilir." </span></p>

  <p class="calibre1"><span style="text-indent: 1em; font-size: 1em;">Ayağa kalkarak, saatine bir göz attı. </span></p>

  <p class="calibre1"><span style="text-indent: 1em; font-size: 1em;">"İyiki aklıma geldi. Gidip Rosenheim'i göreceğim. Artık gece dönerim. Akşam yemeğini Oscar'la yiyeceğim. Onunla şu Amerikan teklifini konuşacağız."</span></p>

  <p class="calibre1">"Sevgili Oscar. Seni bunca zaman sonra gördüğüne her halde çok sevinecek. Ona sevgilerimi söyle."</p>

  <p class="calibre1">Michael, Rosamund'a çabucak baktı. Artık gülümsemiyordu. Yüzünde dikkatli ve ihtiyatlı bir ifade belirmişti. </p>

  <p class="calibre1">" 'Bukadar zaman sonra' ne demek? Duyan da benim Oscar'ı aylardan beri görmediğimi sanır."</p>

  <p class="calibre1">Rosamund, mırıldandı. </p>

  <p class="calibre1">"Aslı da öyle değil mi?"</p>

  <p class="calibre1">"Ne münasebet. Oscar'la bir hafta önce başbaşa yemek yedik."</p>

  <p class="calibre1">"Çok garip... Her halde o bunu unuttu. Dün bana telefon ederek seni 'Tilly Batıya Bakıyor'un galasından beri görmediğini söyledi."</p>

  <p class="calibre1">"İhtiyar budala kaçırdı her halde..." Michael, bir kahkaha attı.</p>

  <p class="calibre1">Rosamund, iri mavi gözlerini ona dikmişti. Sakin sa<span style="text-indent: 1em; font-size: 1em;">kin genç adamı süzüyordu. </span></p>

  <p class="calibre1"><span style="text-indent: 1em; font-size: 1em;">"Benim aptal olduğumu düşünüyorsun, değil mi, Michael?"</span></p>

  <p class="calibre1">Genç aktör itiraz etti. </p>

  <p class="calibre1">"Ne münasebet, sevgilim!"</p>

  <p class="calibre1">"Hayır, hayır, öyle düşünüyorsun. Ama ben sandığın kadar aptal değilim. Sen o gün Oscar'ı görmedin bile. Nereye gittiğini de biliyorum."</p>

  <p class="calibre1">"Rosamund, hayatım, ne demek istiyorsun?"</p>

  <p class="calibre1">"O gün nerede olduğunu gayet iyi biliyorum." </p>

  <p class="calibre1">Michael'in yakışıklı çehresinde kararsız bir ifade belirmişti. Şaşkın şaşkın karısına bakıyordu. Rosamund da gözlerini ona dikmişti. Genç adam, <i>"Boş bakışlar bazan insanı nasıl sarsıyor?"</i> <span style="text-indent: 1em; font-size: 1em;">diye düşündü. Sonra beceriksizce bir tavırla, </span></p>

  <p class="calibre1"><span style="text-indent: 1em; font-size: 1em;">"Neyi kasdettiğini anlayamadım," </span><span style="text-indent: 1em; font-size: 1em;">dedi.</span></p>

  <p class="calibre1">"Bana bir takım yalanlar uydurmanın yersiz olduğunu anlatmaya çalışıyordum."</p>

  <p class="calibre1">"Buraya bak, Rosamund." </p>

  <p class="calibre1">Genç adam, dikleşmeye karar vermişti.</p>

  <p class="calibre1">Fakat karısı yavaşça, </p>

  <p class="calibre1">"Bu piyesi almayı ve sahneye koymayı istiyoruz değil mi?" <span style="text-indent: 1em; font-size: 1em;">diye sorunca hayretle durakladı.</span></p>

  <p class="calibre1">"İstemek mi? Ben daima öyle bir rolün hayaliyle yaşadım!"</p>

  <p class="calibre1">"Evet... Ben de bunu kasdettim."</p>

  <p class="calibre1">"Ne demek istiyorsun?"</p>

  <p class="calibre1">"O rol çok şeye değer. Öyle değil mi? Fakat insan bazı şeyleri tehlikeye de atmamalıdır."</p>

  <p class="calibre1">Michael, şaşkın şaşkın karısına bakıyordu hâlâ. </p>

  <p class="calibre1">"Para senin," diye mırıldandı.</p>

  <p class="calibre1">"Bunu biliyorum. Eğer parayı tehlikeye atmayı istemiyorsan"</p>

  <p class="calibre1">Rosamund, kelimelere basa basa, </p>

  <p class="calibre1">"Para ikimizin, sevgilim," dedi. "Bu çok önemli."</p>

  <p class="calibre1">"Beni dinle, hayatım. O Eileen rolü daha genişletilebilinir."</p>

  <p class="calibre1">Rosamund, gülümsedi. </p>

  <p class="calibre1">"Ben aslında o role çıkmayı istemiyorum."</p>

  <p class="calibre1">"Yavrum..." </p>

  <p class="calibre1">Michael, <span style="text-indent: 1em; font-size: 1em;">iyice </span><span style="text-indent: 1em; font-size: 1em;">sersemlemişti. </span></p>

  <p class="calibre1"><span style="text-indent: 1em; font-size: 1em;">"Ne </span><span style="text-indent: 1em; font-size: 1em;">oldu sana?"</span></p>

  <p class="calibre1">"Hiç bir şey olmadı."</p>

  <p class="calibre1">"Olmuş, olmuş... <span style="text-indent: 1em; font-size: 1em;">Son </span><span style="text-indent: 1em; font-size: 1em;">zamanlarda çok değiştin. Sıkıntılı, sinirli bir halin var. Ne oldu sana?"</span></p>

  <p class="calibre1">"Hiç bir şey olmadı. Ben sadece senin dikkatli olmanı istiyorum, Michael."</p>

  <p class="calibre1">"Hangi konuda? Ben daima dikkatliyimdir."</p>

  <p class="calibre1">"Hayır, hayır, dikkatli olduğunu sanmıyorum. Sen istediğini yapabileceğini, herkesin uydurduğun hikâyelere inanıvereceklerini zannediyorsun. O gün de Oscar konusunda aptallık ettin."</p>

  <p class="calibre1">Michael, öfkesinden kıpkırmızı kesildi. </p>

  <p class="calibre1">"Ya sen? Sen de o gün Janet'le alış<span style="text-indent: 1em; font-size: 1em;">verişe çıkacağından bahsettin. Ama doğru değildi bu. Janet, Amerika'da. Haftalar önce gitti </span><span style="text-indent: 1em; font-size: 1em;">oraya."</span></p>

  <p class="calibre1">Rosamund, "Evet," dedi. "Bu da aptalca bir iddiaydı. <span style="text-indent: 1em; font-size: 1em;">Aslında ben Regent's Park'da dolaştım."</span></p>

  <p class="calibre1">Michael, merakla karısına baktı. </p>

  <p class="calibre1">"Regent's Park'da mı? Sen hayatında o parkta dolaşmadın! Ne oluyor? Kendine bir erkek arkadaş mı buldun? Sen ne dersen de, Rosamund. Fakat son zamanlarda çok değiştin. Neden?"</p>

  <p class="calibre1">"Bazı şeyleri düşünüyordum... Ne yapmam lâzım geldiğini..."</p>

  <p class="calibre1">Michael, genç kadını sevindiren bir heyecanla ona doğru koşarak, ateşli bir sesle, </p>

  <p class="calibre1">"Hayatım!" diye bağırdı. "Seni delicesine sevdiğimi biliyorsun!"</p>

  <p class="calibre1">Rosamund, kocasının kucaklamasına onu memnun edecek bir tavırla karşılık verdi.</p>

  <p class="calibre1">Fakat birbirlerinin kollarından sıyrılırlarken, Michael, Rosamund'un güzel gözlerindeki acayip, düşünceli ifadeyi farkederek yeniden sarsıldı.</p>

  <p class="calibre1">Genç adam, "Ben ne yaparsam yapayım, beni daima affedeceksin değil mi?" diye sordu.</p>

  <p class="calibre1">Rosamund, dalgın dalgın mırıldandı. </p>

  <p class="calibre1">"Her halde... Mesele o değil. Anlıyacağın durum değişti artık. Düşünmemiz ve plân yapmamız lâzım."</p>

  <p class="calibre1">"Neyi düşünecek, neyin plânını yapacağız?" </p>

  <p class="calibre1">Rosamund, kaşlarını çattı. </p>

  <p class="calibre1">"Bir şeyi yapıp bitirdiğin <span style="text-indent: 1em; font-size: 1em;">zaman, bu onun sonu demek değildir. Bilâkis bir başlangıçtır bu. Onun için de ondan sonra her şeyi plânlamak zorunda kalırsın. Önemli olan şeylerle önemsizleri ayırmaya çalışırsın."</span></p>

  <p class="calibre1">"Rosamund..."</p>

  <p class="calibre1">Genç kadın, yüzünde şaşkın bir ifadeyle kımıldamadan oturuyordu. Gözlerini ilerideki bir noktaya dikmişti. Michael'i görmüyordu bile. Neden neden sonra kocasının ismini haykırdığını farketti. Daldığı düşüncelerden uyanarak, </p>

  <p class="calibre1">"Ne dedin?" diye sordu.</p>

  <p class="calibre1">"Ne düşündüğünü sordum."</p>

  <p class="calibre1">"Ha? A, evet. St. Mary'e giderek o kadınla konuşmam lâzım gelip gelmediğini. <span style="text-indent: 1em; font-size: 1em;">Yani Cora teyzenin kâhyasıyla."</span></p>

  <p class="calibre1">"Ama neden?"</p>

  <p class="calibre1">"O yakında gidecek. Öyle değil mi? Ya akrabalarının yanına, ya başka bir yere. Onunla konuşmadan kendisini bir yere bırakmamalıyız. Kendisine o soruyu sormalıyız."</p>

  <p class="calibre1">"Hangi soruyu?"</p>

  <p class="calibre1">"Cora teyzeyi kimin öldürdüğünü tabii." </p>

  <p class="calibre1">Michael, karısına baka kaldı. </p>

  <p class="calibre1">"Yani <span style="text-indent: 1em; font-size: 1em;">kadının bunu </span><span style="text-indent: 1em; font-size: 1em;">bildiğini mi sanıyorsun?"</span></p>

  <p class="calibre1">Rosamund, yine dalgın bir tavırla, </p>

  <p class="calibre1">"Her halde biliyor," diye mırıldandı... Kadın da o evde oturuyordu."</p>

  <p class="calibre1">"Bunu bilseydi polise açıklardı."</p>

  <p class="calibre1">"Ben onun katili kesinlikle bildiğini kasdetmedim. <span style="text-indent: 1em; font-size: 1em;">Ama her halde bazı şeylerin farkında. Bunun sebebi de Richard dayının, Cora teyzenin evine gittiği zaman söyledikleri tabii. Biliyor musun, Richard dayı oraya gitmiş. Bunu Susan'dan duydum."</span></p>

  <p class="calibre1">"Ama kadın dayının sözlerini duymamıştır..."</p>

  <p class="calibre1">"Aksine muhakkak duydu."</p>

  <p class="calibre1">Rosamund, sanki mantıksız bir çocukla konuşuyormuş <span style="text-indent: 1em; font-size: 1em;">gibi bir tavır takınmıştı.</span></p>

  <p class="calibre1">"Saçma... İhtiyar Richard Abernathie'nin bir yabancının önünde ailesinden ve şüphelerinden bahsedeceğini hiç sanmıyorum."</p>

  <p class="calibre1">"Orası öyle... Kadın konuşmayı kapının dışından duydu tabii."</p>

  <p class="calibre1">"Yani içeriyi dinledi, öyle mi?"</p>

  <p class="calibre1">"Öyle sanırım... Hattâ bundan eminim... Her halde kâhyanın canı çok sıkılıyordu. Bir eve kapanmış iki kadın... Hiç bir eğlence yok... Bu yüzden de kadın muhakkak konuşmaları dinliyor, hattâ mektupları açıp okuyordu..."</p>

  <p class="calibre1">Michael, genç kadrna âdeta endişeyle baktı. </p>

  <p class="calibre1">"Sen de aynı şeyi yapar miydin?"</p>

  <p class="calibre1">Rosamund, kısaca, </p>

  <p class="calibre1">"Ben gidip ıssız bir yerde oturan bir kadının yanına kâhya olarak girmezdim," dedi. Hafifçe titredi. "Ölümü buna tercih ederim."</p>

  <p class="calibre1">"Ben onu kasdetmedim... Yani sen başkalarının mektuplarını açıp okur musun?"</p>

  <p class="calibre1">Rosamund, sakin sakin, </p>

  <p class="calibre1">"Bazı şeyleri öğrenmek istediğim takdirde bunu yaparım," <span style="text-indent: 1em; font-size: 1em;">diye cevap verdi. </span></p>

  <p class="calibre1"><span style="text-indent: 1em; font-size: 1em;">"Herkes de böyledir... Sen de aynı fikirde değil misin?" </span></p>

  <p class="calibre1"><span style="text-indent: 1em; font-size: 1em;">İri gözleriyle kocasına baktı. </span></p>

  <p class="calibre1"><span style="text-indent: 1em; font-size: 1em;">"İnsan bazı şeyleri bilmek ister... Miss Gilchrist de aynı şeyi hissediyordu sanırım. Evet, onun işin iç yüzünü bildiğinden eminim."</span></p>

  <p class="calibre1">Michael, boğulur gibi, </p>

  <p class="calibre1">"Rosamund," dedi. "Sence Cora'yı kim öldürdü? Ya ihtiyar Richard'ı?"</p>

  <p class="calibre1">Karısı yine o iri mavi gözleriyle onu süzdü. </p>

  <p class="calibre1">"Sevgilim, saçmalama... Bunu sen de benim kadar biliyorsun. Ama bu konuyu hiç bir zaman açmamak daha doğru olur. <span style="text-indent: 1em; font-size: 1em;">Onun için de bir daha bundan bahsetmeyeceğiz."</span></p>

  <p class="calibre1"><span style="text-indent: 1em; font-size: 1em;"><br/></span></p>

  <p class="calibre1" style="text-align: center;">***</p>
</body>
</html>
