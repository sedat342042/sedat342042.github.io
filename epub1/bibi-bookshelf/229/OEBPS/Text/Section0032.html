<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <meta content="pdftohtml 0.36" name="generator"/>
  <meta content="2008-06-19T18:42:21+00:00" name="date"/>

</head>

<body class="calibre">
  <h1 class="calibre1">XV</h1>

  <p class="calibre1">George, boş dükkânda durmuş etrafına bakmıyordu. </p>

  <p class="calibre1">"Demek burayı seçtin?"</p>

  <p class="calibre1">Yeri ölçmekte olan Susan başını salladı. </p>

  <p class="calibre1">"Evet..." </p>

  <p class="calibre1">George, "Ah..." dedi. "Boş <span style="text-indent: 1em; font-size: 1em;">dükkânda cinayet. Gelip geçenler vitrinde genç ve güzel bir kadının cesedini görüyorlar..."</span></p>

  <p class="calibre1">"Senin beni öldürmen için hiç bir sebep yok, George."</p>

  <p class="calibre1">"Öyle mi dersin? Sen ölürsen, dayımdan sana kalan paranın dörtte biri benim olur. Paragöz biri için güzel bir sebep işte."</p>

  <p class="calibre1">Susan yeri ölçmekten vaz geçerek, kuzenine döndü. Gözleri iri iri açılmıştı.</p>

  <p class="calibre1">"Biliyor musun, sen çok değiştin George. Miras yüzünden sanırım..." </p>

  <p class="calibre1">Ambalaj sandıklarından birini çekerek üzerine oturdu. Bir sigara yaktı. </p>

  <p class="calibre1">"Richard'ın parasına çok ihtiyacın varmış anlaşılan."</p>

  <p class="calibre1">"Herkesin paraya ihtiyacı var."</p>

  <p class="calibre1">George'un sesi neşeliydi.</p>

  <p class="calibre1">Susan, "Başın belâdaydı, değil mi?" dedi.</p>

  <p class="calibre1">"Bu senin üzerine vazife mi, güzelim?"</p>

  <p class="calibre1">"Merak ettim de..."</p>

  <p class="calibre1">"Bu dükkânı kiralayacak mısın?"</p>

  <p class="calibre1">"Bütün binayı satın alıyorum... Dükkânın üstünde iki kat var. Güzel iki daire."</p>

  <p class="calibre1">"İnsanın parası olması hoş bir şey değil mi, Susan?" </p>

  <p class="calibre1">George'un sesinde hafif bir kin vardı. <span style="text-indent: 1em; font-size: 1em;">Fakat Susan, derin bir nefes alarak, </span></p>

  <p class="calibre1"><span style="text-indent: 1em; font-size: 1em;">"Gerçekten öyle," dedi. "Bana dualarım kabul olunmuş gibi geliyor."</span></p>

  <p class="calibre1">"Dualar insanın yaşlı akrabalarını öldürür mü?"</p>

  <p class="calibre1">Susan, bu söze aldırmadı bile. </p>

  <p class="calibre1">"Burası tam istediğim gibi... Bina hem güzel, hem sağlam."</p>

  <p class="calibre1">"Buraya terzihane mi açacaksın?"</p>

  <p class="calibre1">"Hayır. Güzellik enstitüsü. Kremler. Maskeler. Bu işte çok para var, George. <span style="text-indent: 1em; font-size: 1em;">Fakat güzellik enstitüsü açacak bir insanın kuvvetli bir kişiliği de olması lâzım."</span></p>

  <p class="calibre1">George, kuzinine takdirle baktı. Genç kadın biçimli yüzü, cömert ifadeli ağzı ve pırıltılı saçları hoşuna gidiyordu. Susan'inki canlı, kolay kolay rastlanmayan anlamlı bir çehreydi. Genç adam Susan'daki o gizli gücü de keşfetti. Genç kadın el attığı her işte başarıya uğrayacak bir tipti. </p>

  <p class="calibre1">"Evet, senin de güçlü bir kişiliğin var, Susan. Başarıya ulaşacağın da muhakkak. Böyle bir yer açmayı uzun zamandan beri mi düşünüyordun?"</p>

  <p class="calibre1">"Bir yıldan beri."</p>

  <p class="calibre1">"O halde bunu neden ihtiyar <span style="text-indent: 1em; font-size: 1em;">Richard'a açmadın? O sana gerekli sermayeyi verirdi."</span></p>

  <p class="calibre1">"Bu konuyu ona açtım."</p>

  <p class="calibre1">"Ve o sana yardımdan kaçındı, öyle mi? <span style="text-indent: 1em; font-size: 1em;">Neden acaba? Aslında ona çok </span><span style="text-indent: 1em; font-size: 1em;">benzediğini sezmesi lâzımdı." </span></p>

  <p class="calibre1"><span style="text-indent: 1em; font-size: 1em;">Susan cevap vermedi. George'un gözlerinin önünde genç bir adamın hayali belirdi. Zayıf, sinirli, şüpheli bakışlı Gregory'nin hayali. </span></p>

  <p class="calibre1"><span style="text-indent: 1em; font-size: 1em;">"Kocan bu işte ne yapacak? Eczanede çalışmaktan vaz mı geçecek?"</span></p>

  <p class="calibre1">"Tabii. Arka tarafa onun için bir laboratuar yaptıracağım. Güzellik sütlerini ve kremleri kendi formüllerimize göre hazırlayacağız."</p>

  <p class="calibre1">George, gülmemek için kendisini zor tuttu. Az kalsın, </p>

  <p class="calibre1">"Demek bebeciğin de oyun yeri olacak," diyecekti. Kuzinine sık sık takılırdı ama Susan'ın kocasına karşı olan hisleriyle alay edilmeyeceğini de anlamaya başlamıştı. Cenaze töreninde olduğu gibi yine Gregory'i düşündü. Acayip bir adamdı o. Hem silikti, hem de insana hiç de silik değilmiş gibi geliyordu... Susan'ın zaferle parlayan <span style="text-indent: 1em; font-size: 1em;">gözlerine baktı. </span></p>

  <p class="calibre1"><span style="text-indent: 1em;"><span style="font-size: 1em;">"Evet sen de de Abernathie'lerin gücü var. Aileden bir tek sende </span>görülüyor <span style="font-size: 1em;">bu. Her halde ihtiyar Richard, erkek olmadığına üzülüyordu. </span></span><span style="text-indent: 1em; font-size: 1em;">Kadın olmasaydın muhakkak bütün servetini cana bırakırdı."</span></p>

  <p class="calibre1">Susan, ağır ağır, </p>

  <p class="calibre1">"Evet, gerçekten bırakırdı," dedi. Bir an durdu. "Fakat Richard amca, Gregory'den hoşlanmıyordu."</p>

  <p class="calibre1">"Ah..." George, kaşlarını kaldırdı, "ihtiyar hata etmiş."</p>

  <p class="calibre1">"Evet."</p>

  <p class="calibre1">"Ama neyse... Artık işler yolunda sayılır." </p>

  <p class="calibre1">Bir an durakladı. Susan gibi fazla becerikli ve soğukkanlı kadınlardan hiç hoşlanmadığını düşünüyordu. Konuyu değiştirerek, </p>

  <p class="calibre1">"Sana da Helen'den mektup geldi mi?" diye sordu. "Enderby konağı hakkında."</p>

  <p class="calibre1">"Evet. Bu sabah."</p>

  <p class="calibre1">"Ne yapacaksın?"</p>

  <p class="calibre1">"Gregory'le gelecek hafta sonu konağa gitmeye karar verdik. Tabii bu başkalarına da uyuyorsa. Helen hepimizin aynı zamanda konakta olmasını istiyor sanırım."</p>

  <p class="calibre1">George, kurnaz bir tavırla güldü. </p>

  <p class="calibre1">"Birinin herkesinkinden daha değerli bir eşya seçmesinden mi korkuyorlar?"</p>

  <p class="calibre1">Susan da bir kahkaha attı. </p>

  <p class="calibre1">"Her parçaya değer biçilmiştir her halde. Açıkçası ben konaktan bir, iki eşya almak istiyorum. Meselâ salondaki o yeşil mermer masayı. Buraya yakışırdı o. Üzerine bir kuş kafesi veya balmumundan çiçekler koyarım..."</p>

  <p class="calibre1">"Senin zevkine güvenim var."</p>

  <p class="calibre1">"Her halde konağa sen de geleceksin?"</p>

  <p class="calibre1">"Tabii... Hiç olmazsa haksızlık yapılmasına engel olmaya çalışırım."</p>

  <p class="calibre1">Susan, <span style="text-indent: 1em; font-size: 1em;">güldü.</span></p>

  <p class="calibre1">"Ailenin birbirine düşeceğinden eminim."</p>

  <p class="calibre1">George, "Her halde Rosamund da senin yeşil mermer masayı isteyecektir," diye cevap verdi. "Sahnede kullanmak için."</p>

  <p class="calibre1">Susan'ın yüzündeki tebessüm kayboldu. Kaşları çatılmıştı şimdi. </p>

  <p class="calibre1">"Rosamund'u son günlerde gördün mü?"</p>

  <p class="calibre1">"Güzel kuzinimiz Rosamund'u üçüncü mevki kompartmanda yolculuk ettiğimizden beri görmedim. Yani cenaze töreninden beri."</p>

  <p class="calibre1">"Ben kendisiyle bir iki defa konuştum... Hali bir acayipti"</p>

  <p class="calibre1">"Nesi var onun? Kafasını kullanmaya mı çalışıyor yoksa?"</p>

  <p class="calibre1">"Hayır... Endişeli gibiydi."</p>

  <p class="calibre1">"Neden? Bol para kaldığı, böylece korkunç bir piyes satın alabileceği ve Michael'inin gülünç olmasını sağlayacağı için mi?"</p>

  <p class="calibre1">"Yok canım... Evet, piyes bana da pek berbatmış gibi geldi ama böyle şeyler belli olmaz. Başarı da kazanabilir bu. Ayrıca Michael hakikaten iyi bir aktör. <span style="text-indent: 1em; font-size: 1em;">Rosamund gibi değil o. Bizimki çok güzel ama kötü bir aktris."</span></p>

  <p class="calibre1">"Zavallı güzel kabiliyetsiz Rosamund."</p>

  <p class="calibre1">"Fakat aslında Rosamund herkesin sandığı kadar da aptal değil. Bazan çok zekice lâflar ediyor. Üstelik onun farketmeyeceğini sandığın şeylerken bahsediyor. O zaman çok sarsılıyorsun."</p>

  <p class="calibre1">"Yani Cora teyze gibi o..."</p>

  <p class="calibre1">"Evet..."</p>

  <p class="calibre1">Cora Lansquenet'den bahseder bahsetmez, ikisine de bir sıkıntı basmıştı.</p>

  <p class="calibre1">Sonra George, kayıtsız bir tavır takınmaya çalışarak, </p>

  <p class="calibre1">"Cora'dan bahsedince aklıma <span style="text-indent: 1em; font-size: 1em;">geldi," diye </span><span style="text-indent: 1em; font-size: 1em;">mırıldandı.</span></p>

  <p class="calibre1">"Onun o yardımcısı ne oldu? Kadın için bir şeyler yapmak lâzım."</p>

  <p class="calibre1">"Bir şeyler yapmak mı lâzım? Ne demek istiyorsun ?"</p>

  <p class="calibre1">"Yani bu iş bizim aileye düşer. Cora bizim teyzemizdi... O kadıncağız bundan sonra kolay kolay iş bulamaz pek."</p>

  <p class="calibre1">"Demek senin de aklına geldi bu ?"</p>

  <p class="calibre1">"Evet. Herkesin canı pek kıymetlidir. Tabii Miss Gilchrist denilen kadının onları baltayla doğrayacağını pek sanmazlar ama, her şeye rağmen onun uğursuzluk getireceğini düşünebilirler. İnsanların batıl inançları vardır."</p>

  <p class="calibre1">"Böyle düşünmen çok tuhaf, George. Böyle şeyleri nasıl da biliyorsun?"</p>

  <p class="calibre1">George, alayla, "Avukat olduğumu unutuyorsun," diye cevap verdi. "İnsanların değişik taraflarını görüyorum ben. Miss Gilchrist'e biraz para vermemiz lâzım. <span style="text-indent: 1em; font-size: 1em;">Veya kendisine bir iş bulmalıyız. Bana onun izini kaybetmememiz lazımmış gibi geliyor."</span></p>

  <p class="calibre1">Susan, alayla, "Endişelenme," dedi. "Ben bu işi hallettim. Miss Gilchrist, Timothy'la Maude'un yanında."</p>

  <p class="calibre1">George, şaşırdı. "Susan bu akıllıca bir şey mi?"</p>

  <p class="calibre1">"O sırada aklıma bu geldi."</p>

  <p class="calibre1">George, kuzenini merakla süzdü. </p>

  <p class="calibre1">"Kendinden çok eminsin, değil mi, Susan? Ne yaptığını biliyorsun ve hiç bir zaman pişmanlık da duymuyorsun."</p>

  <p class="calibre1">Susan, güldü. </p>

  <p class="calibre1">"Pişmanlık duymak zaman kaybetmek demektir."</p>
</body>
</html>
