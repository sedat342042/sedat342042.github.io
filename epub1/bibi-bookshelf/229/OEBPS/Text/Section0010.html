<?xml version='1.0' encoding='utf-8'?>
<html xmlns="http://www.w3.org/1999/xhtml">
<head>
  <meta content="pdftohtml 0.36" name="generator"/>
  <meta content="2008-06-19T18:42:21+00:00" name="date"/>

</head>

<body class="calibre">
  <h1 class="calibre2" id="calibre_pb_5">IV</h1>

  <h1 class="calibre2">1.</h1>

  <p class="calibre1">Mr. Entwhistle, sıkıntılı bir gece geçirdi. Sabahleyin kendisini o kadar yorgun ve bitkin hissetti ki, yataktan kalkmamaya karar verdi. Evi idare eden, ona bakan kız kardeşi kalkıp ta Kuzey İngiltere'ye gittiği için kendisini azarladı <span style="text-indent: 1em; font-size: 1em;">durdu tabii. </span></p>

  <p class="calibre1"><span style="text-indent: 1em; font-size: 1em;">"Senin yaşındaki bir adam için cenaze törenleri bayağı öldürücüdür. </span><span style="text-indent: 1em; font-size: 1em;">Sen de sevgili Mr. Abernathie'in gibi birdenbire ölürsen hiç karışmam."</span></p>

  <p class="calibre1">'Birdenbire' sözü avukatın irkilmesine sebep oldu. Bu yüzden kız kardeşiyle münakaşaya da kalkışmadı.</p>

  <p class="calibre1">Akşam altıya çeyrek kala baş ucundaki telefon çaldı. Kendisini ortağı avukat Mr. <span style="text-indent: 1em; font-size: 1em;">Bollard arıyordu.</span></p>

  <p class="calibre1">Mr. Bollard, "Buraya bak, Entwhistle," dedi. "Biraz önce St. Mary polisi beni aradı."</p>

  <p class="calibre1">"St. Mary polisi mi?"</p>

  <p class="calibre1"></p>

  <p class="calibre1">"Evet. Bu " </p>

  <p class="calibre1">Mr. Bollard, bir an sustu. Utanmış olduğu anlaşılıyordu.</p>

  <p class="calibre1">"Şey <span style="text-indent: 1em; font-size: 1em;">bana Mrs. Cora Lansqunet'den bahsettiler. O Richard Abernathie'nin vârislerindendi değil mi?"</span></p>

  <p class="calibre1"></p>

  <p class="calibre1">"Evet, tabii. Kendisini dün cenaze töreninde gördüm."</p>

  <p class="calibre1"></p>

  <p class="calibre1">"Ya? Demek o da cenazedeydi?"</p>

  <p class="calibre1"></p>

  <p class="calibre1">"Evet. Ona ne olmuş?"</p>

  <p class="calibre1"></p>

  <p class="calibre1">"Şey..." </p>

  <p class="calibre1">Mr. Bollard, özür diler gibi konuşmaya başladı. </p>

  <p class="calibre1">"Şey bu çok acayip <span style="text-indent: 1em; font-size: 1em;">şey kadını öldürmüşler." Mr. Bollar'ın sesinden, <i>"Entwhistle ve Bollard hukuk firmasının böyle şeylerle bir ilgisi olamaz,"</i> diye düşündüğü anlaşılıyordu.</span></p>

  <p class="calibre1"></p>

  <p class="calibre1">"Öldürmüşler mi?"</p>

  <p class="calibre1"></p>

  <p class="calibre1">"Evet korkarım öyle. Yani bu bakımdan hiç şüphe yok."</p>

  <p class="calibre1"></p>

  <p class="calibre1">"Polis bizi nereden öğrenmiş?"</p>

  <p class="calibre1"></p>

  <p class="calibre1">"Mrs. Cora Lansqunet'in Miss Gilchrist adında bir kâhyası mı, yardımcısı mı, ne varmış. Polis ona kadının akrabalarının veya avukatlarının adresini sormuş. <span style="text-indent: 1em; font-size: 1em;">Miss Gilchrist, akrabalar konusunda tereddüde kapılmış. Onların adresini pek bilmiyormuş galiba. Fakat bizi hatırlamış."</span></p>

  <p class="calibre1">Mr. Entwhistle, "Kadının öldürülmüş olduğunu nereden çıkarmışlar?" diye sordu.</p>

  <p class="calibre1">Mr. Bollard, yine özür dilenmiş gibi bir tavırla konuşmaya başladı. </p>

  <p class="calibre1">"Bu konuda hiç bir şüphe yokmuş... Şey katil balta mı ne kullanmış... Yani kanlı bir cinayet bu."</p>

  <p class="calibre1"></p>

  <p class="calibre1">"Hırsız mı yapmış bunu?"</p>

  <p class="calibre1"></p>

  <p class="calibre1">"Polis öyle düşünüyor. Cam kırılmış. Bazı şeyler alınmış. Çekmeceler çekilip, eşyalar saçılmış. <span style="text-indent: 1em; font-size: 1em;">Fakat polis bunun mahsus yapılmış olabileceğini de söyledi."</span></p>

  <p class="calibre1"></p>

  <p class="calibre1">"Ne zaman olmuş bu?"</p>

  <p class="calibre1"></p>

  <p class="calibre1">"Bu akşam üzeri ikiyle dört buçuk arası."</p>

  <p class="calibre1"></p>

  <p class="calibre1">"Kâhya kadın neredeymiş?"</p>

  <p class="calibre1"></p>

  <p class="calibre1">"Reading'deki kütüphanede. Alınan kitapları değiştiriyormuş. Eve beşte dönmüş ve Cora Lansquenet'in ölüsünü bulmuş. Polis bize ona kimin saldırabileceğini bilip bilmediğimizi sordu. Ben de " </p>

  <p class="calibre1">Mr. Bollard'ın sesinde öfke vardı şimdi. </p>

  <p class="calibre1">"Bu fikri pek saçma bulduğumu söyledim."</p>

  <p class="calibre1"></p>

  <p class="calibre1">"Tabii tabii."</p>

  <p class="calibre1"></p>

  <p class="calibre1">"Her halde bunu köydeki bir deli yaptı. <span style="text-indent: 1em; font-size: 1em;">Evde çalınacak bir şey olduğunu </span><span style="text-indent: 1em; font-size: 1em;">sanıyordu. Kadınla karşılaşınca paniğe kapılarak onu öldürdü. Öyle değil mi, Entwhistle?"</span></p>

  <p class="calibre1"></p>

  <p class="calibre1">"Evet... Evet..." Avukat, dalgın bir tavırla konuşmuştu. Kendi kendine,</p>

  <p class="calibre1"><i>"Bollard haklı,</i>" diyordu. <i>"Her halde böyle oldu.</i>" Ama diğer taraftan da Cora'nın neşeli sesi kulaklarında çınlamaktaydı.</p>

  <p class="calibre1"><i>"Fakat ağabeyim bir cinayete <span style="text-indent: 1em; font-size: 1em;">kurban gitti değil mi?"</span></i></p>

  <p class="calibre1">Cora ne aptaldı. Daima öyleydi... Hiç çekinmeden hakikatleri açıklayıverirdi. <span style="text-indent: 1em; font-size: 1em;">Hakikatleri! İşte yine o Allanın cezası kelimeyi kullanmıştı?</span></p>
</body>
</html>