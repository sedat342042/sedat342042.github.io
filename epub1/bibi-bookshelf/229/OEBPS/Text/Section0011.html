<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <meta content="pdftohtml 0.36" name="generator"/>
  <meta content="2008-06-19T18:42:21+00:00" name="date"/>

</head>

<body class="calibre">
  <h1 class="calibre1">2.</h1>

  <p class="calibre1">Mr. Entwhistle'la Müfettiş Morton birbirlerini bakışlarıyla şöyle bir tarttılar. <span style="text-indent: 1em; font-size: 1em;">Avukat, o sakin ve ciddi tavırlarıyla polis müfettişine Cora Lansqunet hakkında bilgi verdi. Çocukluğu, gençlik yılları, evliliği, dul kalışı, mali durumu ve akrabaları.</span></p>

  <p class="calibre1"></p>

  <p class="calibre1">"Geride kalan tek yakın akrabası ağabeysi Timothy Abernathie. Fakat <span style="text-indent: 1em; font-size: 1em;">kendisi hastadır ve evinden pek ayrılmaz. Bana kendi adına hareket etme selâhiyetini verdi. Lüzumlu her şeyi ben yapacağım."</span></p>

  <p class="calibre1"></p>

  <p class="calibre1"></p>

  <p class="calibre1">Müfettiş Morton, başını salladı. Karşısına bu yaşlı, zeki avukat çıkmış olduğu için memnundu. Ayrıca Mr. Entwhistle'in bu biraz karışık problemi çözmekte kendisine yardımcı olacağını da umuyordu. </p>

  <p class="calibre1">"Miss Gilchrist bana Cora Lansquenet'in ağabeyisinin cenazesinde bulunmak için kuzeye gittiğini söyledi. <span style="text-indent: 1em; font-size: 1em;">Ölümünden bir gün önce olmuş bu."</span></p>

  <p class="calibre1"></p>

  <p class="calibre1">"Evet, Müfettiş bey. Ben de oradaydım."</p>

  <p class="calibre1"></p>

  <p class="calibre1">"Mrs. Lansquenet'in tavırlarında bir acayiplik var mıydı? Korku? Endişe?"</p>

  <p class="calibre1">Mr. Entwhistle, çok şaşmış gibi kaşlarını kaldırdı. </p>

  <p class="calibre1">"Kısa bir süre sonra öldürecek insanların hareketlerinde daima bir acayiplik mi olur?"</p>

  <p class="calibre1">Müfettiş, hafifçe güldü. </p>

  <p class="calibre1">"Ben kadının durumu önceden sezdiğini söylemek istemedim. Fakat bir şeyler bulmaya çalışıyorum. Acayip, olağanüstü bir şeyler..."</p>

  <p class="calibre1">Mr. Entwhistle, </p>

  <p class="calibre1">"Ne demek istediğinizi pek anlıyamadım," diye mırıldandı.</p>

  <p class="calibre1"></p>

  <p class="calibre1">"Bu kolay kolay anlaşılacak bir şey de değil, Mr. Entwhistle. <span style="text-indent: 1em; font-size: 1em;">Diyelim ki </span><span style="text-indent: 1em; font-size: 1em;">biri evi gözetliyordu. </span><span style="text-indent: 1em; font-size: 1em;">Miss Gilchrist'in saat ikide çıkarak otobüs durağına gittiğini gördü. Sonra bu kimse odunlukta duran baltayı alarak bununla mutfak penceresini kırdı. Eve girerek, yukarı kata çıktı. Yine o baltayla Cora Lansquenet'e saldırdı. Hem de vahşicesine. Kadına altı ilâ sekiz defa vurulmuş."</span></p>

  <p class="calibre1">Mr. Entwhistle, fena halde irkildi.</p>

  <p class="calibre1">Müfettiş, başını salladı. </p>

  <p class="calibre1">"Evet, zalimce işlenmiş bir cinayet bu. Sonra katil çekmeceleri karıştırdı, hepsi ancak on sterlin edecek bir iki ziynet eşyasını alarak oradan uzaklaştı."</p>

  <p class="calibre1"></p>

  <p class="calibre1">"Cora yatakta mıymış?"</p>

  <p class="calibre1"></p>

  <p class="calibre1">"Evet. Kadın kuzeyden bir gece önce geç vakit, dönmüş. Hem yorgun hem heyecanlıymış. Anladığıma göre kendisine miras kalmış."</p>

  <p class="calibre1"></p>

  <p class="calibre1">"Evet."</p>

  <p class="calibre1"></p>

  <p class="calibre1">"Gece iyi uyuyamamış. Sabah kalktığı zaman da başı ağrıyormuş. Bir kaç fincan çay içmiş, baş ağrısı için ilâç almış. Miss Gilchrist'e de kendisini öğleye kadar rahatsız etmemesini söylemiş. Fakat yine de kendine gelememiş. Onun üzerine de iki uyku hapı almaya karar vermiş. Sonra da Miss Gilchrist'e otobüsle Reading'e giderek, kitapları değiştirmesini emretmiş. Her halde katil içeri girdiği sırada Cora Lansquenet uykuya dalmak üzereydi. Veya mışıl mışıl uyuyordu. Katil, kadını tehdit ederek istediği eşyaları alabilirdi. Veya onun ellerini ve ayaklarını bağlayabilirdi. Yanına baltayı almış olması insanı düşündürüyor."</p>

  <p class="calibre1">Mr. Entwhistle, </p>

  <p class="calibre1">"Belki baltayı Cora'yı tehdit etmek için almıştı," dedi. "Cora mücadeleye kalkışınca da "</p>

  <p class="calibre1"></p>

  <p class="calibre1">"Polis doktoru kadının böyle bir şey yapmamış olduğunu söyledi. Katil saldırdığı sırada Mrs. Lansquenet yan dönmüş, sakin sakin yatıyormuş."</p>

  <p class="calibre1">Mr. Entwhistle, endişeli endişeli koltuğunda kımıldandı. </p>

  <p class="calibre1">"Tabii zaman zaman gazetelerde böyle yersiz, kanlı cinayetleri okuyoruz..."</p>

  <p class="calibre1"></p>

  <p class="calibre1">"Evet, evet. Belki bu vaka da öyle bir şey. Civardaki şüpheli kimselerin üzerinde duruyoruz. Fakat köyden birinin bu olayla bir ilişkisi olmadığından da eminiz. Köydekiler o saatte işlerinin başında olurlar. Tabii Mrs. Cora Lansquenet'in evi köyün biraz dışındaydı. Oraya herkes kimseye gözükmeden kolaylıkla girebilirdi. Hava güzeldi. Günlerden beri de yağmur yağmamıştı. Onun için eve giden yolda araba lâstiği izi filân da bulamadık. Tabii eğer katil otomobille geldiyse..."</p>

  <p class="calibre1">Mr. Entwhistle, çabucak sordu. </p>

  <p class="calibre1">"Arabayla birinin geldiğini mi düşünüyorsunuz?"</p>

  <p class="calibre1">Müfettiş, omuzunu silkti. </p>

  <p class="calibre1">"Bilmem ki... Ben sadece bu vakanın biraz acayip olduğunu anlatmaya çalışıyorum. Meselâ şunlar " </p>

  <p class="calibre1">Masanın üzerine bir avuç ziynet eşyası attı. Küçük incilerle süslü yonca şeklinde bir iğne. Araatistli bir broş. Bir dizi küçük inci. Lâl taşları olan bir bilezik. </p>

  <p class="calibre1">"Mrs. Lansquenet'in mücevher kutusundan alınan şeyler bunlar. Hepsini de evin hemen dışındaki otların arasında bulduk..."</p>

  <p class="calibre1"></p>

  <p class="calibre1">"Evet, evet... Bu garip... Fakat belki katil yaptığını düşünerek korkuya kapıldı ve"</p>

  <p class="calibre1"></p>

  <p class="calibre1">"Evet. Fakat o zaman da bunları yukarıda, kadının odasında bırakırdı... Tabii katil yatak odasıyla ön kapı arasında birdenbire paniğe kapılmış da olabilir..."</p>

  <p class="calibre1"></p>

  <p class="calibre1"></p>

  <p class="calibre1">Mr. Entwhistle, usulca,</p>

  <p class="calibre1">"Veya dediğiniz gibi," <span style="text-indent: 1em; font-size: 1em;">diye mırıldandı. "Katil bunları </span><span style="text-indent: 1em; font-size: 1em;">polisi şaşırtmak için aldı."</span></p>

  <p class="calibre1"></p>

  <p class="calibre1">"Evet. Ortada bir kaç ihtimal var. Tabii katil o Miss Gilchrust denilen kadın da olabilir. Aynı evde oturan iki kadın. Kim bilir belki de birbirlerine kızıyor, öfkeleniyor ve hattâ kavga bile ediyorlardı. Biz bu ihtimalin üzerinde de duruyoruz tabii. Ama açıkçası böyle bir şey olduğunu da pek sanmıyoruz. <span style="text-indent: 1em; font-size: 1em;">Duyduğumuza göre </span><span style="text-indent: 1em; font-size: 1em;">Mrs. Lansquenet'le Miss Gilchrist iyi geçiniyorlarmış." Bir an durdu. "Demek size göre Cora Lansquenet'in ölümünden faydalanacak hiç kimse yok?"</span></p>

  <p class="calibre1">Avukat, sıkıntıyla kımıldandı. </p>

  <p class="calibre1">"Ben öyle demedim." </p>

  <p class="calibre1">Müfettiş Morton, çabucak başını kaldırdı. </p>

  <p class="calibre1">"Fakat Mrs. Lansquenet'e ağabeysinden yıllık bir gelir kaldığını açıkladınız. Kadının başka malı mülkü de yokmuş."</p>

  <p class="calibre1"></p>

  <p class="calibre1">"Orası öyle. Kocası beş parasız öldü. Cora'nın para biriktiren bir tip olduğunu da sanmıyorum."</p>

  <p class="calibre1">"Oturduğu ev kendisinin değilmiş. Kira veriyormuş oraya. Eşyaları ise pek değersiz. Ayrıca bir takım resim<span style="text-indent: 1em; font-size: 1em;">ler de var. Eğer kadın onları birine bıraktıysa bu miras pek de memnunlukla karşılanmayacak."</span></p>

  <p class="calibre1">Mr. Entwhistle, başını salladı. </p>

  <p class="calibre1">"Cora'nın vasiyetnamesi konusunda bir şey bilmiyorum. Zaten ben kendisini yıllardan beri görmemiştim."</p>

  <p class="calibre1"></p>

  <p class="calibre1">"O halde demin ne demek istediniz? Kafanızı kurcalayan bir şey var sanırım."</p>

  <p class="calibre1"></p>

  <p class="calibre1">"Açıkçası Cora'nın ağabeysinden kendisine kalan parayı birine bırakması imkânsızdı.<span style="text-indent: 1em; font-size: 1em;">Ona sadece bunun geliri verilecekti. O öldüğü için de şimdi bu para, diğer beş mirasçı arasında taksim edilecek. Yani Richard Abernathie'nin beş mirasçısı Cora'nın ölümünden faydalanacaklar."</span></p>

  <p class="calibre1">Müfettişin yüzünden hayal kırıklığına uğradığı anlaşılıyordu. </p>

  <p class="calibre1">"Ya... Ben de önemli bir ip ucu yakaladığımızı sanıyordum... Artık birinin kadını baltayla öldürmesi için bir sebep olmadığı anlaşılıyor. Her halde katil o manyaklardan biri. Son zamanlarda böylelerine çok rastlanılıyor. Adam, kadını öldürdü... <span style="text-indent: 1em; font-size: 1em;">Sonra da paniğe kapılarak ziynet eşyalarını attığı gibi kaçtı... Evet, öyle olmalı. Tabii saygı değer Miss Gilchrist katilse o başka... Ama buna da hiç ihtimal vermiyorum."</span></p>

  <p class="calibre1"></p>

  <p class="calibre1">"Beş sıralarında. Reading'den 4.50 otobüsüyle dönmüş. Eve girerek, doğru mutfağa gitmiş. Çaydanlığı ocağa koymuş. Mrs. Lansquenet'in odasından hiç ses gelmiyormuş. Miss Gilchrist onun hâlâ uyuduğuna kanaat getirmiş. Sonra kadın mutfak penceresinin kırılmış, <span style="text-indent: 1em; font-size: 1em;">camların da yere saçılmış olduğunu farketmiş. </span><span style="text-indent: 1em; font-size: 1em;">Ama o zaman bile camı bir çocuğun sapanla kırdığını sanmış. </span><span style="text-indent: 1em; font-size: 1em;">Yukarı çıkarak, </span><span style="text-indent: 1em; font-size: 1em;">Mrs. Lansquenet'in oda kapısından usulca içeri bakmış. Onun uyuyup uyumadığını anlamak istiyormuş. Tabii odanın halini görünce avaz avaz bağırarak, en yakındaki komşuya koşmuş. Miss Gilehrist'in hikâyesi mantığa uygun. </span><span style="text-indent: 1em; font-size: 1em;">Elbiselerinde kan izi filân da yoktu. Odasın</span><span style="text-indent: 1em; font-size: 1em;">da veya banyoda da öyle. Hayır, Miss Gilchrist'in bu işle bir ilgisi olduğunu sanmıyorum. Doktor oraya beş buçukta gitti. Mrs. Lansquenet'in dört buçuktan önce öldürülmüş olduğunu bildirdi bize. Cinayetin iki civarında işlenmiş </span><span style="text-indent: 1em; font-size: 1em;">olduğuna kani. Bundan da katilin evin yakınında bir yere saklanarak, Miss Gilchrist'in gitmesini beklediği anlaşılıyor."</span></p>

  <p class="calibre1">Avukatın yüzünde kederli bir ifade belirip kayboldu.</p>

  <p class="calibre1">Müfettiş Morton, "Siz gidip Miss Gilchrist'i göreceksiniz sanırım," dedi.</p>

  <p class="calibre1"></p>

  <p class="calibre1">"Evet..."</p>

  <p class="calibre1"></p>

  <p class="calibre1">"Buna çok memnun olurum. Kadın bize bütün bildiklerini anlattı galiba. Ama böyle şeyler hiç belli olmaz. Bazan konuşma sırasında Önemli bazı noktalar ortaya çıkar. Miss Gilchrist, tam bir ihtiyar kız tabii. Fakat makul ve mantıklı bir insan. Ve bize elinden geldiği kadar yardım etmeye de çalıştı." Bir an durdu.</p>

  <p class="calibre1">"Ceset morgda. Eğer onu görmek isterseniz"</p>

  <p class="calibre1">Mr. Entwhistle, istemeye istemeye, </p>

  <p class="calibre1">"Bunu yapmam lâzım," diye mırıldandı.</p>

  <p class="calibre1">Bir kaç dakika sonra morgda Cora Lansquenet'in cesedine bakıyordu. Kadına vahşicesine saldırılmıştı. Cora'nın kınalı kâhkülleri kana bulanarak sertleşmişti. Mr. Entwhistle'in dudakları gerildi. Adam midesinin bulantısına <span style="text-indent: 1em; font-size: 1em;">aldırmamaya çalışarak, başını çevirdi. </span></p>

  <p class="calibre1"><i><span style="text-indent: 1em; font-size: 1em;">"Zavallı Cora... Ağabeysinin kendisine bir şey bırakıp bırakmadığını sorarken ne kadar heyecanlıydı. Kimbilir gelecekle ilgili ne renkli hayaller kuruyordu? Zavallı... Onun ölümünün kimseye bir faydası olmadı. Kendisine böyle saldıran katile bile... Çok garip. Cora öldürülmeden bir gün önce cinayeti düşünüyordu. 'Fakat ağabeyim bir cinayete kurban gitti değil mi?' Ne gülünç sözlerdi bunlar. Bunları Müfettiş Morton'a açıklamamın da hiç lüzumu yok... Tabii Miss Gilchrist'le konuştuktan sonra belki fikrimi değişti</span><span style="text-indent: 1em; font-size: 1em;">ririm... Belki Miss Gilchrist, Richard'ın Cora'ya ne söylediğini duymuştur... </span><span style="text-indent: 1em; font-size: 1em;">'Fakat ağabeyimin sözleri...' Richard, Cora'ya nasıl bir açıklama yapmıştı?"</span></i></p>

  <p class="calibre1">Mr. Entwhistle, içini çekti. </p>

  <p class="calibre1">"Hemen Miss Gilchrist'i görmem lâzım."</p>
</body>
</html>
