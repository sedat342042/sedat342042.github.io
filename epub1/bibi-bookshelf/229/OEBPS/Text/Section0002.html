<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <meta content="pdftohtml 0.36" name="generator"/>
  <meta content="2008-06-19T18:42:21+00:00" name="date"/>

</head>

<body>
  <h1 class="calibre1">I</h1>

  <h1 class="calibre1" id="sigil_toc_id_2">1.</h1>

  <p class="calibre1">İhtiyar uşak Lanscombe, sendeleyerek odadan odaya gidiyor, perdeleri açıyordu. <span style="text-indent: 1em; font-size: 1em;">Zaman zaman da kızarmış gözlerini kısarak, camlardan dışarı bakmaktaydı. </span></p>

  <p class="calibre1"><i>"Aile biraz sonra cenaze töreninden dönecek."</i></p>

  <p class="calibre1">Lanscombe, ayaklarını sürüyerek daha hızlı yürümeye başladı. Daha bir sürü pencere vardı.</p>

  <p class="calibre1">Enderby konağı, Kraliçe Viktorya zamanında yapılmış, büyük Gotik tarzı bir evdi. <span style="text-indent: 1em; font-size: 1em;">Yaşlı uşak, yeşil salonda, şöminenin yukarısındaki portreye bir göz attı. </span><span style="text-indent: 1em; font-size: 1em;">İhtiyar Cornelius Abernathie'nin resmiydi bu. Enderby konağını da o yaptırmıştı.</span></p>

  <p class="calibre1">Lanscombe, her zaman yaptığı gibi. </p>

  <p class="calibre1"><i>"Çok sert bir centilmenmiş</i>, " diye düşündü.</p>

  <p class="calibre1"><i>"Allahtan ben onun zamanına yetişmedim. Ben Mr. Richard'ın uşağıydım. Fevkalâde bir beydi, Mr. Richard. Ölümü de pek ani oldu. Tabii doktor bir süreden beri kendisini tedaviye çalışıyordu, o da başka. Ah... Ama beyefendi genç Mr. <span style="text-indent: 1em; font-size: 1em;">Mortimer'in ölümünden sonra kendine bir türlü gelemedi zaten."</span></i></p>

  <p class="calibre1"><span style="text-indent: 1em; font-size: 1em;"> Yaşlı uşak başını sallayarak, aradaki kapıdan beyaz odaya geçti. </span></p>

  <p class="calibre1"><i><span style="text-indent: 1em; font-size: 1em;">"Ne korkunç şeydi o... Ne büyük bir felâket!... Mr. Mortimer ne iyi, ne dürüst bir gençti. Güçlü kuvvetli ve sıhhatliydi. Böyle bir felâkete uğrayacağı insanın aklına bile gelmezdi. </span><span style="text-indent: 1em; font-size: 1em;">Yazık... </span><span style="text-indent: 1em; font-size: 1em;">Çok yazık... Ya Mr. Gordon'un savaşta öl</span></i><span style="text-indent: 1em; font-size: 1em;"><i>mesi? Felâketler daima birbirini kovalar zaten. Son zamanlarda böyle şeyler daha da çok görülüyor. Tabii bizim beyefendi de bu kadar felâkete dayanamadı. Ama doğrusu bir hafta önce eski halini almış gibiydi. Hemen hemen... "</i> </span></p>

  <p class="calibre1"><span style="text-indent: 1em; font-size: 1em;">Beyaz salon daha ziyade kadınlara yakışacak bir yerdi. Fakat uzun zamandan beri Enderby konağının bir hanımı yoktu. </span></p>

  <p class="calibre1"><i><span style="text-indent: 1em; font-size: 1em;">"Mr. Mortimer'in evlenmemesi çok kötü oldu. Ya </span><span style="text-indent: 1em; font-size: 1em;">kalkıp balık tutmak için Norveç'e, ya da avlanmak için İskoçyaya gidiyordu. Kış </span><span style="text-indent: 1em; font-size: 1em;">sporları için de İsviçreye tabii. Şöyle genç bir hanım efendiyle evlenip konağa yerleşseydi... Çoluğu çocuğu olsaydı... Konakta yıllardan beri çocuk da yok. "</span></i></p>

  <p class="calibre1">Lanscombe, çok iyi hatırladığı eski günlere dönüverdi. O zaman olanları son yirmi yılın olaylarından daha kolaylıkla hatırlıyordu. Son zamanlarda her şeyi birbirine karıştırmaya başlamıştı. Kimin geldiğini kimin gittiğini pek bilemiyordu. Ama eski olaylar?</p>

  <p class="calibre1"><i>"Mr. Richard, hem erkek hem de kız kardeşlerine babalık etti âdeta. Babası öldüğü zaman henüz yirmidört yaşındaydı. Hemen çalışmaya başladı. Her gün intizamla işe giderdi. Konağı da gayet güzel idare ediyordu. Eski günlerde olduğu gibi her şey boldu evde. Küçük hanımlarla küçük beyler büyüme çağındaydılar. Konakta daima mutlu bir hava vardı. Tabii zaman zaman kavga ettikleri de olurdu. O mürebbiyelerin de çekmedikleri kalmazdı. Zaten mürebbiyeler korkak ve zayıf yaratıklardır. "</i></p>

  <p class="calibre1">Lanscombe onları daima aşağı görürdü. </p>

  <p class="calibre1"><i>"Küçük hanımlar çok canlı, çok neşeliydiler. Bilhassa Miss Geraldine. <span style="text-indent: 1em; font-size: 1em;">Miss Cora da. Ama o sırada pek küçüktü o. Artık Mr. Leo öldü. Miss Laura'yı da kaybettik. Mr. Timothy hastalıklı Miss Geraldine ise dışarıda bir yerde hayata gözlerini yumdu. Mr. Goron savaşta şehit düştü. Mr. Richard hepsinin büyüğüydü ama galiba en sağlamları da oydu. Geride de o kaldı... </span><span style="text-indent: 1em; font-size: 1em;">Yok bu doğru değil. Mr. Timothy hâlâ sağ. Bir de o iğrenç ressamla evlenen küçük Miss Cora. Onu yirmibeş yıldır görmemiştim. O ressamla kaçtığı zaman pek güzel, genç bir kızdı. Ama şimdi? Kendisini sokakta görseydim, katiyen tanımazdım. </span><span style="text-indent: 1em; font-size: 1em;">İyice şişmanlamış. Elbiseleri de bir acayip. Kocası Fransızdı. Veya Fransızımsı bir şey. Onlarla evlenmekten hayır gelmez. Ama Miss Cora da zaten biraz </span><span style="text-indent: 1em; font-size: 1em;">safçaydı. Eski ailelerde daima böyle biri çıkar... "</span></i></p>

  <p class="calibre1">Fakat Cora, uşağı tanımıştı. "A, Lanscombe! " diye de bağırmıştı. Onu gördüğüne pek sevinmiş gibi de bir hali vardı.</p>

  <p class="calibre1"><i>"Ah... Eski günlerde hepsi de beni pek severlerdi. Ziyafet verildiği zaman da usulca yanıma inerlerdi. Ben onlara tatlı verirdim. Hepsi de beni tanırlardı. <span style="text-indent: 1em; font-size: 1em;">Ama artık beni hatırlayan da kalmadı. Bu yeni kuşaktan olanları bir türlü ayırdedemiyorum. Onlar da bana eski, emektar bir uşak gözüyle bakıyorlar. Cenaze töreni için geldikleri zaman, 'Bir sürü yabancı,' diye düşündüm. 'Üstelik kılıksız kıyafetsiz bir takım yabancılar...' Ama Mrs. Leo hariç tabii. Mr. Leo evlendikten sonra hanımını zaman zaman buraya getirirdi. Mrs. Leo, hakiki bir hanım efendi. Uygun elbiseler giyiyor, saçını dikkatle tarıyor. İlk bakışta kibar bir insan olduğu anlaşılıyor. Bizim beyefendi de kendisini çok severdi. </span><span style="text-indent: 1em; font-size: 1em;">Mr. Leo'yla çocukları olmaması çok acı... "</span></i></p>

  <p class="calibre1">Lanscombe daldığı düşüncelerden uyandı. Böyle dalgın dalgm düşünmenin zamanı mıydı? Neredeyse cenaze töreninden dönecekti aile. Sonra avukat Mr. Richard'ın vasiyetnamesini okuyacaktı. Arkasında büyük bir servet bırakmıştı Mr. Richard Abernathie...</p>
</body>
</html>
