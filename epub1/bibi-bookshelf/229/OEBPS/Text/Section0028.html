<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <meta content="pdftohtml 0.36" name="generator"/>
  <meta content="2008-06-19T18:42:21+00:00" name="date"/>

</head>

<body class="calibre">
  <h1 class="calibre1">XII</h1>

  <p class="calibre1">Müfettiş Morton, "Londra'ya gelmem lâzımdı," dedi. "Hemen adresinizi buldurdum. <span style="text-indent: 1em; font-size: 1em;">Perşembe günü Resmi Soruşturmada bulunmanız dikkatimi çekmişti."</span></p>

  <p class="calibre1"></p>

  <p class="calibre1">"Demek beni gördünüz?"</p>

  <p class="calibre1"></p>

  <p class="calibre1">"Evet. Bu durum beni hem şaşırttı, hem de ilgimi çekti. Siz beni hatırlamıyorsunuz. Fakat ben sizi hiç bir zaman unutmadım... Pangboune vakasını kasdediyordum. Mesleğe ilk girdiğim yıllardaydı... Aradan çok zaman geçti ama siz hiç bir zaman aklımdan çıkmadınız."</p>

  <p class="calibre1"></p>

  <p class="calibre1">"Ve geçen gün beni görür görmez tanıdınız öyle mi?"</p>

  <p class="calibre1">Müfettiş Morton, gülmemek için kendisini zor tuttu. </p>

  <p class="calibre1">"Bu zor bir şey değildi, efendim. Siz hemen dikkati çekiyorsunuz." Poirot'nun kılığına, sivri burunlu rugan ayakkabılarına ve nihayet pos bıyığına baktı. </p>

  <p class="calibre1">"Köylerde sizin gibi kimselere fazla rastlanmaz."</p>

  <p class="calibre1"></p>

  <p class="calibre1">"Sizin Soruşturmada <span style="text-indent: 1em; font-size: 1em;">bulunmanız dikkati </span><span style="text-indent: 1em; font-size: 1em;">çekti. Zaten biz de bu cinayetin </span><span style="text-indent: 1em; font-size: 1em;">alelade bir şey olmadığını anlamaya başlıyorduk... Şimdi bize bu konuda yardım edip </span><span style="text-indent: 1em; font-size: 1em;">etmeyeceğinizi sormaya geldim. Oraya kadar gelmenizin bir sebebi olmalı, Mösyö Poirot."</span></p>

  <p class="calibre1"></p>

  <p class="calibre1">"Böyle bir sebep var... <span style="text-indent: 1em; font-size: 1em;">Ama korkarım bu kesin bir şey değil. Hele delil hiç yok."</span></p>

  <p class="calibre1"></p>

  <p class="calibre1">"Son olanları duydunuz mu, Mösyö Poirot?" </p>

  <p class="calibre1">Müfettiş Morton, Belçikalıya zehirli düğün pastasını anlattı. <span style="text-indent: 1em; font-size: 1em;">Poirot, derin, hışırtılı hışırtılı bir nefes aldı. </span></p>

  <p class="calibre1"><span style="text-indent: 1em; font-size: 1em;">"Zekice hazırlanmış bir tuzak bu... Ben Mr. Entwhistle'a Miss Gilchrist'in tehlikede olduğunu da söyledim. </span><span style="text-indent: 1em; font-size: 1em;">Katilin ona saldırmasından korkuyordum. Ama ne yalan söyleyeyim, caninin zehire baş vuracağı benim de aklıma gelmemişti. Onun yine balta kullanacağını sanıyordum."</span></p>

  <p class="calibre1"></p>

  <p class="calibre1">"Fakat neden Miss Gilchrist'in tehlikede olduğunu düşünüyordunuz, Mösyö Poirot? Bunu bana anlatmalısınız."</p>

  <p class="calibre1">Belçikalı başını salladı. </p>

  <p class="calibre1">"Evet, anlatacağım. Mr. Entwhistle'in durumu size açıklaması imkânsız. Çünkü o avukat. Ve avukatlar tahminler ve imalardan bahsetmekten hoşlanmazlar. Fakat onun durumu size açıklamayacağını da sanmıyorum. Bilâkis buna memnun olacak..." Poirot, bir an durdu. "Her şey cenazede başladı. Daha doğru cenaze töreninden sonra." </p>

  <p class="calibre1">Belçikalı, elleriyle işaretler yaparak, Mr. Entwistle'in kendisine anlattıklarını Müfettiş Morton'a tekrarladı. Onu duyan kendisinin de o gün konakta olduğunu sanırdı.</p>

  <p class="calibre1">Müfettiş Morton'un fevkalâde bir kafası vardı. Hikâyenin önemli noktalarını hemen kavrayıverdi. </p>

  <p class="calibre1">"Yani Mr. Richard Abernathie'nin zehirlenmiş olması imkân dahilinde. Öyle mi?"</p>

  <p class="calibre1"></p>

  <p class="calibre1">"Evet."</p>

  <p class="calibre1"></p>

  <p class="calibre1">"Ve ceset yakıldı ve ortada da hiç bir delil yok."</p>

  <p class="calibre1"></p>

  <p class="calibre1">"Öyle."</p>

  <p class="calibre1"></p>

  <p class="calibre1"></p>

  <p class="calibre1">Müfettiş Morton, düşündü. </p>

  <p class="calibre1">"Çok ilgi çekici. Ama bu konuda biz hiç bir şey yapamayız. Richard Abernathie'nin <span style="text-indent: 1em; font-size: 1em;">ölümünü tahkike kalkışırsak sadece zaman kaybetmiş oluruz."</span></p>

  <p class="calibre1"></p>

  <p class="calibre1">"Doğru."</p>

  <p class="calibre1"></p>

  <p class="calibre1">"Fakat törende bir sürü insan varmış. Ve onlar Cora Lansquenet'in sözlerini duymuşlar. Belki de bunlardan biri kadının bu konuda daha etraflıca açıklamalarda bulunacağından korktu."</p>

  <p class="calibre1"></p>

  <p class="calibre1">"Gerçekten de öyle yapacaktı <span style="text-indent: 1em; font-size: 1em;">Cora... </span><span style="text-indent: 1em; font-size: 1em;">Dediğiniz gibi cenaze töreninde bir sürü insan vardı. İşte ben de bu yüzden geçen gün kalkıp o Resmi Soruşturma'ya geldim. Bu vaka ilgimi çekiyor. Çünkü insanlar beni daima ilgilendirir. .."</span></p>

  <p class="calibre1"></p>

  <p class="calibre1">"O halde Miss Gilchrist'i zehirlemeye kalkmaları..."</p>

  <p class="calibre1"></p>

  <p class="calibre1">"Böyle bir şey muhakkak <span style="text-indent: 1em; font-size: 1em;">yapılacaktı. Richard Abernathie, kalkıp Cora'ya gelmiş. Kız kardeşiyle konuşmuş. Hattâ belki adam Cora'ya bir isim de verdi. </span><span style="text-indent: 1em; font-size: 1em;">Bunu Miss Gilchrist duymuş olabilirdi. Katil, Cora'yı susturdu. Fakat yine de kendi kendine soruyordu. 'Acaba diğer kadın da bir şeyler biliyor mu?' Katil akıllı </span><span style="text-indent: 1em; font-size: 1em;">olsaydı, Miss Gilchrist'e ilişmezdi bile. Ama katillerin çoğu </span><span style="text-indent: 1em; font-size: 1em;">aptaldır, Müfettiş Morton. Düşünürler, kurarlar, şüpheye kapılırlar ve sonunda emin olmak isterler. Zekâlarını pek takdir ederler. Sonunda da kafalarını ilmiğe doğru uzatırlar tabii."</span></p>

  <p class="calibre1">Morton, hafifçe güldü. </p>

  <p class="calibre1">"Öyle."</p>

  <p class="calibre1">Poirot, sözlerine devam etti. </p>

  <p class="calibre1">"Katilin Miss Gilchrist'i susturmaya kalkışması bir hataydı. Çünkü böylece elinize bir ip ucu vermiş oldu... Artık o pasta meselesini iyice inceleyeceksiniz."</p>

  <p class="calibre1"></p>

  <p class="calibre1">"Evet... Fakat bu konuda da güçlüklerle karşılaştık. Postacı eve paket bırakıp bırakmadığını hatırlayamıyor. Budala âşık. Onun için de aklı bir karış <span style="text-indent: 1em; font-size: 1em;">havada. 'Galiba eve yalnız mektup bıraktım,' diyor ama bundan da </span><span style="text-indent: 1em; font-size: 1em;">emin değil. Açıkçası paketi, Mr. Guthrie gittikten sonra farketmiş olmaları da biraz acayip..."</span></p>

  <p class="calibre1"></p>

  <p class="calibre1">"Ah, Mr. Guthrie!"</p>

  <p class="calibre1">Müfettiş Morton, gülümsedi. </p>

  <p class="calibre1">"Evet, Mösyö Poirot. Onun hakkında da tahkikat yapıyoruz. O paketi Mr. Guthrie bırakmış olabilir. Tabii başka ihtimaller de var."</p>

  <p class="calibre1">Poirot, başını salladı. </p>

  <p class="calibre1">"Yani?"</p>

  <p class="calibre1"></p>

  <p class="calibre1">"Mr. George Crossfield meselâ. O da güya Cora Lansquenet'in cenazesine gelmek istemiş. Ama yolda arabası bozulduğu için geç kalmış. Onun hakkında bir şey biliyor musunuz?"</p>

  <p class="calibre1"></p>

  <p class="calibre1">"Evet. Ama bildiklerimi yeterli bulmuyorum."</p>

  <p class="calibre1"></p>

  <p class="calibre1">"Ya? Demek böyle?... Richard Abernathie'nin vasiyetnamesiyle ilgisi olan bir sürü insan var. Hepsini tek tek tahkik zorunda kalmayacağımızı umarım."</p>

  <p class="calibre1"></p>

  <p class="calibre1">"Topladığım bilgiyi size açıklayacağım. Neticede benim bu insanları sorguya çekmeye hakkım yok. Zaten bu akıllıca bir şey de olmaz."</p>

  <p class="calibre1"></p>

  <p class="calibre1">"Ben de dikkatle ilerleyecek, onları korkutmamaya çalışacağım. Kuşları uçurmamalı. Ama onları ürkütmeye karar verdiğiniz zaman da bunu fevkalâde bir şekilde yapmalısınız!"</p>

  <p class="calibre1"></p>

  <p class="calibre1">"Güzel bir teknik. Siz şimdi ağır <span style="text-indent: 1em; font-size: 1em;">ağır tahkikata devam edeceksiniz, dostum. </span><span style="text-indent: 1em; font-size: 1em;">Bana gelince"</span></p>

  <p class="calibre1"></p>

  <p class="calibre1">"Evet, Mösyö Poirot?"</p>

  <p class="calibre1"></p>

  <p class="calibre1">"Ben de kuzeye gideceğim. Söylediğim gibi beni insanlar ilgilendiriyor... <span style="text-indent: 1em; font-size: 1em;">Kuzeye gidecek ve yabancı göçmenler için bir konak almak istediğimi söyleyeceğim. Ben artık B.M.G.Y.K'denim."</span></p>

  <p class="calibre1"></p>

  <p class="calibre1">"O da nedir Mösyö Poirot?"</p>

  <p class="calibre1"></p>

  <p class="calibre1">"Birleşmiş Milletler Göçmenlere Yardım Kolu. Bu etkili bir isim değil mi?"</p>

  <p class="calibre1"></p>

  <p class="calibre1">Müfettiş Morton bir kahkaha attı.</p>

  <p class="calibre1" style="text-align: center;">*<span style="text-indent: 1em; font-size: 1em;">**</span></p>
</body>
</html>
