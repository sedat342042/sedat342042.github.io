<?xml version='1.0' encoding='utf-8'?>
<html xmlns="http://www.w3.org/1999/xhtml">
<head>
  <meta content="pdftohtml 0.36" name="generator"/>
  <meta content="2008-06-19T18:42:21+00:00" name="date"/>

</head>

<body class="calibre">
  <h1 class="calibre2" id="calibre_pb_0">III<br/></h1>

  <h1 class="calibre2">1.</h1>

  <p class="calibre1">Londra treninde, birinci mevki kompartmanda oturan Mr. Entwhistle derin derin Cora Lansquenet'in sözlerini düşünüyordu. Biraz endişeliydi. </p>

  <p class="calibre1"><i>"Tabii Cora biraz dengesiz ve son derecede aptal. Genç kızken de herkesi sıkacak hakikatleri birdenbire açıklayıverirdi. Hayır, hakikat demek istemedim. Bu kelime yanlış. <span style="text-indent: 1em; font-size: 1em;">Daha doğrusu Cora daima pot kırardı."</span></i></p>

  <p class="calibre1">Avukat, Cora'nın o hoşa gitmeyen sözlerinden sonra olanları inceledi. <span style="text-indent: 1em; font-size: 1em;">Diğerlerinin hayret ve öfke dolu gözleri Cora'nın aklını biraz başına getirir gibi olmuştu.</span></p>

  <p class="calibre1">Timothy'nin karısı Maude, </p>

  <p class="calibre1">"Cora, Allah aşkına!" diye bağırmıştı.</p>

  <p class="calibre1">George ise, </p>

  <p class="calibre1">"Sevgili teyzeciğim..." demişti.</p>

  <p class="calibre1">Bir başkası ise, </p>

  <p class="calibre1">"Ne demek istiyorsun?" diye sormuştu.</p>

  <p class="calibre1">Fena halde sarsılan Cora utanç ve telâşla kekelemeye başlamıştı. </p>

  <p class="calibre1">"Şey yani <span style="text-indent: 1em; font-size: 1em;">affedersiniz... Tabii benimki budalalık... Fakat ağabeyimin sözleri tabii bir terslik olmadığından eminim... Fakat onun ölümü de öyle ani oldu ki... </span><span style="text-indent: 1em; font-size: 1em;">Lütfen sözlerimi unutun... Böyle budalalık etmek istemiyordum zaten ben daima ters şeyler söylerim."</span></p>

  <p class="calibre1">Avukat, "<i>Neyse,"</i> diye düşündü. <i>"Sonradan diğerleri Cora'nın bu patavatsızlığını unuttular. Neticede Cora daima anormal değilse bile fazla saftı. Hem de insanı utandıracak kadar. Nelerin söylenmemesi gerektiğini bilmezdi. O on dokuzundayken bu durum fazla önemli sayılmıyordu tabii. Ama şimdi? Hoşa gitmeyecek hakikatleri ağzından kaçırmak"</i>. </p>

  <p class="calibre1">Mr. Entwhistle birdenbire durakladı, ikinci defa o endisje verici kelimeyi kullanmıştı: "hakikat". Ama neden endişe vericiydi bu? Çünkü <span style="text-indent: 1em; font-size: 1em;">Cora'nın o utandırıcı sözleri daima bir hakikate dayanırdı. </span><span style="text-indent: 1em; font-size: 1em;">Tombul Cora kırk dokuzundaydı artık. Avukat yıllar önceki beceriksizce tavırlı iri kızla onun arasında bir benzerlik bulamamıştı pek. Tabii Cora'nın tavırları hiç değişmemişti. Meselâ o korkunç sözleri söylerken başını bir kuş gibi yana doğru eğmesi. Memnun bir tavırla bir şeyler bekler gibi durması.</span></p>

  <p class="calibre1">Mr. Entwhistle, endişesini daha iyice incelemeye çalıştı. Cora'nın o gülünç sözlerinin kendisini bu şekilde etkilemesinin sebebi neydi? Nihayet avukat, bir kaç sözü ayırabildi. </p>

  <p class="calibre1">"<i>Fakat ağabeyimin sözleri... Ölümü çok ani oldu..."</i></p>

  <p class="calibre1">Avukat, önce bu ikinci cümleyi tahlil etti. Evet, bir <span style="text-indent: 1em; font-size: 1em;">bakıma Richard'ın ölümü ani sayılabilirdi. Mr. Entwhistle, Richard'ın sağlığı konusunu hem kendisiyle, hem de doktoruyla konuşmuştu. Doktor, açık açık Richard'ın daha uzun yıllar yaşamasına imkân olmadığını da söylemişti. Richard, kendine iyi baktığı takdirde sadece iki veya üç yıl hayatta kalabilirdi. Ama buna karşılık doktor hastasının çabucak öleceğini de hiç sanmıyordu.</span></p>

  <p class="calibre1"></p>

  <p class="calibre1"></p>

  <p class="calibre1">Doktor yanılmıştı işte. Ama hekimler, kendileri de itiraf ettikleri gibi, bir hastanın derdine göstereceği kişisel tepkiyi önceden kesinlikle tahmin edemiyorlardı. Ölümün eşiğinde olduğu düşünülen hastalar birdenbire iyileşiyor, buna karşılık iyiliğe yüz tutanlar da birdenbire ağırlaşıyorlardı. Her şey hastanın canlılığına ve yaşama isteğine bağlıydı.</p>

  <p class="calibre1">Ve Richard Abernathie de güçlü kuvvetli bir adam olmasına rağmen hayata fazla bağlı değildi.</p>

  <p class="calibre1">Altı ay önce hayatta kalan tek oğlu Mortimer çocuk felcine yakalanmış ve bir hafta içinde ölüp gitmişti. Tabii bu olay Richard'ı çok sarsmıştı. Gelecekle ilgili bütün istek ve ümitleri Mortimer'e bağlıydı. Çok sevdiği, takdir ettiği oğlunun nişanlanmak üzere olması da kendisini çok sevindiriyordu.</p>

  <p class="calibre1">Onun yerine felâketle karşılaşmıştı. Bu kayıptan sonra kendisini hayata bağlayacak hiç bir bağ da kalmamıştı. İlk oğlu çocukluğunda, diğeri ise daha sonra ölmüştü. Torunları yoktu. Artık Abernathie adını taşıyacak hiç kimse kalmamıştı. Kendisinden sonra işi ve o büyük serveti kim idare edecekti?</p>

  <p class="calibre1">Entwhistle, bu konunun Richard'ı çok endişelendirdiğini biliyordu. Hayatta olan tek kardeşi hastalık hastasıydı. Geriye genç kuşak kalıyordu. Richard bu konuda açık açık bir şey söylememişti ama avukat onun gençler arasından birini esas vâris olarak seçmek niyetinde olduğunu anlamıştı. Tabii diğerlerine de biraz bir şeyler bıra<span style="text-indent: 1em; font-size: 1em;">kacaktı. İşte bu yüzden Richard Abernathie, son altı ay içinde sırayla yeğenleri George'u, Susan'la kocasını, Rosamund'la Michael'ı ve yengesi Mrs. Leo Abernathie'yi konağa çağırmıştı. Entwhistle, onun vârisini üç yeğeni arasından seçmek istediğini seziyordu. Helen Abernathie'yi ise kadını çok sevdiği ve onun fikirlerine saygısı olduğu için davet etmişti. Mr. Entwhistle, Richard'ın o altı ay içinde kardeşi Timothy'ye gidip onun yanında kısa bir süre kaldığını da hatırlıyordu.</span></p>

  <p class="calibre1">Ondan sonra da, Richard, şimdi avukatın çantasında duran vasiyetnameyi yapmıştı.</p>

  <p class="calibre1">Malını mülkünü eşit şekilde bölüyordu. Bundan da Richard'ın, yeğenleri konusunda hayal kırıklığına uğramış olduğu anlaşılmaktaydı. Veya belki de Susan'la Rosamund'un kocaları hoşuna gitmemişti.</p>

  <p class="calibre1">Avukat, Richard'ın kız kardeşi Cora'yı konağa çağırdığım duymamıştı. Şimdi Cora Lansquenet'in söylediği endişe verici diğer lâfları düşünüyordu. </p>

  <p class="calibre1"><i>"Fakat ağabeyimin sözleri..."</i></p>

  <p class="calibre1">Richard Abernathie, kız kardeşine ne söylemişti? Sonra nerede olmuştu bu konuşma? Cora, konağa gitmediğine göre, Richard kardeşini onun oturduğu o ressamlarla dolu köyde ziyaret mi etmişti? Yoksa kadına bir mektup mu yazmıştı?</p>

  <p class="calibre1">Mr. Entwhistle, kaşlarını çattı. </p>

  <p class="calibre1"><i>"Tabii Cora aptalın biri. Richard'ın bir sözünü pek âlâ yanlış anlamış olabilir. Ama doğrusu Richard'ın ona ne dediğini öğrenmek isterdim... Bilhassa onun herkesin içinde o sözleri söylemesine neyin sebep olduğunu..."</i></p>

  <p class="calibre1">Cora, <i>"Fakat ağabeyim cinayete kurban gitti değil mi?"</i> demişti.</p>
</body>
</html>