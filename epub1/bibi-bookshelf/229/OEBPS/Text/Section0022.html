<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <meta content="pdftohtml 0.36" name="generator"/>
  <meta content="2008-06-19T18:42:21+00:00" name="date"/>

</head>

<body class="calibre">
  <h1 class="calibre1">IX</h1>

  <p class="calibre1"></p>

  <p class="calibre1"></p>

  <h1 class="calibre1" id="sigil_toc_id_6">1.</h1>

  <p class="calibre1">Miss Gilchrist, siyah fötr şapkasını başına geçirerek, kır saçlarını bunun altına soktu. Resmî Araştırma saat on ikideydi. On biri yirmi geçiyordu henüz.</p>

  <p class="calibre1">Miss Gilchrist, <i>"Gri ceketimle eteğim iyi duruyor," diye düşündü. "Siyah bir buluz da aldım. Tamamiyle siyah giymeyi isterdim ama buna param yetişmezdi.<span style="text-indent: 1em; font-size: 1em;">"</span></i></p>

  <p class="calibre1"><span style="text-indent: 1em; font-size: 1em;">Ufak, derli toplu yatak odasının duvarlarına asılmış olan tablolara baktı.</span></p>

  <p class="calibre1">Brixham, Cockington, Anstey, Kyance, Polflexan koyları. Resimlerin hepsinde de dikkati çeken bir imza vardı: Cora Lansquenet. Miss Gilchrist, Polflexan koyuna sevgiyle baktı. Sonra da içini çekerek motora doğru döndü. Bunun üzerinde Miss Gilchrist'in eski 'Söğüt Ağacı' çayhanesinin bir resmi duruyordu.</p>

  <p class="calibre1">Kadın, birdenbire irkildi. Kapı çalınıyordu. Miss Gilchrist </p>

  <p class="calibre1">"Allah Allah," diye mırıldandı. "Kim gelmiş olabilir?" </p>

  <p class="calibre1">Odadan çıkarak, eski tahta merdivenlerden indi. Zil tekrar çalındı. Sonra biri sabırsızca kapıya vurdu. Miss Gilchrist, birdenbire acayip bir korkuya kapıldı. Adımları yavaşladı. Kadın adeta istemeye istemeye kapıya doğru gitti. Bir taraftan da kendi kendine, "Gülünç olma," deyip duruyordu.</p>

  <p class="calibre1">Dışarıda siyah şık bir tayyör giymiş olan genç bir <span style="text-indent: 1em; font-size: 1em;">kadın bekliyordu. Elinde de küçük bir bavul vardı. Miss Gilchrist'in yüzündeki endişeli ifadeyi farkederek, </span></p>

  <p class="calibre1"><span style="text-indent: 1em; font-size: 1em;">"Ben Mrs. Lansquenet'in yeğeni Susan Banks'ım," </span><span style="text-indent: 1em; font-size: 1em;">dedi. "Siz Miss Gilchrist'siniz değil mi?"</span></p>

  <p class="calibre1"></p>

  <p class="calibre1">"A, tabii, tabii. Geleceğinizden haberim yoktu... Buyurun, buyurun. Resmî Soruşturmada <span style="text-indent: 1em; font-size: 1em;">bulunacağınızı bilmiyordum. Haberim olsaydı size çay hazırlardım."</span></p>

  <p class="calibre1">Susan, "Bir şey istemem," diye cevap verdi. <span style="text-indent: 1em; font-size: 1em;">"Sizi şaşırttığım için özür </span><span style="text-indent: 1em; font-size: 1em;">dilerim."</span></p>

  <p class="calibre1"></p>

  <p class="calibre1">"Evet, bir bakıma telâşlandım. Gülünçtü bu. Aslında ben korkak bir insan değilimdir. Hattâ avukata da burada yalnız başıma kalmaktan korkmayacağımı da söyledim. Fakat nedense bu sabah sinirlerim biraz bozuldu. Belki de bunun sebebi Resmî Soruşturma... Yarım saat önce yine kapı çalındı. O zaman da çok telâşlandım. Halbuki saçma bu. Katil geri gelecek değil ya? Bunu neden yapsın? <span style="text-indent: 1em; font-size: 1em;">Meğer gelen bir rahibeymiş. Yetimhane için para topluyormuş. Onu karşımda görünce o kadar rahatladım ki, Katolik olmamama rağmen kendisine iki şilin verdim... Rica ederim oturmaz mısınız, Mrs. "</span></p>

  <p class="calibre1">"Banks."</p>

  <p class="calibre1"></p>

  <p class="calibre1">"Evet, tabii. Banks. Trenle mi geldiniz?"</p>

  <p class="calibre1"></p>

  <p class="calibre1">"Hayır, arabamla. Bu yol bana çok dar gözüktü. Onun için arabayı biraz geride bıraktım. Orada eski taş ocağı gibi bir yer vardı. Oraya."</p>

  <p class="calibre1"></p>

  <p class="calibre1">"Bu yol hakikaten dardır. Onun için de kimseler geçmez." </p>

  <p class="calibre1">Miss Gilchrist, hafifçe titredi.</p>

  <p class="calibre1">Susan, etrafına bakınıyordu. </p>

  <p class="calibre1">"Zavallı Cora hala... O her şeyini bana bırakmış."</p>

  <p class="calibre1"></p>

  <p class="calibre1">"Evet, biliyorum. Bunu bana Mr. Entwhistle söyledi. Her halde eşyaları beğeneceksiniz. Yeni evlisiniz sanırım. Son zamanlarda möble çok pahalandı. Mrs. <span style="text-indent: 1em; font-size: 1em;">Lansquenet'in ise güzel şeyleri vardır."</span></p>

  <p class="calibre1">Susan o fikirde değildi. Cora'nın eşya konusunda da pek zevksiz olduğunu düşünüyordu genç kadın. </p>

  <p class="calibre1">"Bunlardan hiç birini almayacağım. Benim kendi eşyam var. Her şeyi satarım olur biter. Tabii sizin istediğiniz bazı şeyler varsa..."</p>

  <p class="calibre1">Susan utanarak sustu.</p>

  <p class="calibre1">Fakat Miss Gilchrist, hiç alınmamıştı. Sevinçle ona bakıyordu. </p>

  <p class="calibre1">"Ne kadar iyisiniz. Çok iyisiniz. Fakat aslında benim de eşyam var. Onları bir tanıdığa bıraktım... Fakat Mrs. Lansquenet'in şu küçük, boyalı çay masasını isterdim. <span style="text-indent: 1em; font-size: 1em;">Tabii sizce bir mahzuru yoksa. Onunla masanın başına geçer, çay içerdik."</span></p>

  <p class="calibre1">Susan, küçük yeşil masaya bakarken bayağı ürperdi. Üzerinde mor çiçekler vardı bunun. </p>

  <p class="calibre1">"O sizin..."</p>

  <p class="calibre1"></p>

  <p class="calibre1">"Çok teşekkür ederim, Mrs. Banks. Doğrusu aç gözlülük ediyorum ben de. Mrs. <span style="text-indent: 1em; font-size: 1em;">Lansquenet, amatist broşunu bana bıraktı. Bir de o güzel tablolarını. Ama isterseniz iğneyi size vereyim."</span></p>

  <p class="calibre1"></p>

  <p class="calibre1">"Hayır, hayır. Olmaz öyle şey."</p>

  <p class="calibre1"></p>

  <p class="calibre1">"Halanızın eşyalarına bakmak ister misiniz? Resmî Soruşturma'dan sonra tabii."</p>

  <p class="calibre1"></p>

  <p class="calibre1"></p>

  <p class="calibre1"></p>

  <p class="calibre1">"Burada bir kaç gün kalmayı düşünüyorum. Böylece her şeyi hallederim. Yatacak yer var tabii."</p>

  <p class="calibre1"></p>

  <p class="calibre1">"Olmaz olur mu, Mrs. Banks. Ben yatağıma temiz çarşaf serdim. Siz orada kalırsınız, ben de buradaki kanepede yatarım."</p>

  <p class="calibre1"></p>

  <p class="calibre1">"Cora halanın odası da boş değil mi? Orada yatabilirim."</p>

  <p class="calibre1"></p>

  <p class="calibre1">"Yani sahi orada "</p>

  <p class="calibre1"></p>

  <p class="calibre1">"Halamın orada öldürüldüğünü mü kasdediyorsunuz? Ben öyle şeylere aldırmam. <span style="text-indent: 1em; font-size: 1em;">Bir hayli cesurumdur ben, Miss Gilchrist. Yalnız oda düzeltildi değil mi?"</span></p>

  <p class="calibre1">Kadın, onun ne demek istediğini anlamıştı. </p>

  <p class="calibre1">"Evet, evet. Battaniyeler temizleyiciye yollandı. Mrs. Panter'le ben de tahtaları iyice fırçaladık. Odayı baştan aşağıya te<span style="text-indent: 1em; font-size: 1em;">mizledik. Başka battaniyeler de var. Fakat gelin bir defa da kendiniz bakın."</span></p>

  <p class="calibre1">Merdivenlerden çıkmaya başladı. Susan da peşinden gidiyordu.</p>

  <p class="calibre1">Cora Lansquenet'in öldüğü oda tertemizdi. Burada öyle esrarlı, korku verecek bir hava da yoktu. Eşyalar da Cora'nın o neşeli kişiliğini aksettirmekteydi. Susan, şöminenin yukarısına asılmış olan tabloya bakarak, hafifçe titredi. Bunda banyoya girmek üzere olan tombul bir kadın vardı.</p>

  <p class="calibre1">Miss Gilchrist, "O Mrs. Lansquenet'in kocasının," dedi. "Aşağıda yemek odasında da bir sürü resmi var."</p>

  <p class="calibre1"></p>

  <p class="calibre1">"Ne korkunç!"</p>

  <p class="calibre1"></p>

  <p class="calibre1">"Şey... Ben de bu tarz resimlerden <span style="text-indent: 1em; font-size: 1em;">hoşlanmam. Fakat Mrs. Lansquenet, </span><span style="text-indent: 1em; font-size: 1em;">kocasının sanatıyla öğünür, onu takdir etmedikleri için de çok üzülürdü."</span></p>

  <p class="calibre1"></p>

  <p class="calibre1">"Cora halanın kendi yaptığı resimler nerede?"</p>

  <p class="calibre1"></p>

  <p class="calibre1">"Benim odamda. Onları görmek <span style="text-indent: 1em; font-size: 1em;">ister misiniz?" </span></p>

  <p class="calibre1"><span style="text-indent: 1em; font-size: 1em;">Miss Gilchrist, hazinesini gururla Susan'a gösterdi.</span></p>

  <p class="calibre1">Genç kadın, "Halam denizden pek hoşlanıyormuş anlaşılan," diye mırıldandı.</p>

  <p class="calibre1"></p>

  <p class="calibre1">"Evet. Kendisi yıllarca Mr. Lansquenet'le Brötanya'da küçük bir balıkçı köyünde oturmuş. Balıkçı kayıkları hakikaten çok renkli oluyor. Öyle değil mi?"</p>

  <p class="calibre1">Susan, "Öyle olduğu anlaşılıyor," diye cevap verdi. "Fakat halamın resimlerine bakanlar onun bunları kartlara bakarak yaptığını sanır."</p>

  <p class="calibre1">Miss Giichrist, fena halde kızdı. </p>

  <p class="calibre1">"Hayır! Mrs. Lansquenet daima tabiatten esinlenirdi. Hattâ bir keresinde ışık uygun olduğu için resim yapmakta ısrar etti ve bu yüzden de başına güneş geçti." Kadın, sitemle ilâve etti. </p>

  <p class="calibre1">"Mrs. <span style="text-indent: 1em; font-size: 1em;">Lansquenet hakiki bir sanatkârdı." Sonra saatine bir göz attı.</span></p>

  <p class="calibre1">Susan, çabucak, "Evet, artık yola çıkmamız lâzım,"<span style="text-indent: 1em; font-size: 1em;">dedi. "Resmî Soruşturma yapılacak yer çok uzak mı? Arabayı getireyim mi?"</span></p>

  <p class="calibre1"></p>

  <p class="calibre1">"Hayır, hayır. Oraya yürüyerek beş dakikada gidebiliriz..."</p>

  <p class="calibre1">Daha sonra köyde trenle gelmiş olan Mr. Entwhistle'le karşılaştılar. Avukat onları Belediye binasına götürdü.</p>

  <p class="calibre1">İçerisi bir hayli kalabalıktı. Fakat meraklılar da umdukları gibi öyle heyecanlı sahnelerle karşılaşmadılar. Jüri çabucak kararını verdi. </p>

  <p class="calibre1">"Cora Lansquenet bilinmeyen bir kimse veya kimseler tarafından katledilmiştir."</p>

  <p class="calibre1">Mr. Entwhistle, Soruşturmadan sonra Susan'la Miss Gilchrist'i "Kral Tacı" hanına yemeğe götürdü.</p>

  <p class="calibre1">"Sizin bu gün geleceğinizi bilmiyordum, Susan. Haberim olsaydı birlikte gelirdik."</p>

  <p class="calibre1"></p>

  <p class="calibre1">"Evet. Önce size gelmeyeceğimi söylemiştim. Fakat sonra Soruşturma'da aileden hiç kimsenin bulunmayışının hoş bir şey olmayacağını düşündüm. George'a telefon ettim. Çok işi olduğunu, gelemiyeceğini açıkladı. Rosamund bir rolü deneyecekti. <span style="text-indent: 1em; font-size: 1em;">Timothy amca ise hastaydı tabii. Onun üzerine kalkıp geldim."</span></p>

  <p class="calibre1"></p>

  <p class="calibre1">"Kocanız yok mu?"</p>

  <p class="calibre1"></p>

  <p class="calibre1">"Gregory'nin o iç sıkıcı dükkândakilerle konuşması lâzımdı. "Miss Gilchrist'in hayretle kendine baktığını görünce izah etti. "Kocam eczanede çalışıyor."</p>

  <p class="calibre1">Miss Gilchrist, Susan'ın şıklığıyla, kocasının işi arasında bir bağ kuramamıştı.</p>

  <p class="calibre1">Ama yine de cesaretle, "Ah, evet," diye mırıldandı. "Tıpkı şair Keats gibi."</p>

  <p class="calibre1">Susan, mırıldandı. </p>

  <p class="calibre1">"Gregory şair değildir." Sonra ilâve etti. "Kocamla başka plânlarımız var. Bir güzellik enstitüsü açacağız. Bunun bir laboratuar kısmı da olacak."</p>

  <p class="calibre1"></p>

  <p class="calibre1"></p>

  <p class="calibre1">Miss Gilchrist, takdirle başını salladı, "İşte bu çok güzel. Elizabeth Arden gibi yani. O aslında Kontesmiş... Yoksa Kontes olan Helena <span style="text-indent: 1em; font-size: 1em;">Rubinstein'mıydı? </span><span style="text-indent: 1em; font-size: 1em;">Neticede </span><span style="text-indent: 1em; font-size: 1em;">bir eczane başka dükkânlara benzemez. Meselâ bir manava veya bakkala."</span></p>

  <p class="calibre1"></p>

  <p class="calibre1">"Sizin çayhaneniz vardı değil mi?"</p>

  <p class="calibre1">Miss Gilchrist'in gözleri parlayıverdi. </p>

  <p class="calibre1">"Ah, evet..." </p>

  <p class="calibre1">Kadıncağız heyecanla <span style="text-indent: 1em; font-size: 1em;">'Söğüt Ağacı'nı anlatmaya başladı.</span></p>

  <p class="calibre1">Mr. Entwhistle ise derin derin düşünüyordu. Susan'ın kendisine bir şey söylediğini neden sonra farketti. </p>

  <p class="calibre1">"Afedersiniz, yavrum. Timothy amcanızı <span style="text-indent: 1em; font-size: 1em;">düşünüyordum. Açıkçası bir hayli endişeliyim."</span></p>

  <p class="calibre1"></p>

  <p class="calibre1">"Timothy amca yüzünden mi? Onu düşünmeyin bile. Onun aslında hasta olmadığından da eminim."</p>

  <p class="calibre1">"Belki haklısınız. Fakat beni endişelendiren onun sıhhati değil. Daha ziyade Maude'u düşünüyorum ben. Zavallı merdivenden düşmüş. O arada bileği burkulmuş. <span style="text-indent: 1em; font-size: 1em;">Şimdi yatıyormuş. Amcanız pek öfkeliydi."</span></p>

  <p class="calibre1"></p>

  <p class="calibre1">"Karısına bakmak zorunda <span style="text-indent: 1em; font-size: 1em;">kaldığı için </span><span style="text-indent: 1em; font-size: 1em;">mi? </span><span style="text-indent: 1em; font-size: 1em;">İyi </span><span style="text-indent: 1em; font-size: 1em;">olmuş!"</span></p>

  <p class="calibre1"></p>

  <p class="calibre1">"Evet, evet, her halde. Ama bakalım amcanız Maude'a bakacak mı? Asıl mesele bu. Evde hizmetçi de yok."</p>

  <p class="calibre1"></p>

  <p class="calibre1">"Yaşlılar için hayat çok zor." Susan bir an durdu. "Zannedersem amcamın evi de bir hayli büyük."</p>

  <p class="calibre1">Mr. Entwhistle, sıkıntılı bir tavırla başını salladı. </p>

  <p class="calibre1">"Evet... Ne yazık ki öyle..."</p>

  <p class="calibre1">Yemekten sonra avukat Susan'la Miss Gilchrist'i eve kadar götürdü. Sonra da tekrar 'Kral Tacı'na döndü. Orada bir oda tutmuştu. Cora'nın cenazesi ertesi gün kalkacaktı.</p>

  <p class="calibre1">Susan, "Arabam hâlâ o taş ocağında," dedi. "Onu unutmuştum. Daha sonra arabayla köye inerim."</p>

  <p class="calibre1">Miss Gilchrist, endişeyle ona baktı. </p>

  <p class="calibre1">"Çok geç kalmayın. Yani hava karardıktan sonra dışarı çıkmazsınız <span style="text-indent: 1em; font-size: 1em;">değil mi?"</span></p>

  <p class="calibre1">Susan, bir kahkaha attı. </p>

  <p class="calibre1">"Katilin hâlâ etrafta dolaştığını sanmıyorsunuz ya?"</p>

  <p class="calibre1">Kadın, utandı. </p>

  <p class="calibre1">"Hayır, hayır... <span style="text-indent: 1em; font-size: 1em;">Ne münasebet." </span></p>

  <p class="calibre1"><span style="text-indent: 1em; font-size: 1em;">Susan, <i>"Fakat aslında öyle olduğunu sanıyor,"</i> diye düşündü. <i>"Ne garip!"</i></span></p>

  <p class="calibre1">Miss Gilchrist, mutfağa doğru gitti. </p>

  <p class="calibre1">"Çayınızı erken içmek isteyeceğinizden eminim. Yarım saate kadar her şey hazır olur, Mrs. Banks."</p>

  <p class="calibre1">Susan, saat üç buçukta çay içmek niyetinde değildi pek. Fakat Miss Gilchrist'in çaya adeta bir sinir ilâcı gözüyle baktığını anlamıştı. Kendince bazı sebepler yüzünden kadını memnun etmeyi de istiyordu. Onun için, </p>

  <p class="calibre1">"Çayı siz istediğiniz zaman içeriz, Miss Gilchrist," dedi.</p>

  <p class="calibre1">Mutfaktan neşeli bir şıkırtı gelmeye başlamıştı şimdi. Susan da oturma odasına gitti. Tam bir koltuğa yerleşeceği sırada zil çalındı. Sonra da kapıya çabucak vuruldu.</p>

  <p class="calibre1">Susan, hole çıktı. Miss Gilchrist ise mutfağın kapısında belirdi. Unlu ellerini önlüğüne silip duruyordu. </p>

  <p class="calibre1">"Allahım... Kim acaba?"</p>

  <p class="calibre1">Susan, "Gazeteciler her halde," dedi.</p>

  <p class="calibre1"></p>

  <p class="calibre1">"A, şimdi canınızı sıkacaklar, Mrs. Banks."</p>

  <p class="calibre1"></p>

  <p class="calibre1">"Ben onlarla meşgul olurum."</p>

  <p class="calibre1"></p>

  <p class="calibre1">"Ben de çay için çörek hazırlıyordum..." </p>

  <p class="calibre1">Susan, kapıya doğru gitti. Miss Gilchrist ise endişeyle bekliyordu. Genç kadın, </p>

  <p class="calibre1"><i>"Galiba kapıda baltalı birinin durduğunu sanıyor,"</i> diye düşündü.</p>

  <p class="calibre1">Fakat ziyaretçi ufak tefek yaşlı bir adamdı. Susan kapıyı açınca şapkasını çıkararak, onu selâmladı. Bir taraftan da babacan bir tavırla gülümsüyordu. </p>

  <p class="calibre1">"Siz Mrs. Banks'siniz değil mi?"</p>

  <p class="calibre1"></p>

  <p class="calibre1">"Evet."</p>

  <p class="calibre1">"Benim adım Guthrie. Alexander Guthrie. Mrs. Lansquenet'in ahbaplarındanım. <span style="text-indent: 1em; font-size: 1em;">En eski ahbaplarından. Siz onun yeğenisiniz değil mi?"</span></p>

  <p class="calibre1"></p>

  <p class="calibre1">"Evet."</p>

  <p class="calibre1"></p>

  <p class="calibre1"></p>

  <p class="calibre1"></p>

  <p class="calibre1">"Eh, artık tanıştık sayılır, içeri girebilir miyim?"</p>

  <p class="calibre1"></p>

  <p class="calibre1">"Tabii, buyurun."</p>

  <p class="calibre1">Mr. Guthrie, Susan'ın peşi sıra oturma odasına giderken, </p>

  <p class="calibre1">"Üzücü bir olay bu," <span style="text-indent: 1em; font-size: 1em;">dedi. "Çok üzücü... Yolum bu taraflara düşmüştü. 'Hiç olmazsa Cora'nın cenazesinde bulunayım,' diye düşündüm. Zavallı Cora... Zavallı delişmen Cora... </span><span style="text-indent: 1em; font-size: 1em;">Onu, Lansquenet'le evlendiği zaman tanıdım, Mrs, Banks. Çok neşeli bir kızdı. </span><span style="text-indent: 1em; font-size: 1em;">Sanatı da çok ciddiye alırdı. Pierre Lansquenet'i de öyle. Yani bir sanatçı olarak demek istiyorum. Bir bakıma Pierre, Cora için kötü bir eş değildi. Tabii adamın gözü biraz dışarıdaydı, o da başka. Ama neyse ki Cora bunu normal olarak karşıladı. Ressamların hepsinin öyle olduğunu düşünüyordu. Pierre de bir sanatçıydı, onun için de ahlâk kaideleriyle bir ilgisi olamazdı. Cora buna inanıyordu işte. Zavallı Cora. Sanat konusunda gayet mantıksızca davranırdı. Ama diğer konularda da şaşılacak kadar mantıklıydı."</span></p>

  <p class="calibre1">Susan, <span style="text-indent: 1em; font-size: 1em;">mırıldandı.</span></p>

  <p class="calibre1">"Herkes <span style="text-indent: 1em; font-size: 1em;">de öyle </span><span style="text-indent: 1em; font-size: 1em;">söylüyor. </span><span style="text-indent: 1em; font-size: 1em;">Ben aslında kendisini pek </span><span style="text-indent: 1em; font-size: 1em;">tanımazdım."</span></p>

  <p class="calibre1">"Tabii... <span style="text-indent: 1em; font-size: 1em;">Cora, sevgili Pierre'ini takdir etmedikleri için bütün aileyle ilişkisini kesmişti. </span><span style="text-indent: 1em; font-size: 1em;">Güzel bir kız değildi o. Fakat yine de çekici bir tarafı vardı. Onunla ahbaplık etmek insanın hoşuna giderdi. Ne söyleyeceğini bilemezdiniz. O saflığı hakiki miydi, yoksa rol muydu, bunu da anlıyamazdınız. </span><span style="text-indent: 1em; font-size: 1em;">Cora çok güldürürdü bizi. Bir çocuk gibiydi o. Pierre'in ölümünden sonra da Cora'yi zaman zaman görürdüm. Yine çocuk gibi davranırdı." </span></p>

  <p class="calibre1"><span style="text-indent: 1em; font-size: 1em;">Susan, Mr. Guthrie'ye sigara kutusunu uzattı. </span></p>

  <p class="calibre1"><span style="text-indent: 1em; font-size: 1em;">"Hayır, teşekkür ederim, yavrum, sigara kullanmıyorum.</span><span style="text-indent: 1em; font-size: 1em;">.. Her halde buraya neden geldiğimi merak ediyorsunuz? Açıkçası biraz vicdan azabı çekiyordum. Bir kaç hafta önce Cora'ya buraya gelip kendisini göreceğime dair söz vermiştim. Yılda bir defa ona uğrardım. Cora son zamanlarda bazı satışlarda tablo satın alıyor ve onlara </span><span style="text-indent: 1em; font-size: 1em;">bakmamı istiyordu. Ben sanat kritiğiyim. Tabii Cora'nın bulduğu resimlerin çoğu korkunç şeylerdi. Fakat o bunların içinde ünlü bir ressamın bir eserinin bulunabileceğine inanıyordu. Tabii böyle bir şey olduğu da yoktu o da başka. </span><span style="text-indent: 1em; font-size: 1em;">Geçen yıl bana haber yollayarak bulduğu bir Rembrandt'a bakmamı istedi. </span><span style="text-indent: 1em; font-size: 1em;">Rembrandt! Aslında bu doğru dürüst bir kopye bile değildi. Fakat Cora oldukça iyi bir gravür bulmuştu. Bartolozzi'nin. Ama bu da rutubetten lekelenmişti. </span><span style="text-indent: 1em; font-size: 1em;">Gravürü Cora adına elli sterline sattım. Tabii bu onu büsbütün heyecanlandırdı. </span><span style="text-indent: 1em; font-size: 1em;">Son mektubunda bana bulduğu bir İtalyan Primitifinden bahsediyordu. Kendisine gelip ona bakacağıma dair söz verdim."</span></p>

  <p class="calibre1">Susan, adamın arkasındaki duvarı işaret etti. </p>

  <p class="calibre1">"Tablo orada sanırım."</p>

  <p class="calibre1">Mr. Guthrie ayağa kalkarak, gözlüğünü taktı. İlerleyerek resmi inceledi.</p>

  <p class="calibre1">"Zavallı Cora'cık..."</p>

  <p class="calibre1">Susan, "Daha bir sürü tablo var," dedi.</p>

  <p class="calibre1">Mr. Guthrie, ümitli Cora'nın sanat hazinesindeki eserleri ağır ağır tetkik etti.</p>

  <p class="calibre1">Bazan içini çekiyor, bazan, "Cık cık cık..." diyordu. Nihayet gözlüklerini çıkardı. </p>

  <p class="calibre1">"Kir ve toz fevkalâde şeylerdir, Mrs. Banks. Bunlar en korkunç resimleri bile romantik bir hale sokarlar. Korkarım o Bartolozzi sadece bir tesadüftü. Zavallı Cora. Ama hiç olmazsa böylece oyalanacak bir şey bulmuştu. <span style="text-indent: 1em; font-size: 1em;">Neyseki onu hayal kırıklığına uğratmama lüzum kalmadı."</span></p>

  <p class="calibre1">Susan, mırıldandı. </p>

  <p class="calibre1">"Yemek odasında da tablolar var. Onlar halamın kocasının eserleriymiş sanırım."</p>

  <p class="calibre1">Mr. Guthrie, hafifçe titreyerek elini kaldırdı. </p>

  <p class="calibre1">"Beni onlara tekrar bakmaya zorlamayın. Cora'nın hislerini incitmemeye çalışırdım. Kocasına çok bağlıydı o. <span style="text-indent: 1em; font-size: 1em;">Çok bağlıydı. Neyse... Artık fazla vaktinizi almayayım, Mrs. Banks."</span></p>

  <p class="calibre1">"A, bir çay içmelisiniz. Her şey hazır sanırım."</p>

  <p class="calibre1"></p>

  <p class="calibre1">"Çok naziksiniz." </p>

  <p class="calibre1">Mr. Guthrie, tekrar koltuğuna yerleşti.</p>

  <p class="calibre1"></p>

  <p class="calibre1">"Ben gidip bakayım..."</p>

  <p class="calibre1">Mutfakta Miss Gilchrist, fırından son çörekleri çıkarıyordu. Çay tepsisi hazırdı. Çaydanlık ise fokur fokur kaynıyordu. </p>

  <p class="calibre1">"Mr. Guthrie adında biri geldi. <span style="text-indent: 1em; font-size: 1em;">Ona çaya kalmasını söyledim."</span></p>

  <p class="calibre1"></p>

  <p class="calibre1">"Mr. Guthrie mi? A, evet, o Mrs. Lansquenet'in ahbaplarındandı. Tanınmış bir sanat kritiği kendisi. Şansımız varmış. Hem çörekten bol bol yaptım, hem de <span style="text-indent: 1em; font-size: 1em;">çilek reçelimiz var. Küçük pastalar da hazır. Çayı şimdi getiriyorum... A, tepsiyi almayın, Mrs. Banks. Ben hepsini taşırım."</span></p>

  <p class="calibre1">Fakat Susan tepsiyi almıştı bile. Miss Gilchrist, elinde çaydanlık ve demlikle onun peşinden gitti. Hep birlikte masanın başına geçtiler.</p>

  <p class="calibre1">Mr. Guthrie, "Sıcak çöreğe bayılırım," diye gülümsedi. "Reçel de pek nefis."</p>

  <p class="calibre1">Miss Gilchrist, sevincinden kıpkırmızı kesildi. Hakikaten kadının yaptıkları birbirinden nefisti. Miss Gilchrist'in çayhanesinde müşterilerine güzel çörek ve pastalar yedirdiği de anlaşılıyordu.</p>

  <p class="calibre1">Mr. Guthrie, içini çekti. </p>

  <p class="calibre1">"Cora'yı çok arayacağım... Doğrusu insan yakından tanıdığı birinin bir cinayete kurban gitmiş olmasına bir türlü inanamıyor."</p>

  <p class="calibre1">Susan, "Ben de sizinle aynı fikirdeyim," dedi. "İnsanın aklı almıyor bunu."</p>

  <p class="calibre1">"Açıkçası Cora'yı bir serserinin öldüreceği hiç aklıma gelmezdi. Onu bir düşmanlık yüzünden cinayete kurban gitmesini daha makul karşılardım da "</p>

  <p class="calibre1">Susan, atıldı. </p>

  <p class="calibre1">"Sahi mi? Neden?"</p>

  <p class="calibre1">Mr. Guthrie, </p>

  <p class="calibre1">"Cora dilini pek tutamazdı," diye cevap verdi. "Ayrıca pek zeki olduğunu ispat etmekten de çok hoşlanırdı. O birinin bir sırrını öğrenen bir çocuğa ben<span style="text-indent: 1em; font-size: 1em;">zerdi tıpkı. Cora da bir sır duydu mu, muhakkak bundan bahsetmek isterdi. Dilini tutacağına dair söz verse, yine de dayanamazdı."</span></p>

  <p class="calibre1">Susan, sesini çıkarmadı. Miss Gilchrist'in yüzünde ise endişeli bir ifade belirmişti.</p>

  <p class="calibre1">Mr. Guthrie, sözlerine devam etti. </p>

  <p class="calibre1">"Evet, Cora'nın çayına arsenik karıştırmaları beni şaşırtmazdı. Veya kendisine postayla zehirli çikolata yollamaları. Fakat böyle bir hırsızlık ve saldırma?... Neyse..." </p>

  <p class="calibre1">Mr. Guthrie, ayağa kalkarak, iki kadına çay için teşekkür etti.</p>

  <p class="calibre1">Miss Gilchrist, adamı kapıya kadar geçirdi. Kadın geri döndüğü zaman elinde ufak bir paket vardı. </p>

  <p class="calibre1">"Her halde biz Soruşturmadayken postacı kutuya attı bunu. Acaba <span style="text-indent: 1em; font-size: 1em;">a, tabii, düğün pastası olmalı bu." </span></p>

  <p class="calibre1"><span style="text-indent: 1em; font-size: 1em;">Miss Gilchrist, sevinçle paketi açtı.</span></p>

  <p class="calibre1">İçinde gümüş lâme kurdeleyle bağlanmış beyaz bir kutu vardı bunun.</p>

  <p class="calibre1">"Yanılmamışım!" </p>

  <p class="calibre1">Kurdeleyi çözdü. Kutuya bademli, beyaz şekerli bir düğün pastasından kesilmiş bir dilim konulmuştu. </p>

  <p class="calibre1">"Ah, ne hoş! Acaba kim " </p>

  <p class="calibre1">Kutuya takılı karta baktı. </p>

  <p class="calibre1">"John ve Mary... Kim bunlar? Allah Allah, soy adlarını neden yazmamışlar?"</p>

  <p class="calibre1">"Bazan böyle yapıyorlar..."</p>

  <p class="calibre1">Miss Gilchrist, mutlu bir tavırla tanıdığı John ve Mary'leri saymaya başladı.</p>

  <p class="calibre1">"Bu Dorothy'nin kızı olabilir. Onun adı Mary'di. Ama doğrusu onun değil evlenmek, nişanlandığından bile haberim yoktu. Sonra John Banfield var... Neyse, elbet bu çiftin kim olduğunu hatırlayacağım..." </p>

  <p class="calibre1">Çay tepsisini alarak mutfağa geçti.</p>

  <p class="calibre1">Susan, "Ben de gidip arabayı emin bir yere çekeyim," diye mırıldandı.</p>
</body>
</html>
