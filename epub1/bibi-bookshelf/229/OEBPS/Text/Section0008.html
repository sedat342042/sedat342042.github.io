<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <meta content="pdftohtml 0.36" name="generator"/>
  <meta content="2008-06-19T18:42:21+00:00" name="date"/>

</head>

<body class="calibre">
  <h1 class="calibre2" id="calibre_pb_3">4.</h1>

  <p class="calibre1">Helen Abernathie, yeşil salonda <span style="text-indent: 1em; font-size: 1em;">şöminenin önünde oturmuş, Maude'un aşağıya inmesini bekliyordu. </span></p>

  <p class="calibre1">Etrafına bakınarak, eski günleri düşündü. Leo ve diğerleriyle ne mutlu zamanlar geçirmişlerdi. </p>

  <p class="calibre1"><i>"Bir zamanlar neşeli bir yerdi bu konak. Fakat böyle bir evin kalabalık olması lâzımdır. Bilhassa çocuklar olmalıdır. Çocuklar, uşaklar, kışın gürül gürül yanan ocaklar... Son zamanlarda burada sadece oğlunu kaybetmiş olan </i><span style="text-indent: 1em; font-size: 1em;"><i>kederli, yaşlı bir adam yaşıyordu. Onun için de konak çok hüzünlüydü... Acaba burayı kim satın alacak? Yoksa burayı bir otel veya gençler için bir yurt haline mi sokacaklar? Son zamanlarda büyük evler hep böyle oluyor. Çok yazık..."</i> </span></p>

  <p class="calibre1"><span style="text-indent: 1em; font-size: 1em;">Helen, bu üzücü düşünceleri kafasından atmaya çalıştı. </span></p>

  <p class="calibre1"><i><span style="text-indent: 1em; font-size: 1em;">"Geçmişi düşünmenin bir faydası yok... Geleceğe bakmalı. Richard'ın bana bıraktığı gelirle Kıbrıs'ta bir villâ alacağım ve bütün plânladığım o şeyleri yapabileceğim... Son zamanlarda para meselesi yüzünden çok üzülüyordum. Vergiler... Üstelik yanlış yatırımlar da yapmıştım... Fakat artık Richard'ın iyiliği sayesinde durum düzelecek... Zavallı Richard... Fakat insanın öyle uykusunda ölmesi rahat bir şey olmalı... Her halde Cora da bu yüzden o acayip fikre saplandı... Doğrusu Cora da pek münasebetsiz! </span><span style="text-indent: 1em; font-size: 1em;">Daima da öyleydi zaten! "</span></i></p>

  <p class="calibre1"><span style="text-indent: 1em; font-size: 1em;">Helen, Cora'yla Pierre Lansqunet'le evlenmesinden kısa bir süre sonra Avrupa'da karşılaşmıştı. </span></p>

  <p class="calibre1"><i><span style="text-indent: 1em; font-size: 1em;">"O gün münasebetsizliği ve aptallığı üstündeydi. Başını öyle kuş gibi yana eğiyor ve resim hakkında saçma sapan sözler söylüyordu. Bilhassa kocasının tabloları hakkında. Her halde adam bu yüzden bir hayli sıkılıyordu. Hiç kimse karısının gülünç bir hale düşmesini istemezdi. Cora da hakikaten gülünç! Neyse... Zavallı her halde elinde değil bu. </span><span style="text-indent: 1em; font-size: 1em;">Duyduğuma göre kocası da kendisine hiç bir zaman iyi davranmazmış."</span></i></p>

  <p class="calibre1">Helen yeşil mermer masanın üzerinde duran balmumundan yapılmış çiçeklere baktı.</p>

  <p class="calibre1"><i>"Cenaze törenine gitmeden önce Cora o masanın yanında oturuyordu. Eşyaları tanımıştı, eski günlerden neşeyle bahsediyordu. Eski evi<span style="text-indent: 1em; font-size: 1em;">ne döndüğü için o kadar memnundu ki, oraya neden geldiğini de unutmuştu... Veya belki de Cora bizim kadar iki yüzlü değil... Zaten o hiç bir zaman kaidelere, kurallara aldırmazdı. Mr. Entwhistle konuşurken o soruyu sormasına ne demeli? </span><span style="text-indent: 1em; font-size: 1em;">'Fakat ağabeyim cinayete kurban gitti değil mi?' Herkes şaşırdı, hayretle ona bakakaldı..."</span></i></p>

  <p class="calibre1">O sahneyi gözlerinin önünde canlandıran Helen birdenbire kaşlarını çattı... Bu tabloda hatalı bir şey vardı.</p>

  <p class="calibre1">Bir şey... ?</p>

  <p class="calibre1">Bir kimse...?</p>

  <p class="calibre1">Birinin yüzündeki ifademiydi bu? Yoksa</p>

  <p class="calibre1">Helen bu sorularını cevaplandıramadı. Sadece acayip bir şey olduğunu seziyordu...</p>
</body>
</html>
