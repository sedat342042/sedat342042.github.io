<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <meta content="pdftohtml 0.36" name="generator"/>
  <meta content="2008-06-19T18:42:21+00:00" name="date"/>

</head>

<body class="calibre">
  <h1 class="calibre1">5.</h1>

  <p class="calibre1">Michael Shane, neşeyle, </p>

  <p class="calibre1">"Gelip, size 'güle güle' demek istedim," diye gülümsedi.</p>

  <p class="calibre1">Poirot, adamın çok yakışıklı ve sevimli olduğunu düşündü yine. Fakat evdekilerin içinde en az aktörü tanıyabilmişti. Çünkü Michael insanlara karakterinin sadece istediği tarafını gösteriyordu.</p>

  <p class="calibre1">Michael, kaşlarını kaldırdı, </p>

  <p class="calibre1">"Öyle mi düşünüyorsunuz? Rosamund'un çok güzel olduğunu ben de kabul ediyorum. Fakat beyin bakımından biraz fakir olduğunu da biliyorum."</p>

  <p class="calibre1">Poirot, başını salladı. </p>

  <p class="calibre1">"O hiç bir zaman zekice oyunlara kalkışmayacak. Fakat karınız ne istediğini biliyor." Belçikalı içini çekti. "Bunu herkes için söyleyemeyiz."</p>

  <p class="calibre1">"Ah..." Michael, yine gülmeye başlamıştı. "Yeşil mermer masayı mı kasdediyorsunuz?"</p>

  <p class="calibre1">"Belki." Poirot, bir an durdu. "Ve masanın üstündekileri de."</p>

  <p class="calibre1">"Balmumu çiçekleri mi?"</p>

  <p class="calibre1">Aktör, kaşlarını çattı. </p>

  <p class="calibre1">"Sizi her zaman anlayamıyorum, Mösyö Poirot. Fakat"</p>

  <p class="calibre1">Tekrar gülümsedi. </p>

  <p class="calibre1">"Bizi o dertten kurtardığınız için size karşı derin bir minnet duyuyorum. Açıkçası içimizden birinin zavallı Richard dayıyı ze<span style="text-indent: 1em; font-size: 1em;">hirlemiş olduğunu düşünmek hoş bir şey değildi."</span></p>

  <p class="calibre1">Poirot, sordu. </p>

  <p class="calibre1">"Demek Mr. Richard hakkında böyle düşünüyordunuz? 'Zavallı Richard dayı'?"</p>

  <p class="calibre1">"Aslında bir hayli yaşlı olmasına rağmen gayet dinçti."</p>

  <p class="calibre1">"Aklı da başındaydı tabii?"</p>

  <p class="calibre1">"Tabii. Bir hayli zekiydi o."</p>

  <p class="calibre1">"İnsanlardan da iyi anlıyordu?"</p>

  <p class="calibre1">"İste bu sözünüzü tasdik edemeyeceğim, Mösyö Poirot."</p>

  <p class="calibre1">Michael, hâlâ gülümsüyordu. </p>

  <p class="calibre1">"Çünkü kendisi benden hiç hoşlanmazdı."</p>

  <p class="calibre1">Poirot, mırıldandı. </p>

  <p class="calibre1">"Belki de sizin çapkın olduğunuzu düşündü."</p>

  <p class="calibre1">Michael, bir kahkaha attı. </p>

  <p class="calibre1">"Ne modası geçmiş bir düşünce."</p>

  <p class="calibre1">"Ama bu doğru değil mi?"</p>

  <p class="calibre1">"Bu sözünüzle neyi kasdettiğinizi merak ettim?" </p>

  <p class="calibre1">Poirot, parmaklarının uçlarını birbirine dayadı. </p>

  <p class="calibre1">"Bazı araştırmalar yapıldı."</p>

  <p class="calibre1">"Sizin tarafınızdan mı?"</p>

  <p class="calibre1">"Hayır. Yalnız benim tarafımdan değil." </p>

  <p class="calibre1">Michael Shane. Belçikalıyı çabucak süzdü. Poirot, <span style="text-indent: 1em; font-size: 1em;">genç adamın hiç de aptal olmadığını anlamıştı. Aktör, </span></p>

  <p class="calibre1"><span style="text-indent: 1em; font-size: 1em;">"Yani," diye </span><span style="text-indent: 1em; font-size: 1em;">mırıldandı. "Polis benimle mi ilgileniyor?"</span></p>

  <p class="calibre1">"Cora Lansquenet'in alelade bir cinayete kurban gitmediğinden eminler. Onun için de kadının yakınları üzerinde duruyorlar. Bilhassa onların cinayet günü nerede olduklarını anlamaya çalışıyorlar."</p>

  <p class="calibre1">"İşte bu kötü." </p>

  <p class="calibre1">Michael gayet şirin bir tavırla konuşmuştu.</p>

  <p class="calibre1">"Öyle mi. Mr. Shane?"</p>

  <p class="calibre1">"Sandığınızdan daha da kötü. Rosamund'a o gün Oscar Lewis'le yemek yediğimi söyledim."</p>

  <p class="calibre1">"Aslında bu doğru değildi galiba?"</p>

  <p class="calibre1">"Evet. Aslında arabayla Sorrel Dainton adında bir kadını görmeye gittim. <span style="text-indent: 1em; font-size: 1em;">Tanınmış bir aktristir' o. Gördüğünüz gibi durum kötü. Bunu polise acıklayabilirim ama bu iş Rosamund'un hiç hoşuna gitmeyecektir."</span></p>

  <p class="calibre1">"Ah..."</p>

  <p class="calibre1">Poirot anlayışlı bir tavır takındı.</p>

  <p class="calibre1">"Bu dostluğunuz hoş <span style="text-indent: 1em; font-size: 1em;">karşılanmıyor galiba?"</span></p>

  <p class="calibre1">"Evet... Hattâ Rosamund, Sorrel'i bir daha gör<span style="text-indent: 1em; font-size: 1em;">meyeceğime dair benden söz aldiydi."</span></p>

  <p class="calibre1">"Hım... Evet, halinizi anlıyorum... Bu Miss Sorrel'e lüzumu olursa bu konuda şahitlik eder değil mi?"</p>

  <p class="calibre1">"Eder ama bu hoşuna da pek gitmez. Ama ne de olsa bir cinayet vakası bu. <span style="text-indent: 1em; font-size: 1em;">İster istemez bildiklerini anlatır."</span></p>

  <p class="calibre1">"Belki o gün Miss Sorrel'in <span style="text-indent: 1em; font-size: 1em;">yanında değildiniz. Ama o yine de sizi destekleyecektir sanırım"</span></p>

  <p class="calibre1">Michael, birdenbire öfkelendi.</p>

  <p class="calibre1">"Ne demek istiyorsunuz?"</p>

  <p class="calibre1">"Miss Sorrel sizden hoşlanıyormuş. Kadınlar, sevdikleri beğendikleri erkekler için yalan söylemeye daima hazırdırlar."</p>

  <p class="calibre1">"Yani bana inanmıyor musunuz?"</p>

  <p class="calibre1">"Benim inanıp inanmamam o kadar <span style="text-indent: 1em; font-size: 1em;">önemli değil. Beni memnun etmek zorunda olmadığınızı söylemeliyim."</span></p>

  <p class="calibre1">"Ya kimi memnun edeceğim?"</p>

  <p class="calibre1">Poirot, gülümsedi. </p>

  <p class="calibre1">"Müfettiş Morton'u tabii. Kendisi de şimdi terasa çıktı."</p>

  <p class="calibre1">Michael Shane, telâşla döndü.</p>
</body>
</html>
