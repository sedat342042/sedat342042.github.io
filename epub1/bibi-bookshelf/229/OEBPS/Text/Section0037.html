<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <meta content="pdftohtml 0.36" name="generator"/>
  <meta content="2008-06-19T18:42:21+00:00" name="date"/>

</head>

<body class="calibre">
  <p class="calibre1" style="text-align: center;"><br/></p>

  <h1 class="calibre1">XX</h1>

  <h1 class="calibre1" id="sigil_toc_id_10">1.</h1>

  <p class="calibre1"><br/></p>

  <p class="calibre1">Mr. Entwhistle, bir saat uğraştıktan, telefon idaresindeki memurlarla konuştuktan sonra konakla temas kurabildi.</p>

  <p class="calibre1">Nihayet karşısına Hercule Poirot çıkınca da, telâşla, </p>

  <p class="calibre1">"Allaha şükür!" diye bağırdı. "Santral sizin numarayı bir türlü bağlayamadı!"</p>

  <p class="calibre1">"Tabii. Telefon açık bırakılmıştı."</p>

  <p class="calibre1">Avukat, sert bir sesle, </p>

  <p class="calibre1">"Bir şey mi oldu?" diye sordu.</p>

  <p class="calibre1">"Evet. Hizmetçi Mrs. Helen'i yirmi dakika önce kütüphanede baygın buldu. <span style="text-indent: 1em; font-size: 1em;">Telefonun yanında. Mrs. Helen başına ağır bir darbe yemiş."</span></p>

  <p class="calibre1">"Yani biri onun kafasına mı vurmuş?"</p>

  <p class="calibre1">"Ben o fikirdeyim. Tabii Mrs. Helen'in yere yuvarlanırken başını mermer şöminenin kenarına vurmuş olması ihtimali de var. Ama ben buna hiç ihtimal vermiyorum. Doktor da öyle."</p>

  <p class="calibre1">"Helen o sırada bana telefon ediyordu. Konuşma birdenbire kesilince endişelendim."</p>

  <p class="calibre1">"Demek Mrs. Helen'in telefon ettiği sizdiniz? O size ne söyledi?"</p>

  <p class="calibre1">"Cenaze günü bir acayiplik <span style="text-indent: 1em; font-size: 1em;">olduğunu sezmişti ya..."</span></p>

  <p class="calibre1">"Birdenbire bunun ne olduğunu mu anlamış?"</p>

  <p class="calibre1">"Evet."</p>

  <p class="calibre1">"E?"</p>

  <p class="calibre1">Avukat, ters ters, </p>

  <p class="calibre1">"E'si mesi yok," dedi. "Helen bana bunun ne olduğunu anlatamadı ki."</p>

  <p class="calibre1">"Peki, Mrs. Helen ne söyledi?"</p>

  <p class="calibre1">"Önemli bir açıklama yapmadı."</p>

  <p class="calibre1">"Afedersiniz, dostum, bırakın da bu konuda ben karar vereyim. Mrs. Helen'in sözlerini bana tekrarlamaya çalışın."</p>

  <p class="calibre1">"Helen, o acayipliği hatırlar hatırlamaz bunu bana bildirmesini söylediğimi hatırlattı. Bunun ne olduğunu anladığını fakat saçma bulduğunu açıkladı. Bunun cenaze günü konakta bulunanlarla ilgisi olduğunu söyledi. Durumu, aynaya bakarken anladığını belirtti."</p>

  <p class="calibre1">"Evet?"</p>

  <p class="calibre1">"Hepsi o kadar."</p>

  <p class="calibre1">Mr. Entwhistle,</p>

  <p class="calibre1">"Olayın iç yüzünü öğrenmek için Helen'in kendisine gelmesini beklememiz lâzım," dedi.</p>

  <p class="calibre1">Poirot, ciddi bir sesle, </p>

  <p class="calibre1">"Belki Mrs. Helen uzun zaman kendine gelemeyecek," diye cevap verdi. "Belki de ölecek..."</p>

  <p class="calibre1">"Durumu o kadar fena mı?" </p>

  <p class="calibre1">Avukatın sesi titriyordu.</p>

  <p class="calibre1">"Maalesef öyle, dostum."</p>

  <p class="calibre1">"Fakat bu korkunç bir şey, Poirot."</p>

  <p class="calibre1">"Korkunç ya. Onun için de artık <span style="text-indent: 1em; font-size: 1em;">bekleyemeyiz. Çünkü artık karşımızda hain ve soğukkanlı biri olduğu anlaşılıyor. Veya korkuya kapılmış bir kimse. Tabii bu ikisi de aynı kapıya çıkar."</span></p>

  <p class="calibre1">"Fakat buraya bakın, Poirot. Helen ne olacak? Konakta emniyette mi o?"</p>

  <p class="calibre1">"Konakta emniyette olamazdı. Onun için kendisini, hastaneye yolladık. Başında da özel hemşireler bulunacak. <span style="text-indent: 1em; font-size: 1em;">Ne aile, ne başkası Mrs. Helen'in yanına sokulmayacak." </span></p>

  <p class="calibre1"><span style="text-indent: 1em; font-size: 1em;">Mr. Entwhistle, derin bir nefes aldı. </span></p>

  <p class="calibre1"><span style="text-indent: 1em; font-size: 1em;">"Neyse içim biraz rahat etti. Benim Helen'e büyük bir saygı ve sevgim vardı."</span></p>

  <p class="calibre1">"Evet, biliyorum... Şimdi dostum, sizden bir şey yapmanızı isteyeceğim... Bir dakika..." Kısa bir sessizlik oldu. Sonra Poirot tekrar konuşmağa başladı. "Bizi dinleyip dinlemediklerini anlamak istedim. Şimdi, bir yere gitmeniz lâzım."</p>

  <p class="calibre1">"Nereye?"</p>

  <p class="calibre1">"Londra yakınında bir yere. St. Edmunds'a. Orada da bir araba kiralayarak Forsdyke akıl hastanesine gideceksiniz. Klinikte Dr. Penrith adında biriyle konuşacaksınız. Klinikten çıkmış olan bir hasta hakkında bilgi isteyeceksiniz."</p>

  <p class="calibre1">"Hangi hasta? Poirot"</p>

  <p class="calibre1">"Hastanın adı Gregory Banks. Onun derdinin ne olduğunu ve kendisine nasıl bir tedavi yapıldığını öğrenin."</p>

  <p class="calibre1">"Yani Gregory deli mi?"</p>

  <p class="calibre1">"Hişş... Sözlerinize dikkat edin... Her halde henüz kahvaltı etmediniz? Ben de öyle... Şimdi güzelce oturup karnınızı doyurun. Saat onikide kalkan trene yetişin. Daha önce bir şey olursa ben sizi tekrar ararım."</p>

  <p class="calibre1">Mr. Entwhistle, endişeyle, </p>

  <p class="calibre1">"Aman dikkatli olun, Poirot," dedi.</p>

  <p class="calibre1">"Merak etmeyin. Ben de başıma mermerden yapılmış ağır bir vazo yemek niyetinde değilim. Şimdilik Allaha ısmarladık." </p>

  <p class="calibre1">Poirot, avukatın karşıdan telefonu kapattığını duydu. Bunu ikinci hafif bir çıtırdı izledi. Belçikalı, bıyık altından güldü. Biri holdeki telefonun ahizesini yerine bırakmıştı.</p>

  <p class="calibre1">Fakat Poirot dışarı çıktığı zaman holde hiç kimse yoktu. Belçikalı, usulca başını salladı. </p>

  <p class="calibre1"><i>"Ben öğreneceğimi <span style="text-indent: 1em; font-size: 1em;">öğrendim artık... Kimin suçlu olduğunu da biliyorum. Onu suçüstü yakalamama lüzum yok."</span></i></p>

  <p class="calibre1">Poirot, şapkasıyla paltosunu giyerek, çabucak konaktan ayrıldı. Yan kapıdan çıkmayı tercih etmişti. Biraz sonra postanedeydi. Telefonda yine Mr. <span style="text-indent: 1em; font-size: 1em;">Entwhistle'la konuşuyordu.</span></p>

  <p class="calibre1">"Evet, yine ben. Demin size verdiğim göreve aldırmayın. O bir şaşırtmacaydı. <span style="text-indent: 1em; font-size: 1em;">Çünkü biri konuşmamızı dinliyordu o sırada. Şimdi asıl görevinize gelelim, dostum. Trene binin ve doğru Timothy Abernathie'nin köşküne gidin."</span></p>

  <p class="calibre1">"Fakat Timothy'le Maude, Enderby'deler."</p>

  <p class="calibre1">"Evet. Biliyorum. Köşkte kimse yok. Daha doğrusu karı koca eve bakması için oraya Mrs. Jones adında birini bırakmışlar. Köşkten bir şey almanızı istiyorum, Entwhistle."</p>

  <p class="calibre1">"Poirot! Ben hırsızlık edemem!"</p>

  <p class="calibre1">"Edecek değilsiniz. O zarif Mrs. Jones'a sizi Mrs. Maude'un yolladığını söylersiniz. Zannederdem kadın sizi tanıyor... İyi... Ona, 'Maude bunu alıp Londra'ya götürmemi istedi,' dersiniz işte o kadar. Kadın bir şeyden şüphelenmez."</p>

  <p class="calibre1">"Her halde... Ama açıkçası bu iş hiç hoşuma gitmedi." Mr. Entwhistle'in sesi sıkıntılıydı. "Neden o şey neyse onu siz gidip almıyorsunuz?"</p>

  <p class="calibre1">"Çünkü ben bir yabancıyım, dostum. Ve Mrs. Jones beni görür görmez şüphelenir bu yüzden. Ama giderseniz böyle bir şey olmaz."</p>

  <p class="calibre1">"Doğru. Haklısınız... Fakat Timothy'le Maude bu işi duyunca bir şey demezler mi? Onları kırk yıldan beri tanıyorum."</p>

  <p class="calibre1">"Richard'ı da yıllardan beri tanıyordunuz, Cora'nın <span style="text-indent: 1em; font-size: 1em;">ise çocukluğunu </span><span style="text-indent: 1em; font-size: 1em;">biliyordunuz."</span></p>

  <p class="calibre1">Mr. Entwhistle, hoşnutsuz hoşnutsuz, </p>

  <p class="calibre1">"Buna lüzum <span style="text-indent: 1em; font-size: 1em;">olduğundan emin misiniz?" diye sordu.</span></p>

  <p class="calibre1">"Hem de nasıl! Hem de nasıl!"</p>

  <p class="calibre1">"Peki oradan alacağım şey nedir?" </p>

  <p class="calibre1">Poirot, bunu avukata açıkladı.</p>

  <p class="calibre1">"Fakat Poirot, ben bundan bir şey anlıyamadım"</p>

  <p class="calibre1">"Anlamanız lâzım değil. Benim anlamam kâfi."</p>

  <p class="calibre1">"Peki, o Allahın cezası şeyi sonra ne yapacağım?"</p>

  <p class="calibre1">"Onu Londra'ya, Elm Park Gardens'de bir adrese götüreceksiniz. Yanınızda kalem varsa yazıverin."</p>

  <p class="calibre1">Mrs. Entwhistle, bu işi yaptıktan sonra yine sıkıntılı sıkıntılı, </p>

  <p class="calibre1">"Ne yaptığınızı bildiğinizi umarım, Poirot," dedi,</p>

  <p class="calibre1">"Tabii biliyorum. Sona yaklaştık."</p>

  <p class="calibre1">Avukat, içini çekti. </p>

  <p class="calibre1">"Helen'in ne söyleyeceğini öğrenebilseydik. Bunu hiç olmazsa tahmin edebilseydik."</p>

  <p class="calibre1">"Tahmine lüzum yok. Ben bunun ne olduğunu biliyorum."</p>

  <p class="calibre1">"Biliyor musunuz? Fakat azizim Poirot"</p>

  <p class="calibre1">"İzahat sonra. Fakat bana inanın. Helen Abernathie'nin aynaya baktığı zaman ne gördüğünü biliyorum."</p>

  <p class="calibre1"><br/></p>

  <p class="calibre1"><br/></p>

  <p class="calibre1"><br/></p>

  <p class="calibre1" style="text-align: center;">***</p>

  <p class="calibre1" style="text-align: center;"><br/></p>

  <p class="calibre1" style="text-align: center;"><br/></p>

  <p class="calibre1">Kahvaltıya sıkıntılı bir hava hâkimdi. Rosamund'la Timothy, aşağıya inmemişlerdi. Fakat diğerleri masanın başına geçmişler, alçak sesle konuşuyorlardı.</p>

  <p class="calibre1">Kendisini ilk toplayan George oldu. </p>

  <p class="calibre1">"Helen yengenin iyileşeceğinden eminim. <span style="text-indent: 1em; font-size: 1em;">Doktorlar insanı mahsus telâşlandırırlar."</span></p>

  <p class="calibre1"><span style="text-indent: 1em; font-size: 1em;">Susan, </span></p>

  <p class="calibre1"><span style="text-indent: 1em; font-size: 1em;">"Ben Helen'in o saatte neden telefona koştuğunu bir türlü anlayamadım," </span><span style="text-indent: 1em; font-size: 1em;">diye mırıldandı.</span></p>

  <p class="calibre1">Maude, kesin bir tavırla, </p>

  <p class="calibre1">"Her halde kendini iyi his<span style="text-indent: 1em; font-size: 1em;">setmedi," dedi. "Onun için doktora telefon etmeye karar vererek aşağıya indi."</span></p>

  <p class="calibre1">Michael, başını salladı. </p>

  <p class="calibre1">"Zavallı... Yere düşerken başını mermere vurmuş. Halının üzerine yuvarlansaydı bu olmazdı."</p>

  <p class="calibre1">Kapı açılarak, Rosamund içeri girdi. Kaşlarını çatmıştı. </p>

  <p class="calibre1">"O balmumu çiçekleri bulamadım. Şu, Richard dayımın cenazesinin kalktığı gün yeşil mermer masanın üzerinde duran çiçekleri." </p>

  <p class="calibre1">Susan'ı suçlarmış gibi bakıyordu. </p>

  <p class="calibre1">"Onları sen mi aldın yoksa?"</p>

  <p class="calibre1">"Ne münasebet! Rosamund, sen de çok acayipsin! Zavallı Helen yenge baygın halde hastaneye kaldırıldı, sen oturmuş çiçekleri düşünüyorsun!"</p>

  <p class="calibre1">"Neden düşünmeyeyim? Baygın <span style="text-indent: 1em; font-size: 1em;">haldeysen neler olduğunu bilmezsin. Böyle şeyler senin için önemli değildir. Helen yenge için yapabileceğimiz bir şey yok... Yarın Michael'la Londra'ya döneceğiz. Onun için de o masa meselesini kesinlikle halletmek istiyorum. Ama önce o balmumu çiçekleri görmek istiyorum." </span></p>

  <p class="calibre1"><span style="text-indent: 1em; font-size: 1em;">O sırada kapıdan içeri giren uşağa döndü. </span></p>

  <p class="calibre1"><span style="text-indent: 1em; font-size: 1em;">"Lanscombe, bir ara yeşil mermer masanın üstünde duran balmumu çiçeklerin nerede olduğunu biliyor musun?"</span></p>

  <p class="calibre1">"Anladığıma göre Mrs. Helen kazara onların üstündeki fanusu kırmış. Bir yenisini yaptıracaktı. Çiçeklerin merdivenin altındaki dolabın rafında olduğunu sanıyorum."</p>

  <p class="calibre1">"Gidip bakayım. Michael, sevgilim, sen de benimle gel. Orası karanlıktır. <span style="text-indent: 1em; font-size: 1em;">Helen yengenin başına gelenlerden sonra karanlık köşelerde tek başıma dolaşmak niyetinde değilim."</span></p>

  <p class="calibre1">Herkes birdenbire sinirleniverdi.</p>

  <p class="calibre1">Maude, o kalın sesiyle, </p>

  <p class="calibre1">"Ne demek istiyorsun, Rosamund?" diye sordu."</p>

  <p class="calibre1">"Helen yengenin başına vurdular ya."</p>

  <p class="calibre1">Gregory Banks, sert sert, </p>

  <p class="calibre1">"Mrs. Helen baygınlık geçirip yere yuvarlanmış" dedi.</p>

  <p class="calibre1">Rosamund, bir kahkaha attı. </p>

  <p class="calibre1">"Bunu sana kendisi mi söyledi? Budala olma, Gregory. <span style="text-indent: 1em; font-size: 1em;">Helen yengenin kafasına vurdular tabii."</span></p>

  <p class="calibre1">George, atıldı. </p>

  <p class="calibre1">"Böyle şeyler söylememelisin, Rosamund."</p>

  <p class="calibre1">Genç kadın, </p>

  <p class="calibre1">"Saçma," dedi. "Durum meydanda. Evde bir detektif var, ipucu arıyor. <span style="text-indent: 1em; font-size: 1em;">Richard dayı zehirlendi. Cora teyzeyi baltayla parçaladılar. Miss Gilchrist'e zehirli pasta yollandı. Helen yengenin başına da ağır bir cisimle vurdular. Bakın görürsünüz, bu iş böyle devam edecek. Hepimiz teker teker öldürüleceğiz. Geriye katil kalacak tabii. Fakat ben öldürülmek niyetinde değilim."</span></p>

  <p class="calibre1">George, neşeyle, </p>

  <p class="calibre1">"Seni öldürmeyi neden istesinler güzel Rosamund?" diye sordu.</p>

  <p class="calibre1">Genç kadın, </p>

  <p class="calibre1">"Ben çok şey biliyorum da ondan," dedi.</p>

  <p class="calibre1">Maude Abernathie'yle Gregory Banks, aynı anda bağırdılar. </p>

  <p class="calibre1">"Neler biliyorsun?"</p>

  <p class="calibre1">Rosamund, bir melek gibi gülümsedi. </p>

  <p class="calibre1">"Bunu öğrenmeyi isterdiniz değil mi? Haydi gel, Michael."</p>
</body>
</html>
