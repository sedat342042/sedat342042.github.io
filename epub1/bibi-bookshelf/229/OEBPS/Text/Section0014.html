<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <meta content="pdftohtml 0.36" name="generator"/>
  <meta content="2008-06-19T18:42:21+00:00" name="date"/>

</head>

<body class="calibre">
  <h1 class="calibre1">2.</h1>

  <p class="calibre1"></p>

  <p class="calibre3"><span style="text-indent: 1em; font-size: 1em;">George Crossfield, Mr. Entwhistle'i nezaketle karşıladı. Fakat biraz şaşırmış </span><span style="text-indent: 1em; font-size: 1em;">gibi de bir hali vardı.</span></p>

  <p class="calibre1">Avukat, "St. Mary'ye gittim," diye söze başladı.</p>

  <p class="calibre1"></p>

  <p class="calibre1">"Demek öldürülen hakikaten Cora teyze? Olayı gazetelerde okudum ve bir türlü de inanamadım. Bunun sadece bir isim benzerliği olduğunu düşündüm."</p>

  <p class="calibre1"></p>

  <p class="calibre1">"Lansquenet öyle sık sık rastlanılan adlardan değildir."</p>

  <p class="calibre1"></p>

  <p class="calibre1">"Orası öyle... Ama insan böyle bir şeyi yakınlarına konduramıyor. <span style="text-indent: 1em; font-size: 1em;">Ailesinden </span><span style="text-indent: 1em; font-size: 1em;">birinin öldürülebileceğine inanamıyor. Bence olay geçen ay Darmoor'da olana benziyor."</span></p>

  <p class="calibre1"></p>

  <p class="calibre1">"Öyle mi?"</p>

  <p class="calibre1"></p>

  <p class="calibre1">"Evet. Durum aynı. Issız bir yerde bir ev. Birlikte oturan yaşlı iki kadın. <span style="text-indent: 1em; font-size: 1em;">Çalınan azıcık bir para."</span></p>

  <p class="calibre1"></p>

  <p class="calibre1">"Paranın değeri daima insanına göre değişir. On sterline büyük bir ihtiyacınız varsa o zaman on beş sterlin size bir servet gibi gözükür. Ama binlerce sterline ihtiyacınız varsa, yüz sterlini beğenmezsiniz."</p>

  <p class="calibre1">George, birdenbire avukattan gözlerini kaçırdı. </p>

  <p class="calibre1">"Son günlerde bir sterlinin bile değeri var. Çünkü kimsede para yok."</p>

  <p class="calibre1">Mr. Entwhistle, "Ama onlar da ümitsiz durumda değiller," diye cevap verdi.</p>

  <p class="calibre1">"Önemli olan bu 'ümitsizlik'."</p>

  <p class="calibre1"></p>

  <p class="calibre1">"Belirli birini mi düşünüyordunuz?"</p>

  <p class="calibre1"></p>

  <p class="calibre1">"Hayır, hayır..." Avukat, bir an durdu. "Miras işi halledilinceye kadar biraz zaman geçecek. Size avans olarak bir miktar para verilmesini ister misiniz?"</p>

  <p class="calibre1"></p>

  <p class="calibre1">"Doğrusunu isterseniz ben de bu konuyu açacaktım. Ama bu sabah Banka'ya gittim. Onlara size baş vurabileceklerini söyledim. Bu yüzden de bankadaki paramdan fazlasını çekmiş olmama bir şey söylemediler." Gözlerini yine avukattan kaçırdı.</p>

  <p class="calibre1">Tecrübe sahibi bir insan olan Mr. Entwhistle o zaman George'un durumunu da anladı. </p>

  <p class="calibre1"><i>"George'un para bakımından başı dertteymiş anlaşılan... Ayrıca bu gence para konusunda güvenilemez. Acaba insanlardan çok iyi anlayan Richard Abernathie de yeğeninin bu halini sezmiş miydi ? Bana kalırsa Richard, Mortimer'in ölümünden sonra kendisine mirasçı olarak George'u seçmeye karar verdi. Onu yanına çağırarak, konakta bir kaç gün misafir etti. Ve galiba sonunda da yeğenine güvenemeyeceğini anladı. O da benim gibi George'un dürüst olmadığını mı sezdi <span style="text-indent: 1em; font-size: 1em;">acaba? George'un babası için de iyi şeyler söylemezlerdi. Laura kendisine iyi bir eş seçememişti. Esrarlı işlere girişmiş olan bir komisyoncu... George da Abernathie'lerden ziyade babasına çekmiş anlaşılan."</span></i></p>

  <p class="calibre1">Avukatın sessizliğini yanlış manaya çekmişti George. Sıkıntılı bir tavırla gülerek, </p>

  <p class="calibre1">"Açıkçası son zamanlarda yaptığım yatırımlar yüzünden zarar ettim," <span style="text-indent: 1em; font-size: 1em;">diye mırıl</span><span style="text-indent: 1em; font-size: 1em;">dandı. "Belirli bir riski göze aldım ama sonu iyi olmadı. Hemen hemen beş </span><span style="text-indent: 1em; font-size: 1em;">parasız kaldım. Ama artık zararımı çıkarabileceğim. Lâzım olan biraz sermaye."</span></p>

  <p class="calibre1">Mr. Entwhistle, kendi kendine, <i>"Acaba George bu işlere kendi parasını değil de, müşterilerinkini mi yatırdı?"</i> dedi. <i>"O zaman başı kanunla derde girecekti. Onun için "</i> Genç adama baktı. </p>

  <p class="calibre1">"Cenazenin ertesi günü sizi aradım. Fakat siz büroda yoktunuz."</p>

  <p class="calibre1"></p>

  <p class="calibre1">"Öyle mi? Bana bunu söylemediler. Açıkçası o güzel haberden sonra bir gün tatil yapmaya hakkım olduğunu düşündüm."</p>

  <p class="calibre1"></p>

  <p class="calibre1">"Güzel haber?"</p>

  <p class="calibre1">George, kızardı. </p>

  <p class="calibre1">"Buraya bakın, Richard dayımın ölümünü kasdetmedim. Fakat insan kendisine para kaldığını öğrenince seviniyor tabii. Bunun şerefine bir şeyler yapmak istiyor. Ben de at yarışlarına gittim. Seçtiğim atlar da birinci geldi. <span style="text-indent: 1em; font-size: 1em;">E, para parayı çekermiş. Şansınız bir defa döndü mü, ondan sonra her şey yolunda gider. Elli sterlin kazandım ama bu da bir şeydir."</span></p>

  <p class="calibre1">Mr. Entwhistle, "Tabii, tabii," diye başımı salladı. "Artık mirasınıza Cora teyzenizin hisesinden bir kısım da eklenecek."</p>

  <p class="calibre1">George'un yüzünde endişeli bir ifade belirdi. </p>

  <p class="calibre1">"Zavallıcık. Ne aksilik değil mi? <span style="text-indent: 1em; font-size: 1em;">Cora teyze tam hayatın zevkini çıkarmaya hazırlanıyordu..."</span></p>

  <p class="calibre1">Avukat, "Polisin katili bulacağım umalım," dedi.</p>

  <p class="calibre1"></p>

  <p class="calibre1">"Muhakkak bulurlar. Bizim polis ustadır. Civardaki serserileri, manyakları yakalar, hepsini iyice sorguya çekerler. Cinayet sırasında nerede olduklarını öğrenirler. "</p>

  <p class="calibre1">Mr. Entwhistle, mırıldandı. </p>

  <p class="calibre1">"Ama aradan zaman geçince bu pek kolay olmaz." Şaka yapmak üzere olduğunu belirtmek için ekşi ekşi güldü. "Mesele ben o gün üç buçukta Hatchard kitabevindeydim. Polis beni on gün son<span style="text-indent: 1em; font-size: 1em;">ra sorguya çekerse bunu hatırlıyabilir miyim? Siz ise at yarışındaymışsmız, George. Bir ay sonra bu aklınıza gelir mi?"</span></p>

  <p class="calibre1"></p>

  <p class="calibre1">"A, ben bunu cenaze gününe göre hesaplarım. Ondan bir gün sonra oldu bu."</p>

  <p class="calibre1"></p>

  <p class="calibre1">"Doğru doğru... Sonra oynadığınız atlar da birinci gelmiş. Bu da hafızanıza yardım eder. Hiç kimse kendisine para kazandıran atın ismini unutmaz. Sahi, adları neydi onların?"</p>

  <p class="calibre1"></p>

  <p class="calibre1">"Durun bakayım... Gaymarck ve Frogg II. Evet, onları çabucak unutacak değilim."</p>

  <p class="calibre1">Mr. Entwhistle, yine ekşi ekşi güldü...</p>
</body>
</html>
