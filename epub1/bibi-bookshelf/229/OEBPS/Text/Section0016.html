<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <meta content="pdftohtml 0.36" name="generator"/>
  <meta content="2008-06-19T18:42:21+00:00" name="date"/>

</head>

<body class="calibre">
  <h1 class="calibre2" id="calibre_pb_9">4.</h1>

  <p class="calibre1">Susan Banks, masanın üzerinden eğilmiş, heyecanlı heyecanlı konuşuyordu. Mr. <span style="text-indent: 1em; font-size: 1em;">Entwhistle genç kadını dikkatle inceledi.</span></p>

  <p class="calibre1"><i>"O Rosamund kadar güzel değil. Fakat çekici bir tip. Bunun sebebi de canlı ve hayat dolu olması. Dudakları kalın ve biçimli. Bir kadın ağzı bu. Dolgun vücudu da öyle. Ama buna rağmen Susan bana bir çok bakımlardan amcası Richard Abernathie'yi hatırlatıyor. Başının şekli, çenesinin biçimi, derin bakışlı düşünceli gözleri. Richard gibi onun da güçlü bir kişiliği var. Onun gibi enerjik, ileri görüşlü ve zeki. Üç yeğenin içinde bir tek o Abernathie'lere çekmiş. Acaba Richard da bu <span style="text-indent: 1em; font-size: 1em;">yeğeninin kendisine benzediğini farketmiş miydi? </span><span style="text-indent: 1em; font-size: 1em;">Her halde... Richard, karşısındakinin karakterini çabucak anlardı. Muhakkak ki Susan'da da aradığı her şeyi buldu. Ama buna rağmen onu esas mirasçısı yapmadı. </span><span style="text-indent: 1em; font-size: 1em;">Neden? George'a güvenememişti... Rosamund'un budalanın biri olduğunu anlamıştı... Fakat Susan'ın tam aradığı gibi bir mirasçı olduğunu anlamamış </span><span style="text-indent: 1em; font-size: 1em;">mıydı? Hiç sanmıyorum... O halde Richard, Susan'ın kocasından hoşlanmamıştı..."</span></i></p>

  <p class="calibre1">Avukatın bakışları usulca <span style="text-indent: 1em; font-size: 1em;">Gregory Banks'e doğru kaydı. Genç adam ayakta durmuş, dalgın dalgın kalem yontuyordu. </span></p>

  <p class="calibre1"><i><span style="text-indent: 1em; font-size: 1em;">"Zayıf, uçuk renkli, kum rengi saçlı, dikkati hiç çekmeyen bir insan. Susan'ın renkli kişiliği onu gölgede bırakıyor. </span><span style="text-indent: 1em; font-size: 1em;">Onun için de insan Gregory'nin nasıl bir genç olduğunu anlıyamıyor. </span><span style="text-indent: 1em; font-size: 1em;">Uysal, </span><span style="text-indent: 1em; font-size: 1em;">yumuşak başlı, terbiyeli. Ama bütün bunlar da Gregory Banks'ı tarife yetmiyor. </span><span style="text-indent: 1em; font-size: 1em;">Genç adamın gölgede kalmasının insanı rahatsız eden bir tarafı var. Aslında o Susan'a lâyık bir eş değil. Buna rağmen Susan Gregory'le evlenmekte ısrar etti. </span><span style="text-indent: 1em; font-size: 1em;">Neden? Bu genç adamda ne görmüştü?... Onlar evleneli altı ay oldu. Ve genç kadın kocası için deli divane oluyor... Kadınlar... Bir çok konularda kafalarını kullanırlar da, belirli bir erkeğe geldi mi şaşalarlar. Susan da böyle işte. </span><span style="text-indent: 1em; font-size: 1em;">Onun için dünya Gregory'nin etrafında dönüyor. Ve bu da bir çok bakımdan tehlikeli bir şey."</span></i></p>

  <p class="calibre1">Susan öfke ve heyecanla konuşuyordu hâlâ. </p>

  <p class="calibre1">"Rezalet bu! Geçen yıl Yorkshire'da öldürülen kadını hatırlıyorsunuz değil mi? Katili bulamadılar. Ya şekerci dükkânında başına demir çubuk vurularak öldürülen ihtiyar? Bir adamı tutukladılar. Sonra da serbest bıraktılar."</p>

  <p class="calibre1">Mr. Entwhistle, "Polisin elinde kesin delil olması lâzım, yavrum," diye cevap verdi.</p>

  <p class="calibre1">Susan ona aldırmadı bile. </p>

  <p class="calibre1">"Ya o emekli hemşire. Onu da Cora hala gibi baltayla parçalamışlardı."</p>

  <p class="calibre1">Avukat, usulca, "Allah Allah," diye mırıldandı. "Bu konuyu iyi incelemişsiniz."</p>

  <p class="calibre1">"İnsan böyle şeyleri hatırlıyor tabii. Bilhassa kendi ailesinden biri aynı şekilde öldürüldüğü zaman. Bir takım manyaklar yalnız yaşlı kadınları öldürüyorlar. Polis ise aldırmıyor bile."</p>

  <p class="calibre1">Mr. Entwhistle, başını salladı. </p>

  <p class="calibre1">"Polisi aşağı görmeyin, Susan. Onlar hem zeki, hem de sabırlı insanlar. Ayrıca ısrarcılar da. Bir vakadan gazeteler bahsetmiyor diye polisin işin ucunu bıraktığını da sanmayın. Bilâkis."</p>

  <p class="calibre1"></p>

  <p class="calibre1">"Fakat her yıl yüzlerce cinayet işleniyor ve bunların esrarı da çözülemiyor."</p>

  <p class="calibre1"></p>

  <p class="calibre1">"Yüzlerce?" Mr. Entwhistle, bu <span style="text-indent: 1em; font-size: 1em;">fikirde değildi. "Evet belirli bir sayıda cinayet işleniyor. Polis katilin kim olduğunu da öğreniyor. Fakat yeteri kadar delil olmadığı için hiç bir şey yapamıyor."</span></p>

  <p class="calibre1">Susan, "Buna katiyen inanamam," dedi. "insan katilin kim olduğunu anlarsa, muhakkak delil de bulur." Avukat, düşünceli başını salladı. "Belli olmaz..."</p>

  <p class="calibre1"></p>

  <p class="calibre1">"Cora halayı kim öldürmüş olabilir?"</p>

  <p class="calibre1"></p>

  <p class="calibre1">"Bu konuda bir şey söylemeyeceğim. Polis bana bir şey söylemedi. Ama onların sırlarını bana açacaklarını da sanmıyordum zaten. Zaten daha işin başındayız. <span style="text-indent: 1em; font-size: 1em;">Cinayet evvelsi gün işlendi."</span></p>

  <p class="calibre1">Susan , düşünceli bir tavırla kaşlarını çattı. </p>

  <p class="calibre1">"Katilin <span style="text-indent: 1em; font-size: 1em;">belirli bir tipte olması lâzım. Biraz geri zekâlı, zalim, kan dökmeye meraklı bir insan. Belki de hapishane kaçkınıdır. Yani herkes baltayla cinayet işleyemez."</span></p>

  <p class="calibre1">Mr. Entwhistle'in yüzünde alaycı bir ifade belirdi. Avukat, kaşlarını hafifçe kaldırarak, mırıldandı.</p>

  <p class="calibre1">"Lizzie Borden baltayı yakaladı,</p>

  <p class="calibre1">Babasını elli parçaya böldü.</p>

  <p class="calibre1">Sonra da döndü,</p>

  <p class="calibre1">Annesini elli bir parçaya böldü..."</p>

  <p class="calibre1">Susan öfkesinden kızardı. </p>

  <p class="calibre1">"Cora'nın yanında akrabaları yoktu. Tabii kâhya kadını kasdediyorsanız o başka. Zaten Lizzie Borden de beraat etmiş. Onun babasıyla üvey annesini öldürdüğü kesinlikle bilinmiyor."</p>

  <p class="calibre1">Mr. Entwhistle, başını salladı. </p>

  <p class="calibre1">"Evet bu şarkı biraz iftira dolu."</p>

  <p class="calibre1"></p>

  <p class="calibre1">"Yani sizce katil kâhya kadın mı? Cora ona bir şey bırakmış mı?"</p>

  <p class="calibre1"></p>

  <p class="calibre1">"Fazla değeri olmayan bir ametist iğne. Hiç bir değeri olmadığı ilk bakışta anlaşılan bir kaç yağlı boya tablo."</p>

  <p class="calibre1"></p>

  <p class="calibre1">"Cinayet işlemek için bir sebep olmadı. Tabii katil deliyse o başka."</p>

  <p class="calibre1">Avukat, hafifçe güldü. </p>

  <p class="calibre1">"Cora'yı öldürmeyi sadece siz isteyebilirdiniz, Susan."</p>

  <p class="calibre1"></p>

  <p class="calibre1">"Ne?" </p>

  <p class="calibre1">Gregory birdenbire öne doğru bir iki adım attı. Yeni uykudan uyanmıg gibiydi. O uysal hali kaybolmuştu, gözlerinde tehlikeli bir pırıltı vardı şimdi.</p>

  <p class="calibre1">"Susan'ın bu işle ne ilgisi var? Neden böyle şeyler söylüyorsunuz?"</p>

  <p class="calibre1">Susan, sert bir sesle, </p>

  <p class="calibre1">"Sus Gregory," dedi. "Mr. Entwhistle bana takılıyordu..."</p>

  <p class="calibre1">Avukat da özür diler gibi ilâve etti. </p>

  <p class="calibre1">"Bir şakaydı bu. Korkarım biraz tatsız kaçtı. Cora her şeyini size bıraktı Susan. Fakat size amcanızdan hatırı sayılır bir para kal<span style="text-indent: 1em; font-size: 1em;">mıştı. Onun için Cora'nın bir kaç yüz sterlini uğruna cinayet işlemezdiniz her halde."</span></p>

  <p class="calibre1"></p>

  <p class="calibre1">"Cora hala parasını bana mı bıraktı?" </p>

  <p class="calibre1">Susan'ın sesinde büyük bir hayret vardı.</p>

  <p class="calibre1">"Ne tuhaf! O beni tanımazdı bile. Bunu neden yaptı dersiniz?"</p>

  <p class="calibre1"></p>

  <p class="calibre1">"Şey... Zannedersem evlenmeniz konusunda bazı zorluklarla karşılaştığınızı duymuştu." Tekrar kalem yontmaya başlamış olan Gregory, kaşlarını çattı. Avukat,</p>

  <p class="calibre1">"Cora da evlendiği vakit bir hayli engelle karşılaşmıştı," diye ilâve etti.</p>

  <p class="calibre1">"Onun için size karşı sempati duyuyordu sanırım."</p>

  <p class="calibre1">Susan, ilgiyle, "O bir ressamla evlenmiş, değil mi?" diye sordu. "Aileden kimse o adamdan hoşlanmamış. Pierre Lansquenet iyi bir ressam mıymış?"</p>

  <p class="calibre1">Mr. Entwhistle, kesin bir tavırla başını salladı. </p>

  <p class="calibre1">"Hayır."</p>

  <p class="calibre1"></p>

  <p class="calibre1">"Cora'nın evinde kocasının tablolarından var mı?"</p>

  <p class="calibre1">"Evet."</p>

  <p class="calibre1">Susan, "O halde bu konuda ben kendim karar vereceğim," dedi.</p>

  <p class="calibre1">Genç kadının bu azimli hali karşısında avukat hafifçe güldü, </p>

  <p class="calibre1">"Öyle olsun. Her halde ben eski kafalı bir ihtiyarım. Fakat bu konuda sonunda bana hak vereceğinizden de eminim."</p>

  <p class="calibre1"></p>

  <p class="calibre1">"Her halde kalkıp Cora halanın evine gitmem lâzım? Eşyalara bakmalıyım. Evde şimdi kimse var mı?"</p>

  <p class="calibre1"></p>

  <p class="calibre1">"Miss Gilchrist bir süre orada kalacak." Gregory, "Kadının sinirleri sağlam olmalı," diye mırıldandı. "Cinayet işlenilen bir evde kalmaktan korkmuyor anlaşılan."</p>

  <p class="calibre1"></p>

  <p class="calibre1">"Miss Gilchrist, aklı başında bir kadın. "Avukat, hafif bir istihzayla ilâve etti. "Ayrıca kadının gidebileceği başka bir yer de yok sanırım."</p>

  <p class="calibre1">"Demek Cora halanın ölümü yüzünden ortada, kaldı? Miss Gilchrist, Cora'yla samimi miymiş?"</p>

  <p class="calibre1">Onun ne düşündüğünü merak eden avukat, Susan'a dikatle baktı. </p>

  <p class="calibre1">"Bir dereceye kadar sanırım. Miss Gilchrist'e hiç bir zaman bir hizmetçi muamelesi yapmamış."</p>

  <p class="calibre1"></p>

  <p class="calibre1"></p>

  <p class="calibre1">Susan, "Kadına daha da kötü davrandığından eminim," dedi. "Miss Gilchrist gibi <span style="text-indent: 1em; font-size: 1em;">'lady'ler son zamanlarda bir hayli sıkıntı çekiyorlar. Ben ona iyi bir yer bulmaya çalışırım. Bu zor da olmaz. Biraz ev işi yapmaya, yemek pişirmeye razı olan kadınlar ağırlıklarınca altın ediyorlar. Miss Gilchrist yemek yapıyor mu?"</span></p>

  <p class="calibre1"></p>

  <p class="calibre1">"Evet, evet. Anladığım kadarı Miss Gilchrist 'kaba' dediği ev işlerini yapmaktan hoşlanmıyor. Ama bunun ne olduğunu ben pek bilmiyorum."</p>

  <p class="calibre1">Susan bu söze çok güldü.</p>

  <p class="calibre1">Mr. Entwhistle, saatine bir göz attı. </p>

  <p class="calibre1">"Cora'nın vasiyetnamesinin şartlarını Timothy yerine getirecek."</p>

  <p class="calibre1">Susan, dudak büktü. </p>

  <p class="calibre1">"Timothy... Timothy amca bir efsaneden farksız âdeta. <span style="text-indent: 1em; font-size: 1em;">Kendisini hiç gören yok."</span></p>

  <p class="calibre1"></p>

  <p class="calibre1">"Doğru... Ben bugün akşam üzeri Yorkshire'a onu görmeye gideceğim. Kendisine Cora'nın evine gitmek istediğinizi de söyleyeceğim."</p>

  <p class="calibre1"></p>

  <p class="calibre1">"Herhalde orada sadece bir iki gün kalırım. Londra'dan fazla uzaklaşmayı istemiyorum. <span style="text-indent: 1em; font-size: 1em;">Bazı plânlarım var. İş hayatına atılacağım."</span></p>

  <p class="calibre1">Mr. Entwhistle, etrafına, küçük odaya baktı. Susan'la. Gregory Banks'in para sıkıntısı çektikleri belliydi. Avukat, kızın babasının bütün paralarını yediğini de biliyordu. </p>

  <p class="calibre1">"İlerisi için ne plânlar yaptığınızı sorabilir miyim?"</p>

  <p class="calibre1"></p>

  <p class="calibre1">"Gözüm Cardigan sokağındaki bir yerde. Lüzumu <span style="text-indent: 1em; font-size: 1em;">olursa bana avans verebilir misiniz? Belki depozito isterler."</span></p>

  <p class="calibre1">Mr. Entwhistle, </p>

  <p class="calibre1">"Tabii verebiliriz," dedi. "Cenazenin ertesi günü size bir kaç defa telefon ettim. Fakat cevap alamadım. Size avans isteyip istemediğinizi soracaktım. Sonra Londra dışında bir yere gitmiş olduğunuzu düşündüm."</p>

  <p class="calibre1">Susan, çabucak, "Yok canım," diye cevap verdi. "İkimiz de evdeydik o gün. Hiç sokağa çıkmadık."</p>

  <p class="calibre1">Gregory, usulca, "Biliyor musun, Susan," diye mırıldandı. "Zannedersem bizim telefon o gün bozuktu. Akşam üzeri Hard'a telefon ettim ama onları bir türlü çıkaramadımdı. Hatırlıyorsun değil mi? Bunu telefon şirketine haber verecektim. <span style="text-indent: 1em; font-size: 1em;">Fakat ertesi günü baktım her şey düzelmişti."</span></p>

  <p class="calibre1">Mr. Entwhistle, "Bazan telefonlara güven olmuyor," dedi.</p>

  <p class="calibre1">Susan birdenbire, "Cora hala bizim evlendiğimizi nereden duymuş?" diye sordu. <span style="text-indent: 1em; font-size: 1em;">"Gregory'le nikâh dairesinde evlendik. Ve bundan hiç kimseye de bahsetmedik."</span></p>

  <p class="calibre1"></p>

  <p class="calibre1">"Galiba bunu ona Richard anlatmış. Cora, vasiyetnamesini üç hafta kadar önce yenilemiş. Richard da tam o sıralarda kendisini görmeye gitmiş."</p>

  <p class="calibre1">Susan, şaşırdı. </p>

  <p class="calibre1">"Richard amcam Cora'yı görmeye mi gitmiş? İşte bundan hiç haberim yoktu!"</p>

  <p class="calibre1">Mr. Entwhistle, mırıldandı. </p>

  <p class="calibre1">"Benim de öyle."</p>

  <p class="calibre1">"Demek bu yüzden..."</p>

  <p class="calibre1"></p>

  <p class="calibre1">"Ne?"</p>

  <p class="calibre1">Susan, "Hiç hiç," dedi.</p>
</body>
</html>
