<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <meta content="pdftohtml 0.36" name="generator"/>
  <meta content="2008-06-19T18:42:21+00:00" name="date"/>

</head>

<body class="calibre">
  <h1 class="calibre1"><span style="text-indent: 1em; font-size: 1em;">2.</span></h1>

  <p class="calibre1"><span style="text-indent: 1em; font-size: 1em;">Arabalar sıra sıra büyük konağın önünde durdular. Siyahlar giymiş bir grup adeta sıkıntıyla holden geçerek, yeşil salona girdi. Büyük çelik şöminede ateş </span><span style="text-indent: 1em; font-size: 1em;">yanıyordu. Sonbaharın başlarında soğuk bir gündü bu.</span></p>

  <p class="calibre1">Lanscombe, elinde gümüş tepsiyle salona girdi. Buna şeri dolu kadehler dizilmişti.</p>

  <p class="calibre1">Avukat Mr. Entwhistle, arkasını şömineye dönmüş, ısınmaya çalışıyordu. <span style="text-indent: 1em; font-size: 1em;">Lanscombe'un uzattığı tepsiden bir kadeh aldı. Bir taraftan da zeki bakışlı gözleriyle odadakileri süzüyordu. Oradakilerin hepsini tanımıyordu. Bu yüzden de onları bakışlarıyla tartmaya çalışmaktaydı. </span><span style="text-indent: 1em; font-size: 1em;">Önce yaşlı Lanscombe'u inceledi. </span></p>

  <p class="calibre1"><i><span style="text-indent: 1em; font-size: 1em;">"Zavallı, bitkin halde. Doksanına yakın olmalı. </span><span style="text-indent: 1em; font-size: 1em;">Neyse... Artık yıllık geliri olacak. Geleceği düşünerek endişelenmeyecek. Sadık bir adam o. Artık nerede böyle uşaklar? "</span></i></p>

  <p class="calibre1">Yaşlı avukat, Richard Abernathie'nin vasiyetnamesinin şartlarını düşünerek, tekrar aileyi bakışlarıyla tarttı.</p>

  <p class="calibre1">Leo'nun karısı Mrs. Helen'i tanıyordu. Bu hoş ve kibar kadına karşı hem sevgi, hem de saygısı vardı. Şimdi de pencerelerden birinin önünde duran Mrs. Leo'yu takdirle süzüyordu. Siyah Helen'e yakışıyordu. Kadının biçimi de bozulmamıştı. <span style="text-indent: 1em; font-size: 1em;">Yüzünün hatları ince ve muntazam, koyu mavi gözleri genç kızlığında olduğu gibi pırıl pırıldı. Kır saçlarını arkaya tarayarak topuz yapmıştı.</span></p>

  <p class="calibre1"><i>"Helen şimdi kaç yaşında? Elli bir, elli iki sanırım... Leo'nun ölümünden sonra tekrar evlenmemiş olması çok garip. Hoş bir kadın o. Ama Leo'yla birbirlerine çok bağlıydılar. "</i></p>

  <p class="calibre1">Entwhistle'nin bakışları Mrs. Timothy'e doğru kaydı. Kadını pek iyi tanımazdı.</p>

  <p class="calibre1"><i>"Siyah ona hiç yakışmamış. Mrs. Timothy, ancak tuvid tayyörlerin içinde rahat edebilecek bir tip. İri yarı, makul ve becerikli bir kadına benziyor. Timothy'e de çok düşkün. Kocasının sıhhatiyle yakından ilgileniyor. Fakat bana Timothy'i biraz fazla şımartıyormuş gibi de geliyor. Timothy gerçekten hasta mı? Bence değil. Aslında hastalık hastası o. Richard Abernathie de aynı fikirdeydi. Bana bir keresinde, 'Çocukluğunda da ciğerleri zayıftı,' dediydi. 'Ama doğrusu şimdi onun bir şeyi olduğunu hiç sanmıyorum'... Neyse... Herkesi ilgilendiren bir konu olmalı. Timothy de sadece kendi sağlığıyla ilgileniyor. Peki ama karısı onun gerçekten hasta olduğuna inanıyor mu? Hiç sanmıyorum. Ama kadınlar böyle şeyleri açıkça katiyen itiraf etmezler. Timothy'nin hali vakti yerinde olmalı. O müsrif bir insan değildir. Ama ilâve paraya da bir itirazı olmayacak tabii. "</i></p>

  <p class="calibre1">Mr. Entwhistle, genç George Crossfield'e doğru döndü. O, Richard Abernathie'nin yıllar önce ölmüş olan kız kardeşi Laura'nın oğluydu. Yani Richard'ın yeğeni.</p>

  <p class="calibre1"><i>"Laura, kendine iyi bir koca seçememişti. Şüphe uyandıran bir adamdı Crossfield. <span style="text-indent: 1em; font-size: 1em;">Kimse hakkında fazla bir şey bilmiyordu. Adam borsacı olduğunu söylerdi... </span><span style="text-indent: 1em; font-size: 1em;">George ise bir avukatın bürosunda çalışıyor. İyi bir yer değil orası. George bir hayli yakışıklı. Ama biraz hilekârmış gibi bir hali de var. Genç adamın fazla parası olduğunu da sanmıyorum. Laura, yatırım konusunda da pek budalaca davrandıydı. Beş yıl önce öldüğü zaman fazla bir şey bırakmadı. Güzel, romantik bir kızdı o. Ama para işlerine hiç aklı ermezdi. "</span></i></p>

  <p class="calibre1">Mr. Entwhistle'in bakışları George Crossfield'den kaydı. </p>

  <p class="calibre1"><i>"Şu iki genç kadın... <span style="text-indent: 1em; font-size: 1em;">Onları da birbirine karıştırıyorum. Hah, şu Rosamund sanırım. Geraldine'in kızı. </span><span style="text-indent: 1em; font-size: 1em;">Yeşil mermer masanın üzerindeki balmumundan yapılmış çi</span><span style="text-indent: 1em; font-size: 1em;">çeklere bakıyor. Hoş bir kadın. Hattâ güzel. Fakat yüzünde biraz aptalca bir ifade var. Tiyatro oyuncusuymuş. Bir aktörle de evlenmiş. Adam çok yakışıklı. </span></i><span style="text-indent: 1em; font-size: 1em;"><i>Bunun farkında tabii. Acaba nasıl bir aileden o? "</i> </span></p>

  <p class="calibre1"><span style="text-indent: 1em; font-size: 1em;">Tiyatro sanatçıları konusunda bazı peşin hükümleri olan Mr. Entwhistle, Rosamund'un kocası Michael Shane'i soğuk bakışlarla süzdü. Genç adam sarışın, yorgun tavırlı ve dikkati çekecek kadar da hoştu.</span></p>

  <p class="calibre1"><i>"Gordon'un kızı Susan, sahnede Rosamund'dan daha fazla başarılı olurdu. </i><span style="text-indent: 1em; font-size: 1em;"><i>Kişiliği daha kuvvetli onun. "</i> </span></p>

  <p class="calibre1"><span style="text-indent: 1em; font-size: 1em;">Susan, avukata çok yakındı. Mr. Entwhistle onu usulca, inceledi. Susan'ın siyah saçları, sarımsı elâ gözleri ve somurtkan ifadeli bir ağzı vardı. Yeni evlenmiş olduğu kocası da yanındaydı. Avukat,</span></p>

  <p class="calibre1"><i>"Adam, eczacı kalfasıymış,</i> " diye düşündü. </p>

  <p class="calibre1"><i>"Bir kalfa! Üstelik yakışıklı da değil. Kum rengi saçları, uçuk renkli, dikkati çekmeyen bir yüzü var. Üstelik bir hayli de sıkıntılı ve rahatsız. Neden acaba? Belki karısının akrabalarıyla tanışmak onu sıktı. "</i></p>

  <p class="calibre1">Mr. Entwhistle, en son Cora Lansquenet'i süzdü. Richard'ın en küçük kız kardeşiydi o. Annesi elli yaşındayken dünyaya gelmişti. Kadın bu doğuma dayanamamıştı tabii. </p>

  <p class="calibre1"><i>"Zavallı küçük Cora! Aileyi daima utandırdı o. Büyüme çağında fazla uzun boylu, hantaldı. Üstelik söylenilmemesi lâzım gelen şeyleri herkesin içinde açıklayıverirdi. Ağabeyleri ve ablaları ona iyi davranırlardı. <span style="text-indent: 1em; font-size: 1em;">Kızın potlarını örtmeye çalışırlardı. Doğrusu Cora'nın evleneceği hiç kimsenin aklına gelmezdi. Hoş bir kız değildi. Eve gelen gençlere de fazla belirli bir şekilde yaklaşmaya çalışır ve onların ödlerini patlatırdı. Sonra o Lansquenet meselesi oldu. Pierre Lansquenet, yarı Fransızdı. Cora onunla devam ettiği resim okulunda tanışmıştı. Nihayet bir gün aileye Pierre Lansquenet'le evlenmek niyetinde olduğunu açıkladı. Richard Abernathie, buna hemen itiraz etti tabii. </span><span style="text-indent: 1em; font-size: 1em;">Lansquenet'den hiç hoşlanmamıştı. Genç adamın ken</span><span style="text-indent: 1em; font-size: 1em;">disine zengin bir eş aradığından şüphe ediyordu. Tam onun nasıl bir insan olduğunu araştırmaya çalışırken, Cora ressamla kaçtı. Ondan sonra hayatlarını ressamların toplaştıkları Brötanya ve Cornwall gibi yerlerde geçirdiler. </span><span style="text-indent: 1em; font-size: 1em;">Lansquenet iyi bir ressam değildi. Kötü bir adamdı da ayrıca. Fakat Cora ona </span><span style="text-indent: 1em; font-size: 1em;">bağlıydı. Kocasına karşı takındıkları tavır yüzünden de ailesini hiç bir zaman affetmedi. Ama Richard, büyük bir cömertlikle kız kardeşine bir aylık bağladı. </span><span style="text-indent: 1em; font-size: 1em;">Karı kocanın bundan başka gelirleri de yoktu sanırım. Lansquenet'in para kazandığını hiç zannetmem. Adam öleli on iki yıl kadar oldu sanırım. İşte şimdi dul karısı burada. Cora, yastığa benziyor. Artistik siyah bir elbise giymiş, dizi dizi boncuklar takmış... Eşyalara dokunuyor, eski günleri hatırlayarak bağırıyor. Ağabeysinin ölümüne üzülmüş gibi bir hali de yok... Ama neme lâzım, Cora daima doğru sözlü bir kızdı. "</span></i></p>

  <p class="calibre1">Lanscombe, tekrar salona girerek, duruma uygun bir tavırla, "Yemek hazır, " diye haber verdi.</p>
</body>
</html>
