<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <meta content="pdftohtml 0.36" name="generator"/>
  <meta content="2008-06-19T18:42:21+00:00" name="date"/>

</head>

<body class="calibre">
  <p class="calibre1"></p>

  <h1 class="calibre3"><span style="text-indent: 1em; font-size: 1em;">2.</span><br/></h1>

  <p class="calibre1"></p>

  <p class="calibre1">Mr. Entwhistle, Enderby konağına dönünce ihtiyar uşak Lanscombe'la konuşmaya karar verdi.</p>

  <p class="calibre1">Önce adama gelecekle ilgili plânlarını sordu.</p>

  <p class="calibre1"></p>

  <p class="calibre1">"Mrs. Leo konak satılıncaya kadar burada kalmamı söyledi, efendim. Onun bu isteğini memnunlukla yerine getireceğim tabii. Biz hepimiz Mrs. Leo'yu severiz."</p>

  <p class="calibre1">İçini çekti. </p>

  <p class="calibre1">"Evin satılacağına çok üzülüyorum, efendim. Ama her halde başka çare de yok."</p>

  <p class="calibre1"></p>

  <p class="calibre1"></p>

  <p class="calibre1">"Orası öyle Lanscombe. Eski günler geçti artık. Bu da biz ihtiyarların durumunu güçleştiriyor tabii. <span style="text-indent: 1em; font-size: 1em;">Ben de şimdi, 'Keşke eski arkadaşımı daha sık görseydim,' diyorum. Richard son aylarda nasıldı?"</span></p>

  <p class="calibre1"></p>

  <p class="calibre1">"Mr. Mortimer'in ölümünden sonra pek kendisine gelememişti, efendim."</p>

  <p class="calibre1"></p>

  <p class="calibre1">"Doğru. Bu onu çok sarsmıştı. Sonra iyice hastaydı Richard. Ve bazan hastaların aklına türlü şeyler de gelir. Her halde Richard da son zamanlarda birinin kendisine kötülük etmek istediğinden, yiyeceklerine bir şeyler karıştırdığından bahsediyordu?"</p>

  <p class="calibre1">İhtiyar Lanscombe, hem şaşırdı, hem alındı. </p>

  <p class="calibre1">"Ben böyle bir şeyi hatırlamıyorum, efendim."</p>

  <p class="calibre1">Avukat ona dikkatle baktı. </p>

  <p class="calibre1">"Sen çok sadık bir insan<span style="text-indent: 1em; font-size: 1em;">sın, Lanscombe. Bunu biliyorum. Richard böyle bir şey söylediyse bile bunu normal karşılamak lâzım. Hastalığı icabı şeylerdi bunlar."</span></p>

  <p class="calibre1"></p>

  <p class="calibre1">"Öyle mi, efendim? Fakat Mr. Richard bana hiç bir zaman öyle bir şey söylemedi."</p>

  <p class="calibre1">Mr. Entwhistle, usulca konuyu değiştirdi. </p>

  <p class="calibre1">"Richard ölmeden önce yakınlarını buraya çağırdıydı değil mi? Yeğenlerini, kızların kocalarını..."</p>

  <p class="calibre1"></p>

  <p class="calibre1">"Evet, efendim."</p>

  <p class="calibre1">"Bu ziyaretler onu memnun etti mi? Yoksa hayal kırıklığına mı uğrattı?"</p>

  <p class="calibre1">Lanscombe, soğuk bir tavırla dikieşti. </p>

  <p class="calibre1">"Bilmiyorum, efendim."</p>

  <p class="calibre1">"Pek âlâ biliyorsun. Fakat böyle bir şeyi açıklamanın sana düşmeyeceğini düşünüyorsun. Fakat bazan insan fikrini açıklamak zorunda kalır. <span style="text-indent: 1em; font-size: 1em;">Bildiğin gibi </span><span style="text-indent: 1em; font-size: 1em;">ben </span><span style="text-indent: 1em; font-size: 1em;">Richard'ın en eski arkadaşlarındandım. Kendisine çok bağlıydım. Bu soruları sormamın da bir sebebi var."</span></p>

  <p class="calibre1">Lanscombe, bir an sesini çıkarmadı. Sonra yavaşça, </p>

  <p class="calibre1">"Bir mesele mi var, efendim?" <span style="text-indent: 1em; font-size: 1em;">diye sordu.</span></p>

  <p class="calibre1">Mr. Entwhistle, samimiyetle cevap verdi. </p>

  <p class="calibre1">"Böyle bir şey olmadığını umuyorum. Ama emin olmam da lâzım. Sana ortada bir şeyler dönüyor gibi mi geliyor?"</p>

  <p class="calibre1"></p>

  <p class="calibre1">"Cenaze töreninden beri bana bir terslik varmış gibi geliyor, efendim. Ama bunun ne olduğunu da bilmiyorum..."</p>

  <p class="calibre1"></p>

  <p class="calibre1">"Şimdi sana demin sorduğum soruyu cevaplandırır mısın?"</p>

  <p class="calibre1"></p>

  <p class="calibre1">"Evet... Mr. Richard, yeğeni Mr. George konusunda hayal kırıklığına uğradı sanırım, efendim. Mr. George'un, Mr. Mortimer'e benzediğini umuyordu. Fakat aslında o öyle bir genç değildi... Miss Laura'nın kocası pek beğenilecek bir insan değildi. Korkarım Mr. George da babasına çekmişti." </p>

  <p class="calibre1">Lanscombe, bir an durdu. </p>

  <p class="calibre1">"Mr. George'<span style="text-indent: 1em; font-size: 1em;">dan sonra küçük hanımlar kocalarıyla geldiler. Mr. Richard, Miss Susan'a hemen ısındı. Çok canlı, güzel bir hanım o. Fakat Mr. Richard, Miss Susan'ın kocasına hiç dayanamadı. Son zamanlarda genç hanımlar kendilerine acayip eşler seçiyorlar, efendim."</span></p>

  <p class="calibre1"></p>

  <p class="calibre1">"Ya diğer çift?"</p>

  <p class="calibre1"></p>

  <p class="calibre1">"Bu bakımdan fazla bir şey <span style="text-indent: 1em; font-size: 1em;">söyleyemeyeceğim. Hoş ve güzel bir çift onlar. </span><span style="text-indent: 1em; font-size: 1em;">Beyefendi de onların konağa gelmelerinden memnun kalmıştı. Fakat "</span></p>

  <p class="calibre1">Tereddütle <span style="text-indent: 1em; font-size: 1em;">sustu.</span></p>

  <p class="calibre1">"Evet, Lanscombe?"</p>

  <p class="calibre1"></p>

  <p class="calibre1">"Şey... <span style="text-indent: 1em; font-size: 1em;">Beyefendi tiyatrodan </span><span style="text-indent: 1em; font-size: 1em;">pek </span><span style="text-indent: 1em; font-size: 1em;">hoşlanmazdı. Hattâ bana bir gün, 'Bu sahne aşkını anlıyamıyorum,' demişti. 'Bu aslında iyi bir şey değil. İnsanın değer ölçülerinin değişmesine sebep oluyor. 'Tabii o sırada Miss Rosamund'la kocasını kasdetmiyordu."</span></p>

  <p class="calibre1"></p>

  <p class="calibre1">"Tabii, tabii, anlıyorum. Richard, daha sonra Timothy'yle Cora'yi görmeye gitmişti sanırım."</p>

  <p class="calibre1"></p>

  <p class="calibre1">"Evet, efendim."</p>

  <p class="calibre1"></p>

  <p class="calibre1">"Peki dönüşünde bir şey söyledi mi?" </p>

  <p class="calibre1">Lanscombe, kaşlarını çattı. </p>

  <p class="calibre1">"Açık açık bir şey söylemedi... Fakat bildiğiniz gibi beyefendi bazan kendi kendine mırıldanırdı. Yolculuktan dönüşünde de bir ara, 'Parasını ne yaptı bilmem ki,' <span style="text-indent: 1em; font-size: 1em;">dedi. Zannedersem Mr. Timothy'yi kasdediyordu. Sonra da, 'Kadınlar doksan dokuz türlü budalalık yaparlar,' diye başını salladı. 'Fakat yüzüncüsünde bütün zekâlarını kullanırlar..' A, evet sonra, insan ancak kendi yaşıtlarına </span><span style="text-indent: 1em; font-size: 1em;">rahatlıkla açılabilir,' dedi. 'Çünkü onlar gençler </span><span style="text-indent: 1em; font-size: 1em;">gibi </span><span style="text-indent: 1em; font-size: 1em;">bunadığını iddia </span><span style="text-indent: 1em; font-size: 1em;">etmezler...' Beyefendinin daha sonra, 'Başkalarına tuzak kurmak doğru değil,' </span><span style="text-indent: 1em; font-size: 1em;">diye mırıldandığını da duydum. 'Fakat başka ne yapabilirim?' Ama belki de ikinci bahçıvanı kasdediyordu. Zira o bahçeden şeftali çalmaya başlamıştı."</span></p>

  <p class="calibre1">Fakat Mr. Entwhistle, Richard'ın o gün ikinci bahçıvanı düşünmediğinden emindi.</p>

  <p class="calibre1">Muhakkak ki Richard, kadınların aptallıkları hakkındaki o sözleri Cora için söylemişti. Onun kız kardeşine açıldığı da anlaşılıyordu. Fakat adam bahsettiği o tuzağı kime kurmuştu?</p>
</body>
</html>
