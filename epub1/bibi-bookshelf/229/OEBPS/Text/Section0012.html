<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <meta content="pdftohtml 0.36" name="generator"/>
  <meta content="2008-06-19T18:42:21+00:00" name="date"/>

</head>

<body class="calibre">
  <h1 class="calibre2" id="calibre_pb_6">3.</h1>

  <p class="calibre1">Miss Gilchrist, kısa kır saçlı, uçuk renkli bir kadındı. Ellisindeki ihtiyar kızların çoğunda olduğu gibi dikkati çekmeyen bir yüzü vardı. Silik bir insandı.</p>

  <p class="calibre1">Mr. Entwhistle'i memnunlukla karşıladı. </p>

  <p class="calibre1">"Geldiğinize o kadar sevindim ki. <span style="text-indent: 1em; font-size: 1em;">Aslında Mrs. Lansquenet'in ailesinden kimseyi tanımıyorum... Tabii şimdiye kadar bir cinayet olayına hiç karışmamıştım. Çok korkunç bir şey bu."</span></p>

  <p class="calibre1">Mr. Entwhistle, Miss Gilchrist'in de ortağı Bollard gibi düşündüğünü anlamıştı. <span style="text-indent: 1em; font-size: 1em;">Dürüst ve şerefli kimselerin cinayetlerle bir ilişkileri olamazdı.</span></p>

  <p class="calibre1">Miss Gilchrist, "Tabii insan gazetelerde cinayet vakalarını okuyor," diye sözlerine devam etti. "Ama onlar bile hoşuma gitmiyor... iğrenç şeyler bunlar."</p>

  <p class="calibre1">Avukat, kadının peşi sıra oturma odasına giderken etrafına dikkatle bakınıyordu. <span style="text-indent: 1em; font-size: 1em;">Eve kuvvetli bir yağlı boya kokusu yayılmıştı. Zaten içerisi yağlı boya tablolarla doluydu. Bunlardan çoğu karanlık, kirli şeylerdi. Bir takım küçük tablolar ise pencerenin önündeki küçük divanın üzerine yığılmıştı.</span></p>

  <p class="calibre1">Miss Gilchrist, "Mrs. Lansquenet onları satışlardan <span style="text-indent: 1em; font-size: 1em;">alırdı," diye izah etti. "Zavallıcık... Böyle şeyler ilgisini çok çekerdi. Hemen hemen bütün satışlara giderdi. Son zamanlarda resimler o kadar ucuza satılıyor ki. Tablolara en fazla bir sterlin verirdi. 'Belki içlerinde hakikaten değerli bir tabloya rastlarım,' derdi bana. Şunun da İtalyan Primitiflerinden olduğunu, günün birinde bol para getireceğini anlatırdı..."</span></p>

  <p class="calibre1">Mr. Entwhistle, italyan Primitife şüpheyle baktı. </p>

  <p class="calibre1"><i>"Cora'nın aslında resimden hiç anlamadığı belli,"</i> diye düşünüyordu. <i>"Eğer buradaki berbat şeyler beş sterlinden fazlasını getirirse, ben de melon şapkamı yerim!"</i></p>

  <p class="calibre1">Miss Gilchrist, onun yüzündeki ifadeyi farketmiş ve ne düşündüğünü de sezmişti.</p>

  <p class="calibre1">"Tabii ben bu işlerden pek anlamam. Babam ressamdı ama korkarım başarılı bir sanatçı da değildi. Gençliğimde de sulu boya resimler yapardım. Onun için Mrs. <span style="text-indent: 1em; font-size: 1em;">Lansquenet benim gibi resimden bahsedebileceği birini bulduğu için çok memnundu. </span><span style="text-indent: 1em; font-size: 1em;">Zavallıcık... Sanata o kadar düşkündü ki."</span></p>

  <p class="calibre1"></p>

  <p class="calibre1">"Kendisini severmiydiniz?" Avukat, kendi kendine, "<i>Amma da saçma soru</i>," dedi. <span style="text-indent: 1em; font-size: 1em;"><i>"Cora'nın çekilmez bir kadın olduğundan eminim.</i>"</span></p>

  <p class="calibre1">Miss Gilchrist, "Ah, evet," diye cevap verdi. "Birbirimizle iyi anlaşıyorduk. <span style="text-indent: 1em; font-size: 1em;">Bazı bakımlardan Mrs. Lansquenet çocuk gibiydi. Aklına gelen her şeyi söyleyiverirdi. Bilmiyorum düşünceleri daima mantıklı mıydı fakat "</span></p>

  <p class="calibre1">Tabii kadıncağız. "Cora Lansquenet, gülünç bir yaratıktı." diyecek değildi ya? <span style="text-indent: 1em; font-size: 1em;">Ölen biri için böyle bir şey söyleyemezdi. Avukat, </span></p>

  <p class="calibre1"><span style="text-indent: 1em; font-size: 1em;">"Cora için kültürlü bir kadın denilemezdi," diye mırıldandı.</span></p>

  <p class="calibre1"></p>

  <p class="calibre1">"Evet... Belki... Fakat çok zekiydi. Hakikaten çok zekiydi Mr. Entwhistle. <span style="text-indent: 1em; font-size: 1em;">Bazan bir meselenin can alacak noktasını hemen bulur ve beni şaşırtırdı."</span></p>

  <p class="calibre1">Avukat, Miss Gilchrist'e ilgiyle baktı. Kadının aptal <span style="text-indent: 1em; font-size: 1em;">olmadığı anlaşılıyordu. </span></p>

  <p class="calibre1"><span style="text-indent: 1em; font-size: 1em;">"Birkaç yıldan beri Cora'nın yanındaydınız sanırım?"</span></p>

  <p class="calibre1"></p>

  <p class="calibre1">"Üç buçuk yıldan beri."</p>

  <p class="calibre1"></p>

  <p class="calibre1">"Şey... Öhhö her halde Cora'ya yardım ediyor ve evi idare ediyordunuz?"</p>

  <p class="calibre1">Nazik bir konuya girmiş olduğu anlaşılıyordu. Miss Gilchist, hafifçe kızardı.</p>

  <p class="calibre1">"Evet... Yemeği ekseri ben yapardım. Bu pek hoşuma gider aslında. Biraz toz alır, hafif ev işleri de yapardım... Ağırlarını değil... Temizlik için köyden <span style="text-indent: 1em; font-size: 1em;">Mrs. Panter gelirdi. Açıkçası Mr. Entwhistle, ben hizmetçi değilim. Aslında benim çayhanem vardı. Fakat sonra malî durumum bozuldu. Çayhanemin adını, "Söğüt ağacı" koymuştum. Çay takımlarının üzerinde de mavi söğüt dalları vardı. Pasta ve çörekleri de ben kendim, elimle yapardım. Fakat sonra hayat pahalılaştı. </span><span style="text-indent: 1em; font-size: 1em;">Durumum bozuldu. İflâs ettim yani. O zaman kendime iş aradım. Aslında bana bir meslek de öğretilmemişti. Bir hanımın yanına girdim. Yardımcı olarak. Fakat kadın çok kaba ve ukalaydı. Ondan sonra bir büroda çalıştım. Ama bu da hoşuma gitmedi. Nihayet Mrs. Lansquenet'in yanına yerleştim. Birbirimize çok uyuyorduk. </span><span style="text-indent: 1em; font-size: 1em;">Onun da kocası ressammış. "Miss Gilchrist, nefes almak için durdu. Sonra da hüzünle, "Küçük çayhanemi o kadar severdim ki," diye mırıldandı.</span></p>

  <p class="calibre1">Miss Gilchrist'e bakan Mr. Entwhistle, "<i>Onun gibi bir çok kadın gördüm ben,"</i> <span style="text-indent: 1em; font-size: 1em;">diye düşündü. <i>"Hepsinin de çayhaneleri vardır. Bunların adı Defne Ağacı, Sarı Kedi, Mavi Papağan, Söğüt olur ekseri. Böyle yerlere yaşlıca, terbiyeli kadınlar giderler. Miss Gilchrist'ler de arkalarında pembe veya mavi önlükler onlara hizmet ederler."</i></span></p>

  <p class="calibre1">Miss Gilchrist, sözlerine devam etti. </p>

  <p class="calibre1">"Aslında kendimden bahsetmem yersiz... <span style="text-indent: 1em; font-size: 1em;">Polis bana çok nezaket ve anlayış gösterdi. Büyük nezaket... Merkezden Müfettiş </span><span style="text-indent: 1em; font-size: 1em;">Morton geldi. Çok kibar bir adam o. Hattâ bana gidip </span><span style="text-indent: 1em; font-size: 1em;">komşu Mrs. Lake'in evinde kalabileceğimi de söyledi. Fakat ben buna razı olmadım. Burada kalıp, Mrs. Lansquenet'in güzel eşyalarını korumam lâzımdı. </span><span style="text-indent: 1em; font-size: 1em;">Benim görevimdi bu. Tabii şeyi " Miss Gilchrist, hafifçe yutkundu. "Ölüyü alıp götürdüler. Odayı da kitlediler. Müfettiş bana mutfakta bir memurun sabaha kadar bekleyeceğini de açıkladı. Cam kırık olduğu için tabii. Neyse bu sabah oraya da cam takıldı... Nerede kalmıştım? Ah, evet. Kendi odamda rahatım ama doğrusu gece dayanamayarak komodu kapının önüne ittim. Pencerenin altına da su dolu bir kâse koydum. Böyle şeyler belli olmaz. Katil bir manyak olabilir... </span><span style="text-indent: 1em; font-size: 1em;">Böyle şeyler sık sık görülüyor..." Miss Gilchrist, nihayet sustu.</span></p>

  <p class="calibre1">Mr. Entwhistle, hemen, "Bana olanları anlatabilir misiniz? dedi. "Cora evvelsi gece <span style="text-indent: 1em; font-size: 1em;">cenazeden döndü değil </span><span style="text-indent: 1em; font-size: 1em;">mi?"</span></p>

  <p class="calibre1"></p>

  <p class="calibre1">"Evet. Treni bir hayli geç geldi. Bana bir taksi yollamamı söylemişti. Ben de öyle yaptım. Zavallıcık çok yorulmuştu. Bu da normaldi tabii. <span style="text-indent: 1em; font-size: 1em;">Fakat neşesi </span><span style="text-indent: 1em; font-size: 1em;">yerindeydi."</span></p>

  <p class="calibre1"></p>

  <p class="calibre1">"Evet, evet. Peki Cora size cenazeden bahsetti mi hiç?"</p>

  <p class="calibre1"></p>

  <p class="calibre1">"Biraz. Kendisine süt kaynattım. Başka bir şey istemiyordu. Bana kilisenin iyice dolu olduğunu, bir sürü çiçek geldiğini söyledi. Bir de diğer ağabeysini göremediği için üzüldüğünü anlattı. Adı Mr. Timothy'di onun galiba?"</p>

  <p class="calibre1"></p>

  <p class="calibre1">"Evet, Timothy."</p>

  <p class="calibre1"></p>

  <p class="calibre1">"Mrs. Lansquenet, ağabeysini yirmi yıldan daha uzun bir süreden beri görmediğini açıkladı. Konakta onunla karşılaşacağını sanmıştı. 'Fakat bu şartlar altında gelmemekle daha iyi etti tabii,' dedi. 'Karısı oradaydı. Ama benim Maude'a hiç tahammülüm yoktur...' Ah, afedersiniz, Mr. Entwhistle. Bu ağzımdan kaçtı. Şey yani "</p>

  <p class="calibre1">Avukat, kadına cesaret vermek için, </p>

  <p class="calibre1">"Rica ederim," diye mırıldandı. "Ben onların akrabası değilim. Cora'yla yengesinin pek geçinemediklerinin de farkındayım."</p>

  <p class="calibre1"></p>

  <p class="calibre1">"Şey... Mrs. Lansquenet, 'Maude'un yıllar geçtikçe daha ukala ve otoriter olacağını biliyordum zaten,' dedi. Sonra çok yorgun olduğunu hemen yatmak istediğini söyledi. Ben hemen şişeye sıcak su doldurdum. Bunu alıp odasına çıktı."</p>

  <p class="calibre1"></p>

  <p class="calibre1">"Size dikkatinizi çeken bir şey söylemedi mi?"</p>

  <p class="calibre1"></p>

  <p class="calibre1">"Onun öleceğini evvelden sezip sezmediğini mi sormak istiyorsunuz, Mr.<span style="text-indent: 1em; font-size: 1em;">Entwhistle? Böyle bir hisse kapılmamıştı. Bundan eminim. Yorgunluğuna, üzücü bir cenaze töreninden gelmiş olmasına rağmen yine de keyfi yerindeydi. Bana Capri'ye gitmekten hoşlanıp hoşlanmayacağımı sordu. Capri! Tabii bunun harikulade bir şey olacağını, böyle bir şeyin hayalini bile kuramadığımı söyledim. O zaman, </span><span style="text-indent: 1em; font-size: 1em;">'Capri'ye gideceğiz,' dedi. O zaman bana bir şey açıklamamasına rağmen ağabeysinin kendisine miras bırakmış olduğunu anladım... Yıllık bir gelir..."</span></p>

  <p class="calibre1">Mr. Entwhistle, başını salladı. </p>

  <p class="calibre1">"Evet."</p>

  <p class="calibre1"></p>

  <p class="calibre1"></p>

  <p class="calibre1"></p>

  <p class="calibre1">"Zavallıcık. Neyse... Hiç olmazsa güzel plânlar kurabildi." Miss Gilchrist, içini çekerek üzüntüyle mırıldandı. "Artık Capri'ye gidebileceğimi hiç sanmıyorum."</p>

  <p class="calibre1">Avukat, ihtiyar kızın hayal kırıklığına aldırmayarak, sordu. </p>

  <p class="calibre1">"Ertesi sabah ne oldu?"</p>

  <p class="calibre1"></p>

  <p class="calibre1">"Mrs. Lansquenet ertesi <span style="text-indent: 1em; font-size: 1em;">sabah pek iyi değildi. Açıkçası halini hiç beğenmedim. Bana doğru dürüst uyuyamadığını, kâbus gördüğünü söyledi. </span><span style="text-indent: 1em; font-size: 1em;">Kendisine, 'Bunun sebebi dün fazla yorulmuş olmanız,' dedim. Yatakta kahvaltı etti. Ancak öğle zamanı kalktı. Fakat yine de uyuyamamıştı. 'Çok huzursuzum,' </span><span style="text-indent: 1em; font-size: 1em;">diye şikâyet etti. 'Bazı şeyleri düşünüyor ve meraklanıyorum. En iyisi uyku ilâcı alayım. Belki öğleden sonra uyurum.' Benim Reading'e gidip, oradaki kütüphaneden aldığı kitapları değiştirmemi is</span><span style="text-indent: 1em; font-size: 1em;">tedi. Kitapların ikisini de trende okuyup bitirmişti. Evde okuyacağı başka bir şey yoktu. Bu yüzden ikide evden ayrıldım... işte onu son defa son defa "</span></p>

  <p class="calibre1">Miss Gilchrist, burnunu çekmeye başladı. </p>

  <p class="calibre1">"Her halde o sırada uyuyordu. Bir şey duymadı sanırım. Müfettiş bana onun ıstırap çekmemiş olduğunu da söyledi... <span style="text-indent: 1em; font-size: 1em;">Mr. Morton, ilk ilk darbenin zavallıyı öldürdüğünden emin. Allahım... Bunu düşünmek bile beni fena ediyor!"</span></p>

  <p class="calibre1"></p>

  <p class="calibre1">"Rica ederim... Ben o felâketten bahsetmenizi istemiyorum. Ben sadece olaydan önce Cora'nın ne durumda olduğunu öğrenmek istedim."</p>

  <p class="calibre1"></p>

  <p class="calibre1">"Haklısınız... Yakınlarına söyleyin. <span style="text-indent: 1em; font-size: 1em;">Mrs. Lansquenet, kötü bir gece </span><span style="text-indent: 1em; font-size: 1em;">geçirmiş olmasına rağmen yine de çok mutluydu. Geleceği iple çekiyordu."</span></p>

  <p class="calibre1">Mr. Entwhistle, ondan sonraki sualini sormadan önce bir an durdu. </p>

  <p class="calibre1">"Cora, yakınlarından bazıları hakkında uzun uzun konuştu mu?"</p>

  <p class="calibre1"></p>

  <p class="calibre1">"Hayır. Sadece ağabeysi Timothy'yi <span style="text-indent: 1em; font-size: 1em;">görmediği için üzüldüğünü söyledi."</span></p>

  <p class="calibre1"></p>

  <p class="calibre1">"Peki <span style="text-indent: 1em; font-size: 1em;">ağabeysi </span><span style="text-indent: 1em; font-size: 1em;">Richard'ın </span><span style="text-indent: 1em; font-size: 1em;">ölümünden? </span><span style="text-indent: 1em; font-size: 1em;">Şey </span><span style="text-indent: 1em; font-size: 1em;">bunun sebeplerinden?"</span></p>

  <p class="calibre1"></p>

  <p class="calibre1">"Hayır." Miss Gilchrist'in yüzünde bu soruyu acayip bulduğunu belirtecek hiç bir ifade yoktu.</p>

  <p class="calibre1">Avukat, <i>"Cora ona ağabeysinin bir cinayete kurban gittiğinden bahsetmiş olsaydı, kadının tavırları şimdi bambaşka olurdu,"</i> diye düşündü.</p>

  <p class="calibre1">Miss Gilchrist, "Mr. Richard uzun zamandan beri hastaymış sanırım," dedi. "Ama doğrusu öldüğünü duyunca biraz şaşırdım. Öyle güçlü kuvvetli ve sıhhatli bir hali vardı ki."</p>

  <p class="calibre1">Mr. Entwhistle çabucak? </p>

  <p class="calibre1">"Demek kendisini gördünüz?" diye sordu. "Ne zaman?"</p>

  <p class="calibre1"></p>

  <p class="calibre1">"Mrs. Lansqueneti görmek için buraya geldiği vakit. Durun bakayım... Üç hafta kadar önce sanırım."</p>

  <p class="calibre1"></p>

  <p class="calibre1">"Burada kaldı mı?"</p>

  <p class="calibre1"></p>

  <p class="calibre1">"Hayır, hayır. Mr. Richard burada sadece öğle yemeği yedi. Mrs. Lansquenet kendisini hiç beklemiyordu. Bu yüzden çok şaşırdı. Galiba aralarında bir kırgınlık mı varmış ne? Mrs. Lansquenet bana ağabeysini yıllarca görmemiş <span style="text-indent: 1em; font-size: 1em;">olduğunu söyledi."</span></p>

  <p class="calibre1"></p>

  <p class="calibre1">"Evet... Öyle..."</p>

  <p class="calibre1"></p>

  <p class="calibre1">"Mrs. Lansquenet ağabeysini görünce çok sarsıldı. Bilhassa Mr. Richard'ın hasta olmasına pek üzüldü."</p>

  <p class="calibre1">"Demek Richard'ın hasta olduğunu biliyordu?"</p>

  <p class="calibre1"></p>

  <p class="calibre1">"Evet, bunu gayet iyi hatırlıyorum. Çünkü Mr. Richard'ın beyninin sulanmaya başlayıp başlamamış olduğunu kendi kendime sordum. <span style="text-indent: 1em; font-size: 1em;">Benim teyzelerimden biri </span><span style="text-indent: 1em; font-size: 1em;">de "</span></p>

  <p class="calibre1">Mr. Entwhistle, ustalıkla bu 'teyze' hikâyesini yarıda kesti. </p>

  <p class="calibre1">"Mrs. Cora Lansquenet'in bir sözü yüzünden mi böyle düşündünüz?"</p>

  <p class="calibre1"></p>

  <p class="calibre1">"Evet. Mrs. Lansquenet, 'Zavallı Richard,' dedi. 'Mortimer'in ölümü yüzünden çok çökmüş. Üstelik bunakça lâflar da ediyor. Güya biri kendisine düşmanmış, onu zehirlemeye çalışıyormuş. <span style="text-indent: 1em; font-size: 1em;">İhtiyarlar böyle oluyor işte.' Bunun doğru olduğunu ben de bilirim. Bahsettiğim teyzem de hizmetçilerin kendisini zehirlemeye çalıştıklarından korkar ve durmadan lop yumurta yerdi. Zehiri yumurtanın içine sokmalarının imkânsız olduğunu söylerdi. Biz de suyuna giderdik..."</span></p>

  <p class="calibre1">Avukat, Miss Gilchrist'in teyzesinin yumurta macerasını duymadı bile. Fena halde sarsılmıştı adam. Nihayet, </p>

  <p class="calibre1">"Her halde Cora ağabeysinin o sözlerini pek ciddiye almadı?" dedi.</p>

  <p class="calibre1"></p>

  <p class="calibre1"></p>

  <p class="calibre1"></p>

  <p class="calibre1">"Almadı tabii... Mr. Richard'ın durumunu gayet iyi anlamıştı."</p>

  <p class="calibre1">Bu sözler de Mr. Entwhistle'i sarstı. </p>

  <p class="calibre1">"Cora durumu anlamış," diye düşünüyordu.</p>

  <p class="calibre1">"Acaba sonradan işin iç yü<span style="text-indent: 1em; font-size: 1em;">zünü mü sezdi?... Aslında Richard Abernathie, bunamamıştı. Öyle kuruntuları olan bir adam da değildi. Richard, soğuk kanlı ve makul bir iş adamıydı. Hastalığı da onu değiştirmemişti..."</span></p>

  <p class="calibre1">Avukat, bu konuda Miss Gilchrist'e başka şeyler sormak niyetinde değildi.</p>

  <p class="calibre1">Kadının merakının uyanmasını da istemiyordu. Onun için, </p>

  <p class="calibre1">"Acaba Cora bir vasiyetname bıraktı mı?" dedi.</p>

  <p class="calibre1"></p>

  <p class="calibre1">"Evet... Bankada bu."</p>

  <p class="calibre1">Mr. Entwhistle, Miss Gilchrist'e biraz para bıraktıktan sonra gitmek için kalktı. Fakat ihtiyar kızın elinden kurtulması kolay olmadı pek. Miss Gilchirst ona Cora'nın kocası Pierre Lansquenet'in yapmış olduğu tabloları göstermekte ısrar etti. Tablolar avukatın bayağı irkilmesine de sebep oldu. Miss Gilchrist, Mr. Entwhistle'e Cora'nın kendi eserlerini de gösterdi tabii.</p>

  <p class="calibre1"></p>

  <p class="calibre1">"İ<span style="text-indent: 1em; font-size: 1em;">şte bakın bu Polperro koyu. Geçen yıl oradaydık. Mrs. Lansquenet, bu renkli yere bayıldıydı."</span></p>

  <p class="calibre1">Polperro koyunun kuzeyden, güneyden, doğudan batıdan ve daha başka açılardan yapılmış olan yağlı boya resimlerine bakan avukat, </p>

  <p class="calibre1">"Evet," diye içini çekti. <span style="text-indent: 1em; font-size: 1em;">"Cora'nın orayı çok sevmiş olduğu belli."</span></p>

  <p class="calibre1">Miss Gilchrist üzüntüyle, "Mrs. Lansquenet eserlerini bana bırakacaktı," dedi. <span style="text-indent: 1em; font-size: 1em;">"Onlara hayrandım. Bakın insan bunda dalgaların kıyıya çarptığını görür gibi oluyor. Öyle değil mi? Eğer Mrs. Lansquenet, vasiyetnamesinde bunu unutmuşsa, </span><span style="text-indent: 1em; font-size: 1em;">ben hatıra olarak bu resimlerden birini alabilir miyim acaba?"</span></p>

  <p class="calibre1">Avukat, "Tabii," dedi. "Bunu bana bırakın..."</p>

  <p class="calibre1">Evden ayrılarak bankaya, oradan da Müfettiş Morton'a gitti...</p>
</body>
</html>
