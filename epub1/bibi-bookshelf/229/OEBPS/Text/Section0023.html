<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <meta content="pdftohtml 0.36" name="generator"/>
  <meta content="2008-06-19T18:42:21+00:00" name="date"/>

</head>

<body class="calibre">
  <h1 class="calibre1">2.</h1>

  <p class="calibre1">Susan arabasına binerek, köye indi. Orada bir benzin istasyonu vardı ama bunun da garajı yoktu. Genç kadına otomobilini 'Kral Tacı'na götürmesini tavsiye ettiler. Orada arabalar için yer bulunuyordu. Susan, otomobilini hareket etmek üzere olan büyük bir Daimler'in yanına bıraktı. Bir şoförün kullandığı Daimler'in arka tarafında pos bıyıklı, yaşlıca bir yabancı oturuyordu. Adam boynuna kaim atkılar sarmıştı.</p>

  <p class="calibre1">Susan'ın arabasını emanet ettiği çocuk genç kadına büyük bir dikkat ve ilgiyle bakıyordu. Susan'ın sözlerini pek dinlediği de yoktu anlaşılan.</p>

  <p class="calibre1">Nihayet, adeta huşuyla, </p>

  <p class="calibre1">"Siz onun yeğenisiniz, değil mi?" diye sordu.</p>

  <p class="calibre1">"Efendim?"</p>

  <p class="calibre1">Çocuk, zevkle, </p>

  <p class="calibre1">"Kurbanın yeğenisiniz değil mi?" diye tekrarladı.</p>

  <p class="calibre1"></p>

  <p class="calibre1">"Evet, evet..."</p>

  <p class="calibre1"></p>

  <p class="calibre1">"Hah... Ben de sizi daha önce nerede gördüğümü düşünüyordum."</p>

  <p class="calibre1">Susan, "<i>İğrenç bir merak bu</i>," diye düşünerek eve döndü.</p>

  <p class="calibre1">Miss Gilchrist'in kendisini endişeyle beklediğini farkedince de büsbütün sinirlendi ama bunu kadına belli etmedi. Miss Gilchrist, iyi bir ahçıydı anlaşılan. Akşam için de hakikaten nefis şeyler hazırlamıştı. Yemekten sonra <span style="text-indent: 1em; font-size: 1em;">kahve içerlerken Miss Gilchrist, Susan'a kendisine yollanılan düğün pastasından da ikram etmek istedi. Fakat genç kadın pasta filân yiyecek halde değildi.</span></p>

  <p class="calibre1">Miss Gilchrist, bundan bir lokma aldı. </p>

  <p class="calibre1">"Pasta hakit<span style="text-indent: 1em; font-size: 1em;">aten nefis... Bunu sevgili Ellen'in kızının yolladığından eminim. Onun adını pek hatırlamıyorum ama galiba Mary'di."</span></p>

  <p class="calibre1">Susan, "Richard amcam ölümünden önce buraya gelmişti değil mi?" diye sordu.</p>

  <p class="calibre1"></p>

  <p class="calibre1">"Evet, öyle."</p>

  <p class="calibre1"></p>

  <p class="calibre1">"Ne zaman?"</p>

  <p class="calibre1"></p>

  <p class="calibre1">"Durun bakayım... <span style="text-indent: 1em; font-size: 1em;">Galiba ölümünden </span><span style="text-indent: 1em; font-size: 1em;">üç </span><span style="text-indent: 1em; font-size: 1em;">hafta kadar önce."</span></p>

  <p class="calibre1"></p>

  <p class="calibre1">"Hasta olduğu belli miydi?"</p>

  <p class="calibre1"></p>

  <p class="calibre1">"Hayır, hayır... Bilâkis gayet güçlü kuvvetli gibi duruyordu. Mrs.<span style="text-indent: 1em; font-size: 1em;">Lansquenet'e, 'Senin nasıl olduğunu görmeye geldim,' dedi. 'Eski anlaşmazlıkları unutmak lâzım. "Zaten Pierre'in seni mutlu etmiş olduğu anlaşılıyor. Yani ben yanılmışım.' Bunları pek hoş bir tavırla söylemişti. Yaşlı olmasına rağmen bir hayli yakışıklı bir adamdı."</span></p>

  <p class="calibre1">Susan, "Amcam öldüğü zaman Cora halam çok şaşırdı değil mi?" diye mırıldandı.</p>

  <p class="calibre1"></p>

  <p class="calibre1">"Evet... <span style="text-indent: 1em; font-size: 1em;">Amcanızın ölümü ani oldu sanırım?"</span></p>

  <p class="calibre1"></p>

  <p class="calibre1">"Evet... Orası öyle..." </p>

  <p class="calibre1">Susan, düşünceli bir tavırla Miss Gilchrist'i süzdü,</p>

  <p class="calibre1">"<i>Acaba o kapılardan içeridekilerin konuşmalarını dinleyen kadınlardan mı?"</i> diye düşünüyordu. <i>"Miss Gilchrist'in dürüst olduğu belli. Hırsızlık etmez, hesabı şişirmez. Fakat galiba biraz meraklı bir tip..."</i> Susan, sordu.</p>

  <p class="calibre1">"Amcamla halamın <span style="text-indent: 1em; font-size: 1em;">konuşmalarını duydunuz mu?"</span></p>

  <p class="calibre1">Konuya birdenbire girmişti. Miss Gilchrist öfkesinden kıpkırmızı kesildi. </p>

  <p class="calibre1">"Ne münasebet! Ben kapılardan dinlemek adetinde değilim, Mrs. Banks."</p>

  <p class="calibre1"></p>

  <p class="calibre1">"Afedersiniz, Miss Gilchrist. Ben öyle demek istemedim. Fakat bazan böyle küçük evlerde konuşmalar her taraftan duyulur... Bildiğiniz gibi hem amcam öldü, hem de halam. Aile onların son karşılaşmalarında aralarında nasıl bir konuşma geçtiğini öğrenmeyi çok istiyor."</p>

  <p class="calibre1"></p>

  <p class="calibre1">"Bu bakımdan haklısınız, Mrs, Banks. Fakat bu konuda size yardım edebileceğimi pek sanmıyorum. Galiba Mr. Richard'ın sıhhatinden ve onun bazı vehimlerinden bahsediyorlardı. Mr. Richard hastalığı yüzünden bazı kuruntulara kapılmıştı sanırım. Benim teyzem de "</p>

  <p class="calibre1">Susan, ustalıkla kadının sözünü kesti. </p>

  <p class="calibre1">"Evet, biz de öyle düşündük. Uşak ve hizmetçiler amcama çok bağlıydılar. Onun kendilerinden şüphe ettiğini düşünerek üzülüyorlar şimdi..."</p>

  <p class="calibre1"></p>

  <p class="calibre1">"Tabii... Hizmetkârlar bu bakımdan çok alıngan olurlar."</p>

  <p class="calibre1"></p>

  <p class="calibre1">"Her halde amcam da uşak veya hizmetçilerden birinin kendisini zehirlemeye çalıştığını sanıyordu."</p>

  <p class="calibre1"></p>

  <p class="calibre1">"Doğrusu bu konuda bir şey bilmiyorum, Mrs. Banks. "</p>

  <p class="calibre1">Miss Gilchrist, <span style="text-indent: 1em; font-size: 1em;">Susan'dan gözlerini kaçırdı.</span></p>

  <p class="calibre1">Genç kadın, <i>"Aslında bir şeyler biliyor o,"</i> diye düşündü. <i>"Ama bunu şimdi söylemek niyetinde değil... Ben de onu zorlamayacağım."</i> Kadına baktı. </p>

  <p class="calibre1">"Buradan ayrıldıktan sonra ne yapacaksınız?"</p>

  <p class="calibre1">"Bir işe gireceğim tabii. Şey lüzumu olursa bana bir tavsiye mektubu da verebilir misiniz, Mrs. Banks?"</p>

  <p class="calibre1"></p>

  <p class="calibre1">"A, tabii. Zaten size üç aylık da verilecek."</p>

  <p class="calibre1"></p>

  <p class="calibre1">"Çok cömert ve iyisiniz, Mrs. Banks. Fakat " Miss Gilchrist'in elleri titremeye başlamıştı. Kadın kendisine hakim olmaya çalışıyordu.</p>

  <p class="calibre1">"Fakat o <span style="text-indent: 1em; font-size: 1em;">tavsiye mektubuna olanları ve halanızın adını yazmayın! Sadece bir akrabanızın yanında çalıştığımdan bahsedin."</span></p>

  <p class="calibre1">Susan, şaşırdı. </p>

  <p class="calibre1">"Anlıyamadım..."</p>

  <p class="calibre1"></p>

  <p class="calibre1">"Bu konuyu inceden inceye düşünmediğiniz belli, Mrs. Banks. Bir cinayet vakası bu. Gazetelere düşen, herkesin okuduğu bir cinayet vakası. Anlamıyor musunuz? Bazı kimseler, <span style="text-indent: 1em; font-size: 1em;">'iki kadın beraber oturuyorlarmış. Bunlardan biri öldürülmüş. Belki de katil diğer kadın,' diye düşünebilirler. Anlamıyor musunuz, Mrs. Banks? </span><span style="text-indent: 1em; font-size: 1em;">Ben </span><span style="text-indent: 1em; font-size: 1em;">yanıma birini alacak olsaydım, benim gibi bir kimseye iş vermeden önce bir hayli tereddüt ederdim. Çünkü böyle şeylerin iç yüzü bilinmez. Bu durum beni çok üzüyor, Mrs. Banks. Geceleri hep bunu düşünüyorum. Belki bu yüzden bir daha böyle bir iş de bulamıyacağım. O zaman ne yapacağım bilmem?"</span></p>

  <p class="calibre1">Kadının hali Susan'a çok dokundu. Bu terbiyeli kadının hayatı, kendisine iş <span style="text-indent: 1em; font-size: 1em;">verecek olan kimselerin kaprislerine ve korkularına bağlıydı. Hakikaten hiç kimse adı bir cinayete karışmış olan bir kadına iş vermeyi istemezdi. </span></p>

  <p class="calibre1"><span style="text-indent: 1em; font-size: 1em;">"Belki katili bulurlar..."</span></p>

  <p class="calibre1">"Tabii o zaman benim durumum da düzelir. Ama bakalım bulabilecekler mi?" </p>

  <p class="calibre1">Miss Gilchrist, fena halde irkildi. </p>

  <p class="calibre1">"Telefon! Kim olabilir bu?"</p>

  <p class="calibre1">Susan, ayağa fırladı. </p>

  <p class="calibre1">"Kocam sanırım. Beni bu saatte arayacaktı." </p>

  <p class="calibre1">Telefona gitti. </p>

  <p class="calibre1">"Evet, evet, ben Mrs. Banks'ım..." Bir an bekledi. </p>

  <p class="calibre1">"Allo? Gregory?" Sesi yumuşayıp, tatlılaşmıştı. </p>

  <p class="calibre1">"Evet, sevgilim, benim... Evet, tahmin ettiğimiz gibi... Jüri kararını verdi. Bilinmeyen bir katil... Ne? Öyle sanıyorum... <span style="text-indent: 1em; font-size: 1em;">Eşyaları satacağım. Burada hoşumuza gidecek hiç bir şey yok... Bir iki gün... </span><span style="text-indent: 1em; font-size: 1em;">Korkunç... Telâşlanma. Ben ne yaptığımı biliyorum... Gregory, ne diyorsun?... </span><span style="text-indent: 1em; font-size: 1em;">Dikkatli davran... Hayır, hayır... iyi geceler, sevgilim." Telefonu kapattı.</span></p>

  <p class="calibre1">Miss Gilchrist'in mutfaktan kendisini dinlediğini bildiği için kocasıyla rahatça konuşamamıştı. Kaşlarını çatarak bir an öyle durdu. Sonra da birdenbire aklına bir şey geldi. </p>

  <p class="calibre1"><i>"Tamam..."</i> </p>

  <p class="calibre1">Şehirler arasını açtı, Biraz sonra Timothy Abernathie'yle konuşuyordu.</p>

  <p class="calibre1">"Timothy amca? Ben Susan Banks." Adamın sesi huysuz ve aksiydi. </p>

  <p class="calibre1">"Susan mı? <span style="text-indent: 1em; font-size: 1em;">Gecenin bu saatinde beni neden aradın?"</span></p>

  <p class="calibre1"></p>

  <p class="calibre1">"Daha erken."</p>

  <p class="calibre1">"Hiç de değil. Ben yatmıştım."</p>

  <p class="calibre1"></p>

  <p class="calibre1">"Demek ki erken yatmak <span style="text-indent: 1em; font-size: 1em;">âdetindesiniz. </span><span style="text-indent: 1em; font-size: 1em;">Maude yenge nasıl?"</span></p>

  <p class="calibre1"></p>

  <p class="calibre1">"Beni bunun için mi aradın? <span style="text-indent: 1em; font-size: 1em;">Yengenin ıstırabı var. Elinden bir şey de gelmiyor. Hiç bir şey. Başımız dertte. Doktor hemşire de bulamadı. Üstelik Maude'u hastaneye kaldırmaya karar verdi. Tabii kendisine engel oldum. Doğru dürüst hizmetçi de yok. Büsbütün hastalanmasam bari."</span></p>

  <p class="calibre1"></p>

  <p class="calibre1">"Ben de sizi onun için aradım. Miss Gilchrist'i tutmayı ister misiniz?"</p>

  <p class="calibre1"></p>

  <p class="calibre1">"Kimmiş o?"</p>

  <p class="calibre1"></p>

  <p class="calibre1">"Cora halanın yardımcısı. İyi ve becerikli bir kadın."</p>

  <p class="calibre1"></p>

  <p class="calibre1">"Yemek yapabiliyor mu?"</p>

  <p class="calibre1"></p>

  <p class="calibre1">"Hem de en nefisinden. <span style="text-indent: 1em; font-size: 1em;">Ayrıca Maude yengeye de bakar."</span></p>

  <p class="calibre1"></p>

  <p class="calibre1">"İyi ama kadın buraya ne zaman gelebilir? Burada tek başımayım. Kalp krizi geçirmekten korkuyorum."</p>

  <p class="calibre1"></p>

  <p class="calibre1">"Belki Miss Gilchrist'i öbür gün size yollarım."</p>

  <p class="calibre1">Timothy, istemeye istemeye, </p>

  <p class="calibre1">"Teşekkür ederim, Susan," dedi. "Şey sen çok iyi bir kızsın."</p>

  <p class="calibre1">Susan telefonu kapayarak, mutfağa gitti. </p>

  <p class="calibre1">"Miss Gilchrist, Yorkshire'a gitmeyi ve yengeme bakmayı ister misiniz? Merdivenden düşüp bileğini kırmış. Amcam ise bir işe yaramıyor. Aslında kendisi Allahın cezasıdır. Ama Maude yenge çok iyi bir insandır. Tabii köyden gündelikçi kadın geliyor. Siz yemek yapar ve bir de yengeme bakarsınız."</p>

  <p class="calibre1">Miss Gilchrist, telâşından kahve cezvesini düşürdü. </p>

  <p class="calibre1">"Ah, teşekkür ederim, çok teşekkür ederim. Ne kadar iyisiniz! Ben hasta bakmasını bilirim. Amcanıza güzel yemekler de yaparım. Çok teşekkür ederim, Mrs, Banks..."</p>
</body>
</html>
