<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>binbirgece</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h1 class="h1baslik" id="calibre_toc_28">BAŞPARMAKLARI KESİLEN<br class="chapter" />
  ADAMIN HİKÂYESİ</h1>

  <p class="normal">Dün akşam, tanıdıklarımın birisinin evinde hatim indiriliyor ve ben de oraya dâvetli bulunuyordum.</p>

  <p class="normal">Hatim indirildikten sonra, ev sahibi, hepimizi yemeğe alıkoydu. Yemekler hakikaten çok iyi pişirilmişlerdi. Balığa, böreğe, baklavaya diyecek yoktu. Hele soğanla sarımsakla pişirilmiş bir köfte vardı ki, onun gibisini ömrümde yememiştim. Daha el-an tadı damağımdadır.</p>

  <p class="normal">Masanın başına bütün misafirler toplanmıştık. Hepimiz atıştırmakla meşguldük. Yalnız misafirlerin birisi, bu nefis köfteyi yemek değil, üzerine elini bile sürmeyeceğini söyleyince, hepimiz şaşırmıştık. Kendisine:</p>

  <p class="normal">— “Aman efendim, hiç olmazsa bir tane alınız, ne kadar güzel olduğunu göreceksiniz.” diyerek onu köfte yemeye teşvik ettik. Fakat o köfteyi ağzına almamakta inat ediyor ve:</p>

  <p class="normal">— “Bu köfteyi yediğim için başıma birçok belâlar geldi.” deyip duruyordu.</p>

  <p class="normal">Biz de ısrardan vazgeçmiyorduk. Nihayet misafir:</p>

  <p class="normal">— “Efendim, ben ellerimi kırk defa kil ile, kırk defa sabun ile ve kırk defa çiçek suyu ile yani cem’an yekun<sup class="calibre3"><a href="../Text/binbirgece_split_174.html#footnote-100-82" id="footnote-100-82-backlink">[82]</a></sup> yüz yirmi defa yıkamayınca, bu köfteye dokunmayacağıma yemin ettim. Onun için bu köfteden yiyemem.” dedi.</p>

  <p class="normal">Ev sahibi ellerini çırptı. Hizmetçiler koşuştular. Evin efendisi hizmetçilere ibriklerle, güğümlerle sular, sepetlerle sabunlar ve killer getirmelerini emretti.</p>

  <p class="normal">Sular, killer, sabunlar, çiçeksuları getirildi. Misafir yemini veçhile evvelâ kırk defa kil ile, sonra kırk defa sabun ile ellerini yıkadı ve yine eski yerine oturarak korka korka elini uzatıp köfteden yemeye başladı.</p>

  <p class="normal">Bizlerse bu yıkamaların, bu korkuların mânâsını anlamayarak misafire şaşkın şaşkın bakıyorduk. Biz misafire böyle hayretle bakarken, sağ elinin başparmağının eksik olduğunu gördük. İçimizden en cesur olanlar, dayanamayarak ondan başparmağını nasıl kaybettiğini anlatmasını rica ettiler.</p>

  <p class="normal">Misafir, “Ey kardeşlerim” dedi, “eksik olan yalnız sağ elimin başparmağı değildir. Sol elimin de başparmağı yoktur; hatta ayaklarımın da başparmakları eksiktir!” diye ilâve etti. Bize sol elini gösterdi. Hakikaten sol elinin de başparmağı yoktu. Her ne kadar ayaklarında çorapları varsa da, ayaklarında başparmak bulunmadığı, çorapların üzerinden belli oluyordu.</p>

  <p class="normal">Misafir hikâyesine şöylece devam etti:</p>

  <p class="normal">Babam Bağdatlıydı. O zaman Harun Reşid, Bağdat’ta halifeydi. Babam şehrin en ileri gelen tüccarlarından biriydi. Kendisini Bağdat’ta tanımayan yoktu. Allah rahmet eylesin, çok para kazanırdı, ama kazandığı kadar da çok sarf ederdi, çünkü kendisi içkiye müptelaydı.</p>

  <p class="normal">Onun için öldüğü zaman, babamdan bana bir mangır bile miras kalmadı. Kemâl-i ihtiram ile cenazesini kaldırdım. Hâfızlara Kur’an okutarak babamın nâmına hatimler indirttim. Onu çok severdim. Onun için, onu kaybetmekle çok müteessir oldum.</p>

  <p class="normal">Aradan birkaç hafta geçtikten sonra, babamın çarşıdaki dükkânına gidip açtım. Dükkânda pek az mal vardı. Hâlbuki babamın borçluları pek çoktu. Borçluların hepsi üzerime hücum ederek alacaklarını istediler.</p>

  <p class="normal">Ben onlara sabretmelerini, çalışacağımı, para kazanacağımı ve para kazandıkça babamın borçlarını ödeyeceğimi kendilerine söyledim. Onlar da beklemeye razı oldular.</p>

  <p class="normal">O dakikadan sonra, geceyi gündüze katarak çalıştım, çabaladım. Çok para kazanmak çâresini, çok uğraşıp çok alışveriş etmekte buldum. Her ay borçlulara para vere vere, hemen hemen borçların hepsini ödemiş bulunuyordum.</p>

  <p class="normal">Aradan bir sene geçti. Artık hiç borcum kalmadıktan başka, birçok da para ve mal biriktirmiştim. Dükkânım çarşıda parmakla gösteriliyordu. Bende bulunmayan bir kumaşı başka yerde aramak abesti.</p>

  <p class="normal">Bir gün, dükkânımın kapısı önünde, tembel tembel oturarak güneşleniyordum. Bir-iki saatten beri dükkânıma hiçbir müşteri uğramamıştı. Derken bir de ne göreyim? Ömrümde o ana kadar başka kadında görmediğim bir güzellikte, bir zarâfette bir kız uzaktan göründü. Kız güzel olduğu kadar da elbisesini endamına yakıştırmıştı. Zaten güzele ne yakışmaz?...</p>

  <p class="normal">Bu kız bir eşeğe binmişti, eşeğinin önünden bir hizmetçi ona yol açıyor, bir hizmetçi de, eşeğinin arkasından geliyordu. Kız çarşı kapısına varınca eşekten indi. Hizmetçinin bir tanesini eşekle beraber bıraktıktan sonra, ötekisini yanına alarak çarşıya girdi. Yanındaki köle ürkek ürkek dört tarafına bakınarak:</p>

  <p class="normal">— “Aman hanımcığım, kim olduğunuzu haber vermeyiniz. Çünkü sonra hâlimiz yaman olur.” diyordu.</p>

  <p class="normal">Kız çarşıdaki dükkânlara baka baka, benim dükkânımın önüne geldi. Size demincek söylediğim gibi, çarşıda en büyük ve en zengin dükkân benim dükkânımdı. Onun için kız dükkânıma girdi. Bana selâm vererek dükkânın peykesine ilişti.</p>

  <p class="normal">Ömrümde daha bu kadar tatlı, bu kadar lâtif bir ses işitmemiştim. Derken efendim, yüzünü nim<sup class="calibre3"><a href="../Text/binbirgece_split_175.html#footnote-100-83" id="footnote-100-83-backlink">[83]</a></sup>örten yaşmağı yan tarafa çekivermez mi?</p>

  <p class="normal">Yaşmağın altından çıkan güzellikten gözlerim kamaştı. Farkına varmayarak, yüreğimin en gizli, en derin bir köşesinden uzun bir “Âhh!” kopmuş. Ne duyduğumu gözlerim, onun gözlerine anlatmıştı. Çünkü dudaklar belki yalan söylerler; ama ruhlara birer pencere, birer menfez<sup class="calibre3"><a href="../Text/binbirgece_split_176.html#footnote-100-84" id="footnote-100-84-backlink">[84]</a></sup> teşkil eden gözler, hiç yalan söyleyebilirler mi?</p>

  <p class="normal">Onu görmezden evvelki ben ile, onu gören ben arasında dağlar kadar fark vardı. Evvelkisi tüccardı, sonrakisi ise şâirdi. O kumaşları, hatta kırpıntılarını bile toplayabilmek için geceli gündüzlü uğraşmış olan ben, o dakikada, top top kumaşlarla dükkânımı bile kaybetmiş olaydım, umurumda olmazdı.</p>

  <p class="normal">Kız benden ipekli kumaşlar istedi. Aksi olarak kızın benden istediği o gün dükkânımda yoktu. Kıza hakikati anlattım. “Lütfediniz de biraz bekleyiniz, istediğiniz kumaşları gidip başka dükkâncılardan bulup size getireyim” dedim.</p>

  <p class="normal">Gidip kumaşları getirdim, kıza gösterdim. Her birisinin meziyetlerini, her birisinin noksanlarını da saydım döktüm. Arada sırada kumaşlarla hiç münasebeti olmayan şeyler de söyledim. Artık aşk deryasına dalmış, boğulmuş, bitmiştim.</p>

  <p class="normal">Kız birçok kumaşlar intihap etti<sup class="calibre3"><a href="../Text/binbirgece_split_177.html#footnote-100-85" id="footnote-100-85-backlink">[85]</a></sup>. Seçtiği kumaşların fiyatı, beş yüz<sup class="calibre3"><a href="../Text/binbirgece_split_178.html#footnote-100-86" id="footnote-100-86-backlink">[86]</a></sup> parça gümüş ediyordu. Kumaşları ayırdıktan sonra kız, onları yanındaki köleye verdi. Köle ile beraber dükkândan çıktılar, kız eşeğe binerek iki kölesiyle gözden kayboldu, gitti.</p>

  <p class="normal">Ben kızın nereye gittiğini ve kim olduğunu sormamıştım. Parayı da istemek hatır ve hayâlimden bile geçmemişti. Bundan dolayı kızın aldığı kumaşlar için, o kumaşlar nerelerden alınmışsa, oralara borçlu kaldım.</p>

  <p class="normal">Kıza karşı hissettiğim aşktan sarhoş gibiydim.</p>

  <p class="normal">Ertesi gün çarşıya gidince, tüccarlar, kumaşların paralarını benden istediler. Ben onlara, kızı tanıdığımı ve bir hafta sonra kızın parayı getireceğini ve o zaman kendilerine paralarını vereceğimi söyledim.</p>

  <p class="normal">Tüccarlar bir hafta beklemeye razı oldular. Fakat bu bir hafta zarfında kız hiç görünmedi. Tüccarlar paraları için yine başıma üşüştüler. Kendilerinden bir hafta daha mühlet<sup class="calibre3"><a href="../Text/binbirgece_split_179.html#footnote-100-87" id="footnote-100-87-backlink">[87]</a></sup> aldım.</p>

  <p class="normal">İşte tam o günün ertesi günü ale’s-sabah<sup class="calibre3"><a href="../Text/binbirgece_split_180.html#footnote-100-88" id="footnote-100-88-backlink">[88]</a></sup> kız, yine ilk sefer geldiği gibi, yani eşeğine binmiş olarak ve yanında iki köle bulundurarak, çarşıya geldi. Vakit o kadar erkendi ki, dükkânlar daha açılmamıştı.</p>

  <p class="normal">O gece benim gözüme uyku girmediği için, yatakta fırıl fırıl döneceğime, çarşıya gelerek dükkânımı erkenden açmıştım. Kız dükkânıma girdi. Bana selâm verdikten sonra, borçlu bulunduğu beş yüz gümüşü getirdiğini söyledi. Hizmetçisi de parayı verdi.</p>

  <p class="normal">Kız yine peykeye ilişerek birçok kumaşlar ve birçok da ufak tefek şeyler daha istedi. Yine aksi gibi, istedikleri bende yoktu. Onun için kendisine bir lâhza dükkânımda beklemesini, diğer tüccarlar dükkânlarını açınca, onun istediklerini gidip onlarda bulacağımı söyledim. Kız muvafakat etti.</p>

  <p class="normal">Kızla beraber şundan bundan konuştuk. Dükkânlar açılınca, gidip kızın istediklerini bularak, getirdim. Kız, yine bana bir şey söylemeden çıkıp gitti. Kızın bu ikinci defa götürdüğü eşya, ilk götürdüğü kumaşlar gibi, beş yüz gümüş değil, lâkin tam bin altın kıymetindeydi.</p>

  <p class="normal">Kız gittikten sonra, ettiğime pişman olmadım, dersem yalan söylemiş olurum. Kendi kendime “Bu ne biçim aşktır? Bana beş yüz gümüş getirdi, ama bin altınlık mal kaldırdı. Bu iş böyle giderse, yakında iflas borusunu öttürmek lâzım gelecek. Sakın bu kadın bir dolandırıcı olmasın? Acaba güzelliğiyle beni teshir ettikten<sup class="calibre3"><a href="../Text/binbirgece_split_181.html#footnote-100-89" id="footnote-100-89-backlink">[89]</a></sup> sonra, beni soyup soğana mı çevirmek istiyor? Rahat rahat oturup da işimle gücümle uğraşırken, bu Allah’ın belâsına da nereden uğradım! Artık aklım fikrim ne işte, ne güçte. Gözümde ne uyku, karnımda ne de iştah kaldı…” diye söylenip duruyordum.</p>

  <p class="normal">Asıl, eğer bu kadın bir dolandırıcıysa, beni ne kadar kolay dolandırdı diye arkamdan eğleneceğini düşünerek çok canım sıkılıyordu.</p>

  <p class="normal">Kız bir ay dükkâna hiç uğramadı. Dükkâncılar kız için aldığım eşyadan dolayı beni o kadar fena sıkıştırıyorlardı ki, nihayet dükkânımı satıp borçları ödemeye ve “Sen sağ ben de selâmet” diyerek bir köşeye çekilmeye karar verdim.</p>

  <p class="normal">Bir sabah, eşyamı mezada çıkarmakla meşguldüm ki, kız yine o melek simasıyla karşıma çıktı. Onu görünce, ondan şüphelendiğim için, kendimi hain ve alçak telâkki ettim. Onun için çektiğim zahmetleri de, sıkıntıları da hep unuttum.</p>

  <p class="normal">Tatlı sesiyle bana selâm verdi ve paramı getirdiğini ve vereceği paranın tam olup olmadığının anlaşılması için, onları tartmaklığımı tembih etti. Onu görüp sesini duyunca, sevincimden bayılacağım geldi.</p>

  <p class="normal">Onun hile ederek bana az para vermesinden şüphelendiğim için değil, lâkin onun sözlerini yerine getirmek için teraziye koydum. Tartarken kız, evli olup olmadığımı sordu. Bekâr olduğumu söyledim.</p>

  <p class="normal">Bunu söylerken de yaşlar gözlerime gelerek ağlamaya başladım. Kız neden ağladığımı sordu. Ben de “Aklıma acıklı bir fikir geldi de, onun için!...” diye cevap verdim.</p>

  <p class="normal">Parayı tarttıktan sonra, öteberi getirip götürürken hizmetçiyi dükkânın arka tarafına çektim. Ve ona bir avuç altın vererek hanımını çıldırasıya sevdiğimi, hanımın yüreğinde yer edinebilmek için bana yardım etmesini rica ettim. Hizmetçi sözlerimi işitince, gülmekten katılacaktı:</p>

  <p class="normal">— “O sizi, sizin onu sevdiğinizden bin kat daha fazla seviyor. Hanımımızın kumaşa ihtiyacı var da onun için mi buraya geliyor, zannediyorsunuz. Onun dünyada hiçbir şeye ihtiyacı yoktur. Ona her ne lâzım olursa, o şey ona hemen getirilir. Kumaş almak, şunu bunu satın almak, hep buraya gelip sizi görmek için birer vesileydi. Siz ona ilân-ı aşk ediniz, onun nasıl mukabele edeceğini görür ve bana hak verirsiniz.” dedi.</p>

  <p class="normal">Hemen gidip kızara kızara, sıkıla sıkıla onu ne kadar sevdiğimi kendisine söyledim. O da göğsüne kadar kızardı, bana bakan gözleri aşağı düştü. Göz kapaklarının uzun kirpikleri yanaklarını okşadı. Yerinden kalktı, her tarafı titriyordu:</p>

  <p class="normal">— “Kölem, tarafımdan size bir mektup getirecek, mektupta ne rica ediyorsam onları harfiyen yapınız.” dedi ve yüreğimi de beraberinde götürüp gözden kayboldu, gitti.</p>

  <p class="normal">Sarhoş gibi yürüyerek, gidip tüccarlara borçlarımı verdim. Artık olacak olmuştu. Bana, kızın mektubunu beklemekten başka bir şey düşmezdi.</p>

  <p class="normal">Ertesi gün oldu, kızdan bir havâdis çıkmadı. Aradan bir gün daha geçti. Merak beynimi oyuyordu. Ancak beşinci günü, sabah vakti, kız tarafından gönderilen bir hizmetçi, merakıma ve intizarıma<sup class="calibre3"><a href="../Text/binbirgece_split_182.html#footnote-100-90" id="footnote-100-90-backlink">[90]</a></sup> nihayet verdi.</p>

  <p class="normal">Hizmetçiyi görünce, kız hakkında mâlumat istedim. Cevaben bana, hanımının hasta olduğunu söyledi. Kızın hastalığının ehemmiyetsiz olduğunu anlattıktan sonra, onun adının ne olduğunu ve kimin nesi olduğunu sordum.</p>

  <p class="normal">Hizmetçi, “Bu kız, Harun Reşid’in karısı Zübeyde Hanımın en sevgili evlâtlığıdır. Zübeyde Hanım, hanımımızı göz bebeği gibi sever. Bir iki aydan beri, Zübeyde Hanım, evlâtlığına çarşıya çıkmaya ve istediğini dükkânlara gidip satın almaya izin vermişti. Kız çarşıya uğrarken sizi gördü, sizi sevdi ve sizinle evlenmek için Zübeyde Hanımdan izin istedi. Zübeyde Hanımefendi izin vermezden evvel sizi görmek istediğini ve sizinle görüşüp kim olduğunuzu ve nasıl bir adam olduğunuzu anlamak arzusunda bulundu. Onun için, kimse görmeden saraya girmeniz icap eder. Sarayda Zübeyde Hanımefendi ile görüşeceksiniz. Eğer kimse görmeden saraya girebilirseniz, kendinizi şimdiden hanımımızla evlenmiş telâkki edebilirsiniz. Eğer saraya girerken yakalanırsanız, başınızın kesilmesi tehlikesi vardır. Bu hanım için, bu tehlikeleri göze aldırabiliyor musunuz?” diye sordu.</p>

  <p class="normal">Ben sevinçle, “Hay hay!” diye bağırdım. Sarayda muhakkak bir ölümle yüz yüze geleceğime emin olsaydım, yine oraya girmekte tereddüt etmezdim. Hizmetçi kât’i kararımı hissedince:</p>

  <p class="normal">— “Öyleyse beni dinleyiniz.” dedi. “Yarın akşam namazını, Zübeyde Hanımefendinin Fırat nehri kenarında inşâ ettirdikleri câmii-i şerifte kılarsınız. Akşam namazından sonra Kur’an okunacaktır. Kur’an’ı dinlersiniz. Yatsı namazından sonra, herkes câmiden çıkarken, siz câmide saklanırsınız. Ve bizi beklersiniz.” diye ilâve etti.</p>

  <p class="normal">Ben de, noktası noktasına tembihi veçhile hareket edeceğimi, hizmetçiye vaat ettim. Hizmetçi kalktı ve dükkândan çıktı.</p>

  <p class="normal">Ertesi gün, hizmetçinin verdiği talimat dairesinde hareket ettim. Yatsı oldu. Cemaat câmiden çıktı. Ben bir köşede gizli kaldım.</p>

  <p class="normal">Gecenin siyah saatleri, birbirinin ardı sıra geçip mâzi oldular. Karanlık câmide bir çıt bile duyulmuyordu. Göğün şark tarafında bir ağartı belirdi. Sabah rüzgârı da serin serin esmeye başladı. Bazı erkenci bülbüller, dallar arasından doğan yeni günü şarkılarıyla karşılamaya koyuldular.</p>

  <p class="normal">Tam o sırada, Fırat nehri üzerinden bir kayığın gelmekte olduğunu, kayıkta birkaç köle ile beraber birkaç da kocaman sandığın bulunduğunu fark edebildim. Kayık yaklaşınca, kölenin bir tanesinin, bir gün evvel dükkânıma uğrayan köle olduğunu tanıdım.</p>

  <p class="normal">Onlar kıyıya yanaştılar, kayıktan yalnız köleler değil, lâkin sevgilim de çıktı. Bana gelip kendini kucağıma attı. Ben onu öptüm. O da sevincinden ağladı.</p>

  <p class="normal">Sonra, hepimiz birden kayığa gittik. Kayıktaki boş sandıkların birisinin içine beni koydular ve sandığı çaktılar. Öbür sandıklara da beraberlerinde getirmiş bulundukları kumaşları yerleştirdiler.</p>

  <p class="normal">Sandığın içinde, küreklerin suya girip hâsıl ettiği şapırtıyı duyuyor ve bu şapırtıdan kayığın nehir üzerinde gittiğinin farkına varıyordum. Ben sandık içinde, gizli olarak Harun Reşid’in sarayına getirilecektim.</p>

  <p class="normal">Sandıkta beni bir korkudur aldı. Doğrusu, yakalanmaktan ürkmeye başlamıştım. Kürek çeke çeke bir yere geldik ve orada durduk. İşittiğim insan seslerinden Halifenin sarayı karşısına gelerek orada durduğumuzu anladım.</p>

  <p class="normal">Kız kölelere:</p>

  <p class="normal">— “Sandıkları kaldırın ve içeri götürünüz!” diye emretti.</p>

  <p class="normal">Hemen benim sandık allak bullak olarak bir buçuk arşın kadar havaya kalktı. Bu kalkıştan, benim sandığı kölenin birisinin yüklendiğini anladım. Artık sandık gidiyordu. Ama nereye? Orasını Allah bilir.</p>

  <p class="normal">Derken iri bir erkek sesi duydum. Ses:</p>

  <p class="normal">— “O sandıkları nereye götürüyorsunuz? Sandıkları saraya sokmazdan evvel muayene etmek lâzım gelir, onları buraya, önüme getiriniz, açınız. İçlerinde neler var, bir görelim, sonra saraya sokarsınız!” diye bağırıyordu.</p>

  <p class="normal">Bu sesi duyunca, yüreğim ağzıma geldi. Korkudan vücudum, saraya tutulmuş gibi, bir kaç kere sarsıldı.</p>

  <p class="normal">Kızın tatlı sesi, evvelce işitmiş olduğum iri kaba sese, “Ey kapıcı başı, bu sandıkların içinde Zübeyde Hanımefendi Hazretlerine ait elbiseler vardır. Yalnız o elinizle dokunduğunuz sandıkta, elbiselerden başka zemzem suyu da vardır. Eğer sandığı açarken zemzem su şişeleri kırılacak ve zemzem suyu dökülüp elbiseleri lekeleyecek olursa, Hanımefendi fena hâlde kızacaktır. Belki de hepimiz bu işte kellelerimizi kaybederiz. Hakikat bundan ibarettir. Sen artık bildiğin gibi yap, ister aç, ister açma...” diye cevap verdi.</p>

  <p class="normal">Kapıcı başı bu sözleri duyunca, kölelere, “Sandıkları açmayacağım, onları içeri alınız.” dedi.</p>

  <p class="normal">İçinde tıkalı bulunduğum sandık, yine fırtınaya yakalanmış gemi gibi sarsıldı. Bu sarsıntıdan kölenin beni kaldırıp götürmekte olduğunu anladım. “Amma da büyük tehlike atlattık ha!” diye düşünerek genişçe nefes almaya başlamıştım ki, etrâftan “Halife hazretleri! Sultan hazretleri geliyor!” diye bir velvele koptu.</p>

  <p class="normal">Aynı zamanda da, beni götüren kölenin koşmaya başladığını, sandığın göbek atar gibi sarsılmasından anladım. Kendi kendime, “Eyvah, işte asıl şimdi belânın daniskasına çattık!” dedim.</p>

  <p class="normal">Karnımı, ishal olacakmışım gibi bir sancı sardı. Sıtmaya tutulmuş gibi, elim kolum zangır zangır titredi.</p>

  <p class="normal">Derken Halifenin kıza, “Bu sandıklar nedir?” dediğini duyunca, Azrail’in önüme dikildiğini görür gibi oldum.</p>

  <p class="normal">Kız, “Bu sandıklarda, Zübeyde Hanımefendimize ait elbiseler vardır efendim.” diye cevap verdi.</p>

  <p class="normal">Halife, “Sandıkları aç da elbiseleri göreyim.” dedi.</p>

  <p class="normal">Ben tıkalı bulunduğum yerde artık mahvolduğuma hükmettim. Kız, ağlar gibi bir sesle, “Ey Emirülmü’minîn, sandıklarda Zübeyde Hanımefendimize ait elbiselerden başka bir şey yoktur. Kendisi, sandıkları hiç açtırmamamı emretmişti!” diye yalvardı.</p>

  <p class="normal">Halife, “Hayır, sandıklar açılacaktır.” diye bağırdı. Aynı zamanda, sandıkları önüne getirmeleri için, kölelere emir verdi.</p>

  <p class="normal">Sandıklar, Halifenin gözü önünde, çatır çutur açılmaya başladı.</p>

  <p class="normal">Derken sıra, benim sandığa geldi. Ben, hayata elveda ettim. Benim sandığa ilk çekici vurmuşlardı ki, kızın sesini yine duydum. Kız Halifeye, “Efendim hazretleri bu sandığı açmamanızı rica ederim. Bilhassa bu sandıkta sırf kadınlara ait bazı şeyler vardır. Onun için bu sandığı, Zübeyde Hanımefendinin huzurunda açtırmanızı rica ederim.” dedi.</p>

  <p class="normal">Cevaben Halifenin sesi:</p>

  <p class="normal">— “Sandıkları alıp götürünüz!” diye gürledi.</p>

  <p class="normal">Artık kurtulmuştum. Nihayet bir odaya vardık. Benim sandığımı sevgilim açtı. Sandıktan çıktım. Sevgilim beni, geniş bir yatak yüküne soktu ve yükün kapısını üzerime kilitledi. Odadan çıkıp gitti.</p>

  <p class="normal">Aradan bir saat kadar geçince, sevgilim yine geldi, yükün kapısını açtı. Bana:</p>

  <p class="normal">— “Artık hiçbir şeyden korkmayınız. Elhamdülillâh bütün tehlikeleri atlattık. Şimdi sizi Zübeyde Hanımefendinin huzuruna çıkartacağım. Sizi kendisine çok methetmiştim. Aman beni utandırmayınız!” dedi.</p>

  <p class="normal">Önüme düşerek bana yol gösterdi. Birçok geçitlerden geçtikten sonra, geniş bir daireye geldik. Burada, birbirinden daha güzel yirmi kadar câriye arasında, Zübeyde Hanımefendinin bir minder üzerine yaslanmış olarak oturduğunu gördük.</p>

  <p class="normal">Yedi defa yeri öptük ve yanına vardık. Zübeyde Hanımefendi, oturmamı işaret etti. Ben oturunca, birçok sualler sordu. İsmimi, ecdâdımın isimlerini, neyle meşgul olduğumu öğrenmek istedi.</p>

  <p class="normal">Kendisine vermiş olduğum cevaplardan memnun olmuştu. Bana, “Bu kıza sarf ettiğimiz emeklerin boşuna gitmediğini görüyorum.” dedi. Yani kızın beni iyi intihap ettiğini bana anlatmak istiyordu. Ve “Bu kızı biz kendi evlâdımız gibi büyüttük ve kendi evlâdımız gibi severiz, kendisini size zevce olarak vereceğiz, onu üzmez ve hırpalamazsınız değil mi evlâdım? Düşününüz ki, bu kız size Allah’ın bir emaneti olacaktır oğlum!” diye de ilâve etti.</p>

  <p class="normal">Zübeyde Hanımefendi Hazretleri bana şundan bundan birçok sualler daha sorduktan sonra, huzurundan ayrıldım.</p>

  <p class="normal">Sevgilimle teehhülümüz<sup class="calibre3"><a href="../Text/binbirgece_split_183.html#footnote-100-91" id="footnote-100-91-backlink">[91]</a></sup> için Halife Harun Reşid’den izin alınmış, ertesi günü bir kadı ve iki şahit önünde nikahımız kıyıldı.</p>

  <p class="normal">O gece ziyafetler hazırlandı. Yirmi gün sonra, kendisine koca olarak takdim edileceğim gün geldi. Sevgilimi sarayın hamamına götürdüler.</p>

  <p class="normal">O gün bana çıkan tablada<sup class="calibre3"><a href="../Text/binbirgece_split_184.html#footnote-100-92" id="footnote-100-92-backlink">[92]</a></sup> bu şimdi yemekte yediğimiz soğanlı, sarımsaklı köfteden bir tabak vardı. Ben sarımsaklı köfteyi çok sevdiğim için, ondan doya doya yemiş ve yedikten sonra da, elimi yıkamayı<sup class="calibre3"><a href="../Text/binbirgece_split_185.html#footnote-100-93" id="footnote-100-93-backlink">[93]</a></sup> unutarak ellerimi yalnız havluya silmekle iktifa etmiştim.</p>

  <p class="normal">Akşam oldu, sarayın renkli renkli kandilleri yandı. Hânende<sup class="calibre3"><a href="../Text/binbirgece_split_186.html#footnote-100-94" id="footnote-100-94-backlink">[94]</a></sup> kızlar ilâhilerle şarkılar söyleyerek gelinlik elbisesine bürünmüş olan sevgilimi önüme getirdiler.</p>

  <p class="normal">Başından aşağı yerlere kadar kat kat inen tülleri, birer birer kaldırıyorlardı. Son tül sevgilimin yüzünden kalkınca, sevgilim güzelliğinin şaşaasıyla seyredenleri hayretlere düşürdü.</p>

  <p class="normal">Nihayet seyirciler, dâvetliler birer birer çekildiler. Sevgilimle yalnız kaldık. Bu kadar talihe, gözlerim inanmıyordu. Sevgilimi âguşuma<sup class="calibre3"><a href="../Text/binbirgece_split_187.html#footnote-100-95" id="footnote-100-95-backlink">[95]</a></sup> almak üzere, ona doğru yürüdüm. Henüz onu kollarıma almıştım ki, sevgilim bütün sarayı çınlatan bir feryat salıverdi.</p>

  <p class="normal">Ben, neye uğradığımızı bilmeyerek korku ve heyecandan bayılıp yere düşecektim. Her taraftan câriyeler, köleler koşuştular. Karıma telaşlı telaşlı, “Kardeşim size ne oldu?” diye soruyorlardı.</p>

  <p class="normal">Karım, orada biriken kadınlara kızlara beni göstererek, “Bu deli adamı yanımdan çıkarınız!” diye bağırdı.</p>

  <p class="normal">Bayağı kulağıma inanmayacağım geliyordu. Sevgilime, “Bende ne gibi delilik gördünüz?” diye sordum.</p>

  <p class="normal">Bana, “Ey deli adam, sarımsaklı köfte yersin de, elini yıkamadan nasıl bana güveyi girmeye cesaret edersin. Ben seni terbiyeli bir adam sanıyordum, hâlbuki zannımda çok yanılmışım.” dedi.</p>

  <p class="normal">Oracıkta asılı duran bir kamçıyı alarak beni bayılıncaya kadar kamçıyla dövdü. Sanki bu kifayet etmiyormuş gibi, yanındaki hizmetçilere, “Bunu mahkemeye götürünüz, pis pis kokan elini cellât kessin!” diye bağırdı.</p>

  <p class="normal">Ben ağlıyordum. “Ey sevgilim, bu kadar küçük bir kabahat için, nasıl elimi kestirmeye kıyacaksın?” diye yalvardım.</p>

  <p class="normal">Oradaki câriyeler de hep affedilmem için ricada bulundular. Nihayet sevgilimi elimi kesmekten vazgeçirdiler. Lâkin sevgilim, bu feragatine mukabil başparmaklarımı kesmeye karar verdi. Orada bulunanların hiçbirisi, sevgilime itiraz edecek cesareti kendinde bulamadılar.</p>

  <p class="normal">Sevgilim bir keskin ustura getirtti ve orada, hem iki ellerimin, hem de iki ayağımın başparmaklarını kesiverdi. câriyeler, kesilen başparmaklarıma merhem sürüyorlardı. O merhem de kanımı dindiriyordu. Lâkin parmaklarım kesilirken canım o kadar yandı ki, hissettiğim ıstıraptan bayılıp yere düşüvermişim.</p>

  <p class="normal">Ne kadar zaman sonra bilmem, ayılınca, karım ile beraber câriyelerin etrâfıma toplanmış olduklarını gördüm. Hepsinin bakışlarında, hatta karımın bakışlarında bile, bana karşı derin bir merhamet okunuyordu.</p>

  <p class="normal">Ben ayılınca, bana şerbet verdiler. Gözlerimden yaşlar boşanıyordu. Bana bu kadar acı çektirmesine rağmen çıldırasıya sevdiğim karıma döndüm, fi-mâba’d<sup class="calibre3"><a href="../Text/binbirgece_split_188.html#footnote-100-96" id="footnote-100-96-backlink">[96]</a></sup> sarımsaklı ve fena kokulu bir yemek yiyince, ellerimi kırk defa kil, kırk defa sabun ve kırk defa zemzemle yıkayacağıma yemin ettim.</p>

  <p class="normal">Karım, “Bu şartla sizinle beraber yaşamaya razı olurum.” dedi. Düğün merasimi hangi noktada inkıtâ’a<sup class="calibre3"><a href="../Text/binbirgece_split_189.html#footnote-100-97" id="footnote-100-97-backlink">[97]</a></sup> uğradıysa, merasime yine o noktada devam edildi.</p>

  <p class="normal">Parmakları kesik adam, hikâyesinin bu noktasına gelince, hepimize dönerek:</p>

  <p class="normal">— “İşte bundan dolayı” dedi, “sarımsaklı köfte yemezden evvel, muhakkak ellerimi yeminim veçhile yüz yirmi defa yıkarım.”</p>

  <p class="normal">Parmakları kesik adam evlendikten sonra, altı ay kadar Harun Reşid’in sarayında kalmış. Lâkin ondan sonra, saray haricinde bir ev satın alarak, karısıyla çok mesut bir hayat sürmüş.</p>

  <p class="normal">Saray kethüdası, hikâyesini bitirdikten sonra, “İşte Sultanım, başıma bu kambur cüce belâsı gelmezden evvel işittiğim hikâye buydu.” demiş.</p>

  <p class="normal">Sultan cevaben:</p>

  <p class="normal">— “Evet, inkâr etmem, bu anlattığınız hikâyenin meraklı yerleri var, fakat bu hikâye tuhaflık itibariyle, hiçbir zaman kambur cücenin sergüzeştiyle<sup class="calibre3"><a href="../Text/binbirgece_split_190.html#footnote-100-98" id="footnote-100-98-backlink">[98]</a></sup> kıyas<sup class="calibre3"><a href="../Text/binbirgece_split_191.html#footnote-100-99" id="footnote-100-99-backlink">[99]</a></sup> edilemez. Onun için, sizi idam ettireceğim!” demiş.</p>

  <p class="normal">O zaman, Yahudi hekim titreye titreye ilerlemiş:</p>

  <p class="normal">— “Ey âdil ve merhametli Padişahım, bir de benim anlatacaklarımı dinle...” demiş:</p>
</body>
</html>
