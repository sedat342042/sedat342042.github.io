<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>binbirgece</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h1 class="h1baslik" id="calibre_toc_17">İKİNCİ DİLENCİNİN HİKÂYESİ</h1>

  <p class="normal">Bu evin güzel sahibeleri, kumru bakışlı, merhametli, yürekli kızlar, bizleri misafir olarak kabul etmek lütfunda bulundunuz. Biz vaatlerimizi tutamayarak kendimize ait olmayan şeyleri sizlerden sormak istedik. Bunu başlarımıza gelen büyük felâketler neticesinde sersemleyip bunaldığımıza hamlediniz.</p>

  <p class="normal">Ey yumuşak yürekli kızlar! Biliniz ki, dünyaya geldiğim zaman, bir gözüm, şimdi gördüğünüz gibi, kör değildi. Şanlı bir padişahın, şanlı bir şehzâdesiydim. Memleketimin allâmeleri bulunan birçok bilgili insanlar, bana bildiklerini okutmuşlardı. Bu insanlardan yıldızlara ait ilmi öğrendiğim gibi, şâirlerin eserlerini de okumuştum. Benim el yazıma, memleketimin hattatları şaşarlar ve şimdiye kadar insan elinin bu kadar güzel yazı yazmadığını söylerlerdi.</p>

  <p class="normal">Gerek ilimde, gerek yazıda o kadar yüksek bir mertebeye erişmiştim ki, şöhretim dört tarafa yayıldı ve tâ Hint Padişahının kulağına vardı. Hint Padişahı, babama gönderdiği bir mektupla, beni sarayına dâvet ediyordu.</p>

  <p class="normal">Babam, bir adam yetiştirmiş olanların duyduğu sevinçle memnun, yol hazırlıklarımı yaptırdı; ben, yanıma bir kaç kişi alarak bir yelkenliye bindik ve engin denizlere açıldık. Nihayet varacağımız limana vardıktan sonra, Hint Padişahına götürülecek hediyeleri taşımak üzere, on tane deve satın aldık, çöl ortasından Hindistan yolunu tuttuk.</p>

  <p class="normal">Şehirden ayrılalı bir gün olmuştu. Issız bir yerde, yüz cins ata binmiş, yüz Arap haydudu yolumuzu kestiler. Maiyetimde bulunan on kişinin bir kısmını öldürdüler, bir kısmı kaçmaya muvaffak oldular. Haydutlar, develerin üzerindeki hediyeleri yağma ederken, ben de kaçmaya muvaffak oldum.</p>

  <p class="normal">Uzun müddet gittikten sonra, çölden kurtuldum. Zaten kış geçmiş, ilkbahar başlamıştı. Ağaçlar, çayırlar, çimenler çiçeklerle bezenmişti. Her tarafta kuşlar ötüşüyor, kelebekler uçuşuyor ve vâdilerde serin ırmaklar, tatlı sesler çıkararak akıyordu. Bir tepeden öbür tepeye, bir ırmak kenarından öbürüne vara vara, nihayet bilmediğim bir şehre geldim.</p>

  <p class="normal">Yorgundum, açtım, susuzdum. Soluk benzimle sokaklarda dolaşırken, artık dizlerimin takati kesildi. Bir terzi dükkânının önünde sendeledim ve durakladım.</p>

  <p class="normal">Sıkıntı çekmiş bir yolcu olduğumu hâlimden gören terzi, kim olduğumu ve bu şehirde ne aradığımı sordu. Ben de terziye başımdan geçenleri anlattım. Terzi bana acıdı. Fakat bu hikâyemi kimseye anlatmamaklığımı tembih etti. O memleketin padişahı, babamın pek büyük bir düşmanıydı. Orada bulunduğumu duyacak olursa, beni öldürteceği muhakkaktı.</p>

  <p class="normal">Terzi beni evine götürdü, yedirdi, içirdi, yatırdı. Biraz kuvvet toplayıp kendime gelince, orada iaşemi<sup class="calibre3"><a href="../Text/binbirgece_split_132.html#footnote-100-40" id="footnote-100-40-backlink">[40]</a></sup> temin için, ne yapmak istediğimi sordu. Çünkü terzi pek fakirdi. Beni mütemadiyen besleyemezdi.</p>

  <p class="normal">Terziye bildiklerimi, düşündüklerimi anlattım. Kanun-ı riyaziyât<sup class="calibre3"><a href="../Text/binbirgece_split_133.html#footnote-100-41" id="footnote-100-41-backlink">[41]</a></sup> ve ilm-i nücûm<sup class="calibre3"><a href="../Text/binbirgece_split_134.html#footnote-100-42" id="footnote-100-42-backlink">[42]</a></sup> hakkındaki mâlumatımı, başka ilimlerdeki bilgimin de pek geniş bulunduğunu, bundan maada el yazımın dünyanın en güzel yazısı olduğunu saydım döktüm.</p>

  <p class="normal">İhtiyar terzi, başını yeisle bir yandan bir yana sallayarak, “Bu ilim ve fenlerin hiç biri, bu cehalet yuvasında on para etmez.” dedi. Ve dolaptan bir balta ile bir ip çıkararak:</p>

  <p class="normal">— “Bunları beraberinde alır, oduna giden odunculara katılırsın. Kestiğin odunları ve kütükleri, bu ipe bağlayıp getirir, burada satarsın, aldığın para ile yer, içer ve yaşarsın.” diye ilâve etti.</p>

  <p class="normal">Ben de öyle yaptım. Her gün dağa gidip odun keser, kestiğim odunları şehre getirip satardım. Paranın bir kısmını yiyeceğe sarf eder, bir kısmını da bir köşeye biriktirirdim. Böylelikle bir sene geçti.</p>

  <p class="normal">Bir gün, yine dağda, balta ile bir ağacı kesmiştim. Köklerini toprakların arasından sökmeye çalışıyordum. Toprakları karıştırırken, elim düz bir şeye rast geldi. Bunun bir kapak olduğunu anladım. Araya araya kapağın kolunu da buldum. Kapağı kaldırınca, derin ve büyük bir delik açıldı. Deliğin ağzından bir merdivenle aşağıya iniliyordu. Derhâl bu merdivenden aşağı indim.</p>

  <p class="normal">Kendimi, bir meydanda buldum. Meydanın ortasında bir saray vardı. Fakat ne sarayda, ne de etrâfta ses seda yoktu. Sarayın açık kapısından içeri daldım. Gerek tavanı, gerek duvarları, binlerce taşlar, elmaslar, yakutlar, zümrütlerle süslü büyük bir daireye girdim.</p>

  <p class="normal">Bu dairenin ortasında, yüksek bir taht üzerinde, bir kadın yatıyordu. Bu kadın, o kadar güzeldi ki, onun seyri bile insan yüreğinden en korkunç felâketin, en yakıcı, en acı mihnetin izlerini silip yok etmeye kâfi gelirdi.</p>

  <p class="normal">Onu görünce, yeryüzünde bu kadar güzel, bu kadar ince ve zarif bir mahluk yaratan Hâlik’ın önünde diz çöktüm ve yeri öptüm.</p>

  <p class="normal">Kadın beni görünce, melekler gibi yavaş ve sıcak bir sesle, kim olduğumu, bir cin olup olmadığımı sordu. Kendisine cin değil, lâkin adam oğlu adam olduğumu söyledim.</p>

  <p class="normal">O da “Sizi kim buraya getirdi? Ben yirmi seneden beri buradayım, bu müddet zarfında bir adam bile görmedim!” dedi.</p>

  <p class="normal">Ben de, gözlerim onun güzelliğini görünceye kadar neler çektiğimi, kendisine yana yakıla anlattım. Ben anlattıkça, o ağladı. Hikâyem bitince, uzun ve hasretli bir âh beyaz göğsünü kabarttı ve o da bana kendi başına gelenleri anlatmaya koyuldu:</p>
</body>
</html>
