<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>binbirgece</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h1 class="h1baslik" id="calibre_toc_77">KOCASI SEYAHATE ÇIKAN KADININ HİKÂYESİ</h1>

  <p class="normal">Vaktiyle son derece güzel ve zarif bir kadın vardı. Aynı zamanda fevkâlâde iffetli olan bu genç kadını komşulardan bir delikanlı sevmişti. Fakat kadın kendisine âşık delikanlıya hiçbir suretle yüz vermiyordu.</p>

  <p class="normal">Bir gün, kadının kocası, beray-ı maslahat<sup class="calibre3"><a href="../Text/binbirgece_split_558.html#footnote-100-466" id="footnote-100-466-backlink">[466]</a></sup>, seyahate çıktı. delikanlı sevdiği kadının evde yalnız kaldığını öğrenince, komşusu olan bir kocakarıya gidip derdini anlattı:</p>

  <p class="normal">— “Ah valideciğim sorma” dedi, “sevdiğim dilber bana hiç mi hiç yüz vermiyor. Bense onun aşkıyla yanıp kavruluyorum. Medet senden!... Artık sen bilirsin…”</p>

  <p class="normal">Kocakarı cevap verdi:</p>

  <p class="normal">— “Sen biraz sabırlı ol. Ben elimden geleni yapar, seni muradına erdiririm…”</p>

  <p class="normal">Delikanlının gönlü biraz ferahlamıştı. Kesesini açtı, kocakarıya birkaç altın verdi.</p>

  <p class="normal">O günden itibaren kocakarı genç kadının evine dadandı. Gece gündüz hep orada… Ve fırsat düştükçe genç kadının aklını çelmekten, onu kandırmaya çalışmaktan geri durmuyordu. Elhasıl ahbaplığı iyiden iyiye ilerlettiler.</p>

  <p class="normal">Kocakarı kendi kendine düşünüyordu: “Acaba nasıl etsem de şu fettan kadını kafese koysam!...”</p>

  <p class="normal">Ve bir hile tasarladı. İçine acı biber konmuş ekmek parçalarını genç kadının kapısında tesadüf ettiği bir kancık köpeğe yedirdi. Köpek açlığından ekmeği yedi; fakat biberin acısından gözyaşları döktü.</p>

  <p class="normal">Ertesi gün, daha ertesi gün keza…</p>

  <p class="normal">Artık dişi köpek alışmıştı. Kocakarıyı görünce hemen yanına koşuyor, kuyruğunu sallayıp yaltaklanıyordu.</p>

  <p class="normal">Bir gün kocakarı ekmeğin içine pek çok biber koydu ve köpeğe yedirdi. Köpek ekmeği yedikten sonra kocakarının arkasından koşmuş, evin içine kadar girmişti.</p>

  <p class="normal">Genç kadın baktı ki, misafirin arkasında bir dişi köpek gözyaşları döküyor!... Ömründe ilk defa böyle bir hâdiseye tesadüf ettiği için merak etti:</p>

  <p class="normal">— “Hanım teyze” diye sordu, “bu dişi köpek neden böyle ağlıyor?...”</p>

  <p class="normal">Kocakarı cevap verdi:</p>

  <p class="normal">— “Kızım” dedi, “bu senin zannettiğin gibi alelade bir köpek değildir. Bu dişi köpeğin gayet acayip bir hikâyesi vardır…”</p>

  <p class="normal">Genç kadının merakı büsbütün alevlenmişti:</p>

  <p class="normal">— “Aman” dedi, “şu hikâyeyi bana anlatın…”</p>

  <p class="normal">Kocakarı bunun üzerine şu uydurma hikâyeyi anlattı:</p>

  <p class="normal">Sevgili kızım, bu gördüğün dişi köpek, yaşı benzemesin senin gibi gayet dilber ve zarif bir kızdı. Delikanlılardan biri, nasılsa bu kızın aşkına tutuldu ve peşine düştü. Fakat kız ona hiç yüz vermiyordu. Nihayet delikanlı sararıp solmaya, mum gibi erimeye başladı; hastalanıp yatağa düştü. İğne-ipliğe dönmüş, ölüm raddelerine gelmişti. Tekrar vefasız sevgilisine haber gönderdi:</p>

  <p class="normal">— “Ben ölüyorum; hâlâ merhamet etmeyecek misin!...” diye.</p>

  <p class="normal">Fakat genç kadın bu haberi de boş çevirdi.</p>

  <p class="normal">Bunun üzerine delikanlının akrabaları ve dostları bir yere toplandılar, taş kalpli kızdan intikam almaya karar verdiler. Bir sihirbaza gidip meseleyi anlattılar ve kızı afsunlayıp hayvan suretine soktular. İşte şimdi yaptığına bin kere nedamet edip gözyaşları döken bu dişi köpek, o dilber kızın ta kendisidir.</p>

  <p class="normal">Genç kadın, kocakarının bu sözlerinden fevkâlâde korktu, eli ayağı zangır zangır titremeye başladı.</p>

  <p class="normal">Kocakarı bilmemezlikten gelerek sordu:</p>

  <p class="normal">— “Neden korktun kızım? Ne oldu sana? Nen var, hazan yaprağı gibi titriyorsun?”</p>

  <p class="normal">— “Nasıl korkmam! Bana da mahallemizden gayet güzel bir delikanlı âşık oldu ve birkaç defa visalimi istediyse de ben razı olmadım. Korkuyorum, o kızın başına gelen şey, benim de başıma gelmesin!...”</p>

  <p class="normal">Ve ilave etti:</p>

  <p class="normal">— “Bilmem ki, ne yapsak da bu felaketin önünü alsak?...”</p>

  <p class="normal">Kocakarı başını salladı:</p>

  <p class="normal">— “Vah vah kızım!...” dedi, “Vah vah!... Neden böyle yaptın? Ya maazallah şimdiye kadar başına bir felaket gelseydi? Gençliğine, güzelliğine yazık değil mi kızım?... Ben de doğrusu çok korkuyorum. Sen o delikanlının yerini biliyorsan bana söyle yahut da kendisini tarif et, gidip sana getireyim. Hem de sana ana nasihatim olsun, bundan böyle kimsenin hatırını kırma!...”</p>

  <p class="normal">Kocakarı sokağa çıkar çıkmaz doğru delikanlının evini boylamıştı. Havâdisi kapıdan müjdeledi:</p>

  <p class="normal">— “İşin oldu” dedi, “yarın falan vakitte falan yerde beni bekle, seni alıp sevgilinin yanına götüreceğim…”</p>

  <p class="normal">Delikanlı bu havâdise o kadar sevindi ki, hemen kesesini çözüp meyâneci<sup class="calibre3"><a href="../Text/binbirgece_split_559.html#footnote-100-467" id="footnote-100-467-backlink">[467]</a></sup> kocakarıya on altın verdi:</p>

  <p class="normal">— “Şimdilik lütfen şunu da kabul buyurun da…”</p>

  <p class="normal">Kocakarı tekrar genç kadının yanına dönmüştü:</p>

  <p class="normal">— “Sevdalı delikanlıyı buluncaya kadar başıma hâl geldi.” dedi. “Bulduktan sonra da gönlünü edinceye kadar akla karayı seçtim, emdiğim süt burnumdan geldi. Sana fena hâlde öfkelenmiş, behemehal sihirbaza müracaata karar vermiş. Neyse, yalvardım, yakardım, gönlünü ettim. Yarın öğle vakti size gelecek…”</p>

  <p class="normal">Genç kadın, başına bir felaket gelmeden bu işin içinden çıktığına fevkâlâde memnun olmuştu. Kocakarıya on altın da o verdi.</p>

  <p class="normal">Ertesi gün, genç kadın erkenden kalktı, giyinip kuşandı, işret sofrasını hazırladı ve âşıkını beklemeye başladı.</p>

  <p class="normal">Kocakarı ise kararlaştıkları yerde delikanlıyı bulmaya gitmişti. Fakat aksi tesadüf bu ya, delikanlıyı bulamadı. Acaba ansızın hastalanmış olmasın? Yoksa bir kazaya mı uğradı? Bak sen şu aksiliğe, bak sen!... Hazır hazır genç kadının gönlü olmuşken, şimdi de delikanlı ortada yok…</p>

  <p class="normal">Kocakarı oraya koştu, buraya seğirtti, avare âşıkı koydunsa bul!...</p>

  <p class="normal">Şimdi ne yapsın? Gidip doğrusunu haber verse, kadın kızacak ve tabiatiyle vaat ettiği altınları da vermeyecek…</p>

  <p class="normal">O hâlde!...</p>

  <p class="normal">O hâlde, kocakarı başka bir hile düşündü: “Başka bir müşteri bulup götüreyim!...” dedi ve sokaklarda dolaşıp yakışıklı bir delikanlı aramaya başladı.</p>

  <p class="normal">O sırada karşısına seyahatten yeni geldiği anlaşılan gayet güzel ve yakışıklı bir delikanlı çıkmaz mı?</p>

  <p class="normal">Kocakarı derhal bu delikanlıya yanaştı:</p>

  <p class="normal">— “Civanım” dedi, “kurulmuş şarap sofrası ve dilber bir kadın emrinize amadedir. Nasıl, niyetiniz var mı?”</p>

  <p class="normal">Delikanlı gayri ihtiyari sordu:</p>

  <p class="normal">— “Nerede?”</p>

  <p class="normal">— “Nerede olacak, bizim evde. Buyurun gidelim aslanım!...”</p>

  <p class="normal">Kocakarı ile zenpare<sup class="calibre3"><a href="../Text/binbirgece_split_560.html#footnote-100-468" id="footnote-100-468-backlink">[468]</a></sup> yan yana yürüdüler. Kocakarı seferden dönen delikanlının evde âşıkını bekleyen tazenin zevci olduğunu kat’iyen bilmiyordu.</p>

  <p class="normal">Kapıyı çaldılar. Genç kadın helecanla pencereye koştu, kafesin arkasından gelenlere baktı.</p>

  <p class="normal">Hayret!... Hem de bin kere hayret!... Bu nasıl iş? Kocakarının yanındaki delikanlı kendi kocası!...</p>

  <p class="normal">Fakat hiç bozuntu vermedi, derhal hile yoluna saptı. Terliğini çıkarıp yüzüne gözüne vurmaya başladı, saçlarını yolup entarisini yırtmaya kalkıştı. Kocasına dönerek:</p>

  <p class="normal">— “Vay hain vay!...” diye bağırdı. “Vay alçak herif vay!... Demek sefere gidiyorum diye beni aldatıp fahişelerin koynunda yaşıyorsun. Nerde kaldı o yemin billah edişlerin? Hani benden başka kimsede gözün yoktu? Hani dünyanın en sâdık kocası sendin? Tuuu!... Senin kalıbına, kıyâfetine!... Utanmadan evde gül gibi taze karını bırakıp da zenpareliğe çıkarsın ha!... Ben seni tecrübe için bu işi yaptım, bu kocakarıyı yolda beklettim. Seni gidi hain seni!... Seni gidi alçak seni!...”</p>

  <p class="normal">Ve yalancıktan şarkadak düşüp bayıldı.</p>

  <p class="normal">Zavallı adamcağız fenersiz yakalanmış, ne yapacağını, ne diyeceğini şaşırmıştı. Limon, ruh eline ne geçtiyse koklatarak karısını güçbelâ ayıltabildi. Bir taraftan kadının bileklerini, şakaklarını ovuyor, bir taraftan da yalvarıyordu:</p>

  <p class="normal">— “Vallahi billahi karıcığım, senden başka kimsenin koynuna girdimse… Bugün nasılsa şeytana uydum...”</p>

  <p class="normal">— “İnanmam!...”</p>

  <p class="normal">— “Vallahi, billahi ve tallahi!...”</p>

  <p class="normal">— “İnanmam herif, inanmam!...”</p>

  <p class="normal">Adamcağız karısının ellerini ayaklarını öptü, af diledi. Nihayet kocakarının da müdahalesiyle kadının gönlünü alabildi.</p>

  <p class="normal">Genç kadının hilesine, o şeytan kocakarı bile parmak ısırmıştı.</p>

  <p class="normal">İşte Padişahım, kadın kısmının ne tıynette olduğu bu hikâyeden de ayan beyan anlaşılıyor. Artık câriyenin sözüne inanıp inanmamak arzu-yı şahânenize kalmıştır. Kulunuzun bundan başka bir diyeceğim yoktur...</p>

  <p class="normal">Padişah, Vezirin sözlerini dinledikten sonra, bir müddet sakalını eline alıp düşündü:</p>

  <p class="normal">— “Vezirimin hakkı var” diyordu, “kadın kısmı çok hilekâr ve düzenbaz oluyor. En münasibi Şehzâdenin katlinden vazgeçmektir…”</p>

  <p class="normal">Ve Şehzâdeyi öldürmekten vazgeçti.</p>

  <p class="normal">Fakat gece olunca, câriye elinde zehirle dolu bir kadeh olduğu hâlde huzura girdi:</p>

  <p class="normal">— “Padişahım” dedi, “hakkımı çiğnerseniz bu zehri içip kendimi telef edeceğim… Günahım sizin boynunuza… Ben meseleyi biliyorum. Vezirleriniz beni hilekârlıkla ittiham<sup class="calibre3"><a href="../Text/binbirgece_split_561.html#footnote-100-469" id="footnote-100-469-backlink">[469]</a></sup> <sup class="calibre3"><a href="../Text/binbirgece_split_562.html#footnote-100-470" id="footnote-100-470-backlink">[470]</a></sup> ediyorlar, Şehzâdeye iftira ettiğimi ileri sürüyorlar. Fakat emin olunuz ki, asıl hilekâr kendileridir. Şevketlim, siz ‘kuyumcu ile câriye’ hikâyesini bilmiyor musunuz yoksa!...”</p>

  <p class="normal">Padişah cevap verdi:</p>

  <p class="normal">— “Hayır!...” dedi, “Şimdiye kadar böyle bir hikâye dinlemedim… Anlat bakalım şu hikâye de nasıl şeymiş!...”</p>

  <p class="normal">Bunun üzerine câriye elindeki zehir kadehini bırakarak Padişahın dizinin dibine oturdu ve hikâyeyi anlattı:</p>
</body>
</html>
