<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>binbirgece</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h1 class="h1baslik" id="calibre_toc_71">NEDAMET EDEN BEZİRGANIN HİKÂYESİ</h1>

  <p class="normal">Vaktiyle çok nazik ve kibar bir bezirgan vardı. Bir gün, ticaret maksadıyle uzak bir şehre gitti. Çarşıda gezerken elinde iki ekmek satan bir kocakarıya tesadüf edince:</p>

  <p class="normal">— “Nine, ekmekler satılık mı?” diye sordu.</p>

  <p class="normal">Kocakarı cevap verdi:</p>

  <p class="normal">— “Evet satılık… Hem de gayet ucuz…”</p>

  <p class="normal">Bezirgan ekmeklerin fiyatını öğrenince derhal ikisini de satın aldı.</p>

  <p class="normal">Ertesi gün, yine aynı yere gelen bezirgan, kocakarıyı elinde iki ekmekle orada bulmuştu. Ekmekleri ucuzca satın aldı.</p>

  <p class="normal">Uzatmayalım, bu yirmi gün kadar sürdü. Bezirgan her gün çarşıya uğruyor, kocakarının ekmeklerini satın alıyordu.</p>

  <p class="normal">Nihayet bir gün kocakarıya tesadüf etmedi. Sorup soruşturdu. Hiç kimse ihtiyar kadının nerede olduğunu bilmiyordu.</p>

  <p class="normal">Aradan bir hayli zaman geçmişti. Bir gün, bezirgan şehrin sokaklarında dolaşırken ansızın kocakarıya rastlamasın mı?</p>

  <p class="normal">Selâmlaşıp konuşmaya başladılar.</p>

  <p class="normal">Bezirgan dedi ki:</p>

  <p class="normal">— “Nineciğim, çoktan beri pazarda size tesadüf edemiyorum. Yoksa ekmek satmaktan vaz mı geçtiniz?”</p>

  <p class="normal">Kocakarı bu sual karşısında şaşalamıştı. Kem-küm etmeye başladı. Bezirgan anladı ki satılan ekmeklerde bir hile var. Esasen o kadar ucuz oluşu da böyle bir şüpheye yol açıyordu.</p>

  <p class="normal">Bunun üzerine ısrar etti. Kocakarı hâlâ müspet bir cevap vermiyordu.</p>

  <p class="normal">Nihayet hiçbir suretle kendisinden şikâyet etmeyeceğine dair bezirgana yemin ettirdikten sonra, meselenin hakikatini anlattı.</p>

  <p class="normal">— “Ben şirpençe<sup class="calibre3"><a href="../Text/binbirgece_split_549.html#footnote-100-457" id="footnote-100-457-backlink">[457]</a></sup> illetine müptela zengin bir adama hizmet ediyordum. Hastayı tedavi eden hekim, unla yağı karıştırıp ilaç yapar ve yaranın üstüne kordu. Ben de her defa, ilaç değiştirdikçe, o yağlı unu atmaz, biraz maya katıp ekmek yapardım. Çarşıda uzun müddet bu ekmekleri ucuz ucuz sattım. İşte benden aldığın ekmekler bunlardı. Bir gün o adam öldü ve ekmeklerin de arkası tabiatiyle kesildi…”</p>

  <p class="normal">Bezirgan, kocakarının sözlerini büyük bir dehşet ve nefretle dinlemişti. Derhal kadıya şikâyet etmek istediyse de kocakarı kendisine yeminini hatırlattı. Adamcağız da bunun üzerine davadan vazgeçti. Fakat günlerce kay ederek<sup class="calibre3"><a href="../Text/binbirgece_split_550.html#footnote-100-458" id="footnote-100-458-backlink">[458]</a></sup> hastalandı, yataklara düştü.</p>

  <p class="normal">Bezirgan düşünmeden yaptığı işe nedamet etti; fakat iş işten geçmişti. Olan olmuş, giden gitmiş, adamcağız azaplar içinde kalmıştı.</p>

  <p class="normal">İşte Padişahım, görüyorsunuz ki, son pişmanlık fayda vermiyor. Eminim Şehzâde-i civan-baht hazretlerinin idamı meselesinde siz de pişman olacaksınız.</p>

  <p class="normal">Esasen câriyenin bu işte bir hile yapmadığı ne mâlum? Olabilir ki bir kast-ı mahsusla Şehzâdeye iftira ediyor. Kadın kısmının ne kadar hilekâr ve kurnaz oldukları mâlum-ı şehinşahileridir. Nitekim “kocasını aldatan kadın”ın hikâyesi de bunu ispat eder.</p>

  <p class="normal">Padişah bu hikâyeyi de merak etti:</p>

  <p class="normal">— “Öyleyse anlat bakalım şu hikâyeyi!...” dedi.</p>

  <p class="normal">Bunun üzerine İkinci Vezir, Padişaha şu hikâyeyi anlattı:</p>
</body>
</html>
