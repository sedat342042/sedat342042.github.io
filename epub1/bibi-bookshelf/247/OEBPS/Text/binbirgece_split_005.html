<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>binbirgece</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h1 class="h1baslik" id="calibre_toc_4">TÜCCAR, ÖKÜZ VE EŞEK HİKÂYESİ</h1>

  <p class="normal">Bunun üzerine Vezir, kızına şu hikâyeyi anlatmış:</p>

  <p class="normal">Bir zamanlar, kızım, zengin bir tüccar varmış. Bu tüccarın o kadar çok malı varmış ki, koyun sürülerinin haddi hesabı yokmuş. Bu tüccarın bir karısı ve bir kaç da çocuğu varmış. Allah bu adama hayvanların ve kuşların lisanından anlamak iktidarını da vermiş.</p>

  <p class="normal">Bu tüccarın evinin ahırında bir öküzle bir eşek bağlıymış. Tüccar eşeğe ara sıra bindiği hâlde, ona en iyi nevi’den arpa ve kepek verirmiş. Hâlbuki öküz, her gün tarla sürmekte ve araba çekmekte kullanıldığı hâlde, ona yalnız kuru saman yedirirmiş. Öküz, bir gün, tembel tembel uyuklamakta olan eşeğe dönerek:</p>

  <p class="normal">— “Sen ne mesutsun yahu” demiş, “bizim efendi, haftadan haftaya bir defa sırtına bindiği hâlde, sana ot, kepek ve arpa verir; bana ise, her gün saban çekmekten canım çıkıp sırtım bozulduğu hâlde, yalnız kuru saman veriyor.”</p>

  <p class="normal">Eşek de uyukladığı yerden hiç kalkmadan ve yalnız bir gözünü yarı açarak, demiş ki:</p>

  <p class="normal">— “Hâlinden yalnız sen mesulsün. Sen de benim gibi yap, tarlaya gidince yere yatıver. Sırtında bir orman dolduracak kadar değnek kırsalar bile, hiç aldırıp yerinden kalkma. Seni zorla yularından tutarak kaldıracak olsalar bile, iki adım atmadan yine yere çöküver. Artık dövmekten usanınca, seni ahıra getirirler. O zaman, hastaymışsın gibi yere çök, sana ne verirlerse yeme. Böylece bir gün, iki gün, hatta icap ederse üç gün devam et, üçüncü gün, sana hem arpanın âlâsını vereceklerini, hem her gün seni işe götürmeyip ahırda kendi keyfine bırakacaklarını görürsün.”</p>

  <p class="normal">Tüccar, ahır kapısının aralığından, eşekle öküz arasında geçen bu konuşmanın hepsini işitmiş.</p>

  <p class="normal">Ertesi gün, rençperlerin<span class="ideitalik"><sup class="calibre3"><a href="../Text/binbirgece_split_103.html#footnote-100-11" id="footnote-100-11-backlink">[11]</a></sup></span> birisi, saban çektirmek üzere öküzü almak için ahıra gelince, öküzü hasta bulmuş. Gidip ustasına, yani tüccara öküzün hastalandığını haber vermiş. Tüccar da o zaman köylüye, öküzün yerine eşeği sabana koşmasını emretmiş. Köylü eşeği sabana koşmuş. Öküz ise, bütün gün, rahat rahat ahırda geviş getirmiş. Akşam olunca, köylü eşeği ahıra götürerek yerine bağlamış ve savuşup işine gitmiş.</p>

  <p class="normal">Öküzle eşek ahırda yalnız kalınca, öküz bir gün evvelki nasihatten dolayı, eşeğe teşekkürler etmiş. Eşeğin canı da çok sıkılmış; fakat öküze dönüp cevap bile vermemiş.</p>

  <p class="normal">Ertesi gün, öküz yine hastaymış gibi yattığı için, köylü yine eşeği sabana koşmuş. Akşama kadar saban çekmekten eşeğin sırtı lime lime yüzülmüş. O akşam eşek, yine ahıra getirilip bağlanınca, öküz yine eşeğe iki nasihati için teşekkürler etmiş. Bu sefer eşek:</p>

  <p class="normal">— “Sana şimdi daha iyi bir nasihat vereyim mi?” demiş. “Ben sabanı çekerken ustamız yanıma geldi ve sabanı kullanan köylüye ‘Yarın da öküz hasta olursa, onu doğrudan doğruya kasaba götür de kesiversin, derisini de kurutup kösele yapsın.’ dediğini işittim.” diye ilâve etmiş.</p>

  <p class="normal">Bu sözden öküz pek ürkmüş. Ertesi gün, çiftçi ahıra geldiği zaman, öküz onu ayakta karşılamış. Köylü de o gün, sabana çekmek üzere, öküzü ahırdan dışarı çıkarmış. Öküz, ahırın dışında ustasını görmüş. Dinç ve sağlam olduğunu ustasına ispat etmek için, hoplayarak, çifteler savurup kuyruğunu kamçı gibi sallayarak tarlaya doğru yol almış. Bu hâli gören tüccar gülmekten katılmış. Tam o sıralarda, tüccarın karısı gelerek tüccara neden bu kadar güldüğünü sormuş. Tüccar da:</p>

  <p class="normal">— “Tuhaf bir şey gördüm, ona gülüyorum; fakat gördüğümü sana anlatırsam ölürüm. Onun için onu sana ifşa edemeyeceğim!” diye cevap vermiş.</p>

  <p class="normal">Bu cevap üzerine tüccarın karısı:</p>

  <p class="normal">— “Sen tuhaf bir şeye gülmüyorsun. Benimle eğleniyorsun!” diye küsmüş, kaşlarını çatmış ve günler geçtiği hâlde kocasına bir söz bile söylememiş. Zavallı tüccarın bu hâle canı çok sıkılmış.</p>

  <p class="normal">Tüccar bir gün, artık tahammül edemeyerek, kadı ile beraber birkaç şahidi evine çağırmış. Niyeti, karısına sırrını ifşa etmek, vasiyetnâmesini kadı ve şahitler huzurunda yaparak ölmekmiş. Biçare tüccar, karısını son derece severmiş; çünkü karısı, amcasının kızı olmaktan maada, onunla birlikte yüz yirmi seneden beri mesut bir hayat sürmüş bulunuyormuş.</p>

  <p class="normal">Tüccarın sırrı ifşa edeceği saatte, kadıdan maada gerek karısının, gerek kendisinin akraba ve taallukatı hep tüccarın evinde toplanmışlar. Yakında tüccarın öleceğini anlayan akraba, kadına tüccarın sırrını öğrenmekten vazgeçmesini, çünkü hem kendisinin dul, hem de çocuklarının öksüz kalacaklarını söylemişler. Fakat kadın ısrar etmiş:</p>

  <p class="normal">— “Hayır” demiş, “ölse bile muhakkak bu sırrı bana bildirecektir!” diye ayak diremiş.</p>

  <p class="normal">Hem tüccar, hem de akrabası bakmışlar ki, sırrı ifşadan başka çâre yok. Tüccar, imanıyla terk-i hayat etmek üzere, gidip ahırda abdest almış.</p>

  <p class="normal">Ahırda öküz ile eşekten maada horoz ile elli tavuk ve bir de köpek varmış. Tüccar abdest alırken köpek horoza:</p>

  <p class="normal">— “Nasıl, hoşuna gidiyor mu? Zavallı kırk yıllık efendimiz, bugün ölecek...” demiş.</p>

  <p class="normal">Horoz bunu duyunca epeyce gülmüş. Ve köpeğe cevaben:</p>

  <p class="normal">— “Eğer efendimiz ölürse, ben ahmaklığına hükmederim. Çünkü benim başımda onun gibi bir değil, elli tane karım var, icabına göre birisini azarlar, ötekini okşar ve böylelikle topunu birden idare ederim. O nasıl olur da biricik karısını idare edemez. İşte ben buna şaşarım. Cancağızını uğruna feda edeceğine, gidip güzel bir kızılcık dalı kessin ve karısına ölünceye kadar temiz bir dayak atsın. Ondan sonra karısı, bir daha ona olur olmaz sualler sorar mı hiç, bir görsün!” demiş.</p>

  <p class="normal">Tüccar, horozun bu sözlerini işitince, aklını başına toplamış. Bir kadının olur olmaz arzusunu yerine getirmek için, kendini boşu boşuna öldüreceğine, karısına adam akıllı bir dayak atmaya karar vermiş.</p>

  <p class="normal">Vezir, hikâyeyi buraya kadar anlattıktan sonra Şehrazat’a dönerek:</p>

  <p class="normal">— “İşte ben de sana, tüccarın karısına yaptığını yapmalıyım.” demiş.</p>

  <p class="normal">O zaman Şehrazat da merakla:</p>

  <p class="normal">— “Aman, tüccar ne yaptı?” diye sormuş. Vezir demiş ki:</p>

  <p class="normal">— “Karısını, ona sırrı ifşa edecek diye yalnızca bir odaya çekmiş ve arkasından kapıyı kapadıktan sonra, onu öyle bir dövmüş, öyle bir dövmüş ki, karısı sırrı öğrenmekten bin kere vazgeçtiğini yeminlerle temin etmiş ve kocasının ayaklarına kapanarak, onun ayaklarını öpmüş. Kocası, karısının artık hakikaten pişman olduğunu görünce affetmiş. İşin bu sûretle bitmesinden herkes memnun olmuş, tüccar da karısıyla daha uzun seneler mesut olarak beraber yaşamış.”</p>

  <p class="normal">Vezirin bu hikâyesini işittikten sonra Şehrazat, saraya gitmekten vazgeçmemiş. Kızının bu ısrarına dayanamayan babası, nihayet onun saraya götürülmek üzere hazırlanmasını emretmiş. Şehrazat süslenip hazırlanırken küçük hemşiresini yanına çağırmış:</p>

  <p class="normal">— “Ben saraya gittikten sonra, seni oraya çağırtacağım ve sabaha kadar seni yanımda alıkoyacağım. Sabaha kadar geçecek zamanı, güya hoşça geçirmek için, sen bana bir hikâye anlatmamı rica et. Ben de sana bir hikâye nakline başlayacağım. İnşallah anlatacağım hikâye, hepimizin kurtulmasına bir vesile teşkil eder.” dedi.</p>

  <p class="normal">Şehrazat’ın hazırlıkları bittikten sonra babası, onu saraya götürdü. Şehriyar, Veziri görünce yüzü gülerek:</p>

  <p class="normal">— “Senden rica ettiğim şeyi buldun mu?” diye sordu.</p>

  <p class="normal">Vezir de bulduğunu söyledi. Ve kendi kızını Şehriyar’a takdim etti. Takdim merasimi bittiktin sonra, Vezir meyus meyus çekilip gitti.</p>

  <p class="normal">Şehrazat da Şehriyar ile yalnız kalınca, ağlamaya başladı. Şehriyar kıza, niçin ağladığını sordu. Şehrazat, ömrünün bu son gecesinde hemşiresine veda edemediğine müteessir olduğunu bildirdi. O zaman Şehriyar da Şehrazat’ın kız kardeşini hemen saraya getirtti.</p>

  <p class="normal">Kız, Şehrazat’ın Şehriyar ile oturdukları hücreye getirildi. Odaya girdikten biraz sonra kız, ablasının tembihi veçhile, sabaha kadar kalan saatleri hoşça geçirmesi için, Şehrazat’a bir hikâye anlatmasını rica etti.</p>

  <p class="normal">Şehrazat, Şehriyar’ın müsaadesini alarak, güya kardeşinin dinlemek istediği hikâyeyi nakle başladı.</p>

  <p class="normal">Şahın o gece canı biraz sıkılmıştı. Şehrazat’ın naklettiği hikâyeye memnuniyetle kulak misafiri oldu. İşte bu sûretledir ki Şehrazat, bin bir gecenin birinci gecesine başladı.</p>
</body>
</html>
