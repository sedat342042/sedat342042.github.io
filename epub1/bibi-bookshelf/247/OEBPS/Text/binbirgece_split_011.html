<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>binbirgece</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h1 class="h1baslik" id="calibre_toc_10">YUNAN PADİŞAH İLE DOBAN HEKİM</h1>

  <p class="normal">Bir varmış, bir yokmuş, İran’ın Yunan adlı büyük bir padişahı varmış. Bu Padişahın hazinesindeki zümrütlerin, yakutların, elmasların, incilerin had ve hesabı yokmuş. Geniş buğday tarlalarındaki başaklar kadar çok askerleri varmış. Yüz binlerce süvarisi ve bir o kadar da fili varmış. Padişahın saadetine yalnız bir engel varmış. Padişah, miskinlik illetine duçarmış. Memleketin bütün hekimleri, hem ayrı ayrı, hem de bir arada toplanarak Padişahı bu illetten kurtarmaya uğraşmışlar. Başvurmadık çâre bırakmamışlar. Neler de neler yapmışlar. Ne ilaçlar, ne merhemler hiçbir fayda vermemiş.</p>

  <p class="normal">Zavallı Padişah, komşu memleketin de hekimlerini çağırtmış; lâkin onlar da Padişahın derdine bir devâ bulamamışlar. Artık Padişah, ne de yapsa, bir gün bu çirkin illetten öleceğini anlamış.</p>

  <p class="normal">Bir gün, o Padişahın payitahtına Doban adlı ihtiyar bir hekim uğramış. Bu hekim, yetmiş yedi lisanda okuyup yazma bilirmiş. O zamanda ilm-i nücûm<sup class="calibre3"><sup class="calibre3"><a href="../Text/binbirgece_split_111.html#footnote-100-19" id="footnote-100-19-backlink">[19]</a></sup></sup>, ilm-i kimya<sup class="calibre3"><sup class="calibre3"><a href="../Text/binbirgece_split_112.html#footnote-100-20" id="footnote-100-20-backlink">[20]</a></sup></sup>, riyaziyât<sup class="calibre3"><sup class="calibre3"><a href="../Text/binbirgece_split_113.html#footnote-100-21" id="footnote-100-21-backlink">[21]</a></sup></sup> ve tıpta neler biliniyorsa, hepsine vâkıfmış.</p>

  <p class="normal">Bu hekim, şehre geldikten biraz sonra, memleket Padişahının hâlinden haberdar olmuş. Hemen o gece, sabahlara kadar kitaplarını karıştırmış. Odasında birçok ilaçlarla birçok tecrübeler yapmış. Nihayet Padişahı iyi edebileceğine emin olmuş.</p>

  <p class="normal">Ertesi gün, ale’s-sabah<sup class="calibre3"><sup class="calibre3"><a href="../Text/binbirgece_split_114.html#footnote-100-22" id="footnote-100-22-backlink">[22]</a></sup></sup> saraya giderek Padişahın karşısına çıkmış ve ne merhem, ne de içilecek ilaç vermeden Padişahı illetinden kurtarabileceğini söylemiş.</p>

  <p class="normal">Padişah son derece memnun olmuş. Hekime:</p>

  <p class="normal">— “Eğer beni iyi edebilirsen, dünyada ne istersen senindir. Tahtımı bile istersen, onu sana veririm, beni de ölünceye kadar kendine arkadaş edersin.” demiş.</p>

  <p class="normal">Doban, Padişahın huzurundan çıkınca, koşup evine kapanmış. Geceyi gündüze katarak çalışmış, çabalamış ve çarçabuk, ortası boş bir değnekle ortası boş bir top yapmış. Gerek değneğin, gerek topun boşluğunu yağlı ilaçlarla doldurmuş. Sonra bunların ikisini alarak, doğruca Padişaha gitmiş. Padişaha boş değnekle boş topu vermiş ve:</p>

  <p class="normal">— “Sultanım, bu değnekle bu topu alınız. Hemen en oynak atınıza binerek bu topu, bu değnekle vura vura eğlenip vaktinizi hoşça geçiriniz. Böyle oynarken terli sıcak ellerinizle top ile değneği tutacaksınız, o zaman, bunların içindeki yağlı ilaçlar eriyecek ve ilaçlardan çıkacak ruh, vücudunuza geçecektir. Yorulunca, hamama gidip yıkanınız. Yıkandıktan sonra, hastalıktan kurtulduğunuzu ve artık bir şeyiniz kalmadığını göreceksiniz.” demiş.</p>

  <p class="normal">Padişah da hekimin tarif ettiği gibi hareket etmiş. Yorulunca, sarayın hamamına girmiş. Padişah yıkanınca, üzerine bakmış ve derisinin hiç bir yerinde miskinlerin kırmızı yaralarından eser kalmadığını görmüş. O zaman o kadar sevinmiş, o kadar sevinmiş ki, “Hekim Doban’a ne ihsan etsem, ne kadar büyük iyilikler etsem, onun bana yaptığı hizmeti ödeyemeyeceğim.” demiş.</p>

  <p class="normal">Ertesi gün Padişah, tahtında oturarak Hekim Doban’ı çağırtmış. Hekim gelince Padişah, yerinden kalkıp Hekim’e kendi oturduğu taht üzerinde yer göstermiş. Hekim’e hazinesinin en büyük mücevheratından hediyeler vermiş, keseler, torbalar dolusu altınlar ihsan etmiş.</p>

  <p class="normal">Saraylar, köşkler bahşetmiş. Lâkin ne bahşetmişse, Padişahın gözüne az görünmüş; çünkü Padişah, Hekim’e son derecede minnettar kalmış.</p>

  <p class="normal">Hekim Doban’ın ne kadar sevilip göze girdiğini gören hasut<sup class="calibre3"><a href="../Text/binbirgece_split_115.html#footnote-100-23" id="footnote-100-23-backlink">[23]</a></sup> bir Vezirin kıskançlığından çatlayacağı geliyormuş. Sabah akşam, “Ne yapsam, ah ne yapsam da şu Hekim’i Padişahın gözünden düşürsem, mahvetsem, öldürtsem!” diye düşünüyormuş. Arı gibi ağzından ballar akıtarak, hem Hekim Doban’ı, hem Yunan Padişahı sokmaya hazırlanmış.</p>

  <p class="normal">Bir gün, Padişahı sarayın bahçesinde yalnız olarak bulmuş. Yılan gibi sinsi sinsi yanına sokulmuş ve:</p>

  <p class="normal">— “Ey Padişahım, hepimiz senin ekmeğini yiyoruz, hepimiz senin nimetlerine müstağrakız<sup class="calibre3"><a href="../Text/binbirgece_split_116.html#footnote-100-24" id="footnote-100-24-backlink">[24]</a></sup>, uzak veyahut yakın bir tehlikenin seni tehdit ettiğini görürsek, o tehlikeyi gelip sana haber vermek mecburiyetindeyiz. Ama tavsiyemiz, belki sizi kızdırır, belki de kızınca bizi azar edersiniz, bizi kovar veyahut cellâda verirsiniz. Lâkin biz, sâdık kullarınız değil miyiz? Siz sağ olunuz, var olunuz. Biz ister kovulalım, ister idam olunalım. Padişahımızın uğruna canımız bin kere feda olsun.” diye dil dökmüş.</p>

  <p class="normal">Vezirinin bu sûretle söze başlayışından Padişah çok kuşkulanmış, kendisini tehdit eden tehlikenin ne olduğunu öğrenmek için, meraktan yanmaya başlamış ve:</p>

  <p class="normal">— “Ey sâdık Vezirim, tehlike nedir? Korkma, hemen söyle!” diye bağırmış.</p>

  <p class="normal">Vezir de:</p>

  <p class="normal">— “Ey Padişahım! Senin canının kaybolmasından nasıl korkmayayım ki, Padişahım, cezaya müstahak olan düşmanına ihsan eder, kovulmaya lâyık olan hasmını, kendine arkadaş edersin. Bu hâlin sonu korkunç olduğunu görüp anlayıp Padişahıma söylememek, sadakatsizliğin en büyüğü olmaz mı?” diye cevap vermiş.</p>

  <p class="normal">Padişah kaşlarını çatarak:</p>

  <p class="normal">— “Ceza görmeye müstahak olup da ihsan ettiğimiz adam kimdir?” diye sormuş.</p>

  <p class="normal">Vezir de:</p>

  <p class="normal">— “Hekim Doban’dır!” diye cevap verince, Padişah:</p>

  <p class="normal">— “A... Yoook!...” demiş<sup class="calibre3"><a href="../Text/binbirgece_split_117.html#footnote-100-25" id="footnote-100-25-backlink">[25]</a></sup>. “Beni en büyük derdimden kurtardı... Ve bana en büyük iyiliği etti. Yeryüzünde ne kadar hekim varsa, hiçbirisinin bin türlü iğrenç yağlar ve ilaçlarla iyi edemediği dertten beni, bir kaç saatte kurtarıverdi. Ona şimdiye kadar ettiğim ihsanlar bile azdır. Sen galiba onu kıskanıyorsun da, kıskançlığından dolayı gelip bana şikâyet ediyorsun. Eğer senin sözlerine inanarak ona bir fenalık edersem, ben, sâdık papağanını öldüren adamın yaptığı hatayı yapmış olurum!” diye ilâve etmiş<sup class="calibre3"><a href="../Text/binbirgece_split_118.html#footnote-100-26" id="footnote-100-26-backlink">[26]</a></sup>.</p>
</body>
</html>
