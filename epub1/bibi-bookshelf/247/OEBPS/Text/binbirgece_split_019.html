<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>binbirgece</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h1 class="h1baslik" id="calibre_toc_18">İFRİTİN SEVGİLİSİ</h1>

  <p class="normal">“Ben, Abanoz Adaları’nın şanlı sultanının biricik kızıyım. Babam beni, amcamın oğluyla evlendirdi. Lâkin düğün gecesi, iblisin oğlu, cinlerin en kana susamışlarından bulunanı, beni gelin döşeğinden kaptı, havalara uçtu, bulutların üzerinden gitti, sonra bu saraya indi ve beni buraya hapsetti. Bana yiyecek, içecek, giyecek için ne lâzımsa getirdi. Bu sarayı da, işte gördüğün gibi, benim için donattı.</p>

  <p class="normal">“Cin, her on günde bir gelir, bir geceyi benimle birlikte sabahlar, sonra on gün ortadan kaybolur. Eğer bu on gün esnasında, bana bir şey lâzım olursa, şu kubbenin duvarındaki yazıların üzerine parmağımı sürerim. Elimi yazılardan kaldırınca, cini kendi önümde görürüm. Cin son defa yanıma geleli, tam dört gün oldu. Tekrar gelmesine daha altı gün kaldı. Burada ancak beş gün kalabilirsiniz. Cin gelmezden bir gün evvel, buradan çıkıp gidiniz, tâ ki cin, size bir fenalık etmesin.”</p>

  <p class="normal">Ben, kızın söylediklerine sevinçle razı oldum. Beni büyük daireye bitişik bulunan bir hamama götürdü, orada soyunup yıkandım. Bana misk kokulu şerbetler ikrâm etti, yemişler yedirdi. Sonra, yorgun olduğumdan, şöyle bir yana yatıp dinlenmemi teklif etti. Ben yatarken bana tatlı tatlı ninni söyledi. Yavaş yavaş uyudum, her şeyi unuttum.</p>

  <p class="normal">Uyanınca, güzel kadının ayaklarımı ovmakta olduğunu gördüm. Oturup konuştuk. Yirmi beş seneden beri orada yapayalnız kalıp kimseyle görüşmemiş bulunduğu için, benimle konuşmaktan çok lezzet duyuyor ve beni oraya gönderdiği için Allah’a şükrediyordu. Onun sevdâsı, tekmil gönlümü sarmıştı.</p>

  <p class="normal">Gece oldu, yan yana rüyâlarımıza daldık. Sabah olunca, ikimizin de yürekleri sevinçle dolu olarak uyandık. Ben ona, “Bu yerde daha fazla ne duracaksın, gel de seni cinin şerrinden kurtarayım.” dedim.</p>

  <p class="normal">Kadın gülerek, “Elindeki nimete şükret; çünkü on gecenin biri cinin olacaksa, dokuzu senin olacak, daha ne istiyorsun?” dedi.</p>

  <p class="normal">Lâkin aşk gözlerimi kör etmişti. Ben ısrar ettim. Hatta o reddettikçe, ben kızdım. Nihayet, cinin çağırılmasına mahsus bulunan bu yazıyı, kubbeyi yıkayım da, cin gelsin, ben de şunu öldürüvereyim, diye bağırarak yazıya tekme vurdum. Kadın acıklı bir sesle:</p>

  <p class="normal">— “İşte cin geldi, başıma bir felâket getirdin. Hiç olmazsa seni görmeden, şuradan kaçıver.” dedi.</p>

  <p class="normal">Ben kaçarken, acele ile pabuçlarımla baltamı yukarıda unutmuştum. Arkama baktım. Yerlerin açıldığını ve yerin dibinden korkunç bir devin yukarı doğru yükselmekte olduğunu gördüm. Cin kadına bağırıyordu:</p>

  <p class="normal">— “Beni ne için rahatsız ettin, sana ne oldu ki beni çağırdın?”</p>

  <p class="normal">— “Bana bir şey olmadı, şarap içmeye giderken ayağım kaydı, omuzum kubbe duvarındaki yazıya sürtündü.” diye cevap verdi.</p>

  <p class="normal">Fakat cin, yerde bıraktığım pabuçlarımla baltayı görmüştü:</p>

  <p class="normal">— “Hain kadın” diye gürledi, “yalan söylüyorsun! Buraya bir âdemoğlu uğramış da niye gizliyorsun? Buraya gelen kimdir?”</p>

  <p class="normal">Kadın:</p>

  <p class="normal">— “Ben bu balta ile pabuçları hiç görmediydim. Belki acele ile gelirken bunlar, ötene berine takılmıştır da haberin yok.” dedi.</p>

  <p class="normal">Lâkin artık cin dinlemiyordu. Kadının iki kolunu ve iki bacağını gererek dört direğe bağladı. “Bana bu herifin ismini ver!” diye bağıra kükreye, kadını dövmeye başladı.</p>

  <p class="normal">Kadının yürek yırtan feryatları, kubbeyi çınlatmaya başladı. Bu acı feryadı, işkence edilirken yürekler acısı çığırışlarını işitmemek için, kulaklarımı tıkayarak kaçtım. Nihayet geçidin ağzından çıkarak, doğru terzinin yanına gittim.</p>

  <p class="normal">Terzi, o gece eve dönmediğim için, çok merak etmiş. Kendisine bir şey anlatmadan odama gittim.</p>

  <p class="normal">Odama henüz girmiştim, içeri terzi geldi. Dışarıda bir yabancının beni beklediğini, sabah namazı için câmiye giderken, yolun üzerinde baltamla pabuçlarımı bulduğunu ve bunların kime ait olduğunu odunculardan öğrenerek buraya getirdiğini söyledi.</p>

  <p class="normal">Ben, bu yabancının cin olduğunu anladım. Yüreğim fena hâlde çarpmaya başladı. Birdenbire odamın zemini çatlayıp açıldı, peyda olan korkunç çukurdan müthiş bir cin çıktı. Beni tutunca göklere yükseldi, bulutlar üzerinde uçtu, sonra yine kadının yanına<sup class="calibre3"><a href="../Text/binbirgece_split_135.html#footnote-100-43" id="footnote-100-43-backlink">[43]</a></sup> getirdi. Kadını çok dövmüştü... Kadın baygın bir hâlde yerde yatıyordu.</p>

  <p class="normal">Kadın, o kadar işkence edildiği hâlde ismimi cine vermemişti. Cin benim ismimi, odunculardan öğrenmişti.</p>

  <p class="normal">Kadının o hâlini görünce, kalbimin acıdan donduğunu duydum. Onu o hâlde görmektense, bin defa ölmeyi tercih ederdim. İfrit beni boynumdan tuttu, kadına döndü:</p>

  <p class="normal">— “İşte sevgilini getirdim. Al bakalım!” diye bağırdı.</p>

  <p class="normal">Kadının söz söyleyecek hâli kalmamıştı, baygın ve zayıf bir sesle ancak, “Ben bu adamı ömrümde görmedim.” diyebildi.</p>

  <p class="normal">Cin kudurdu, “Bu kadar işkenceden sonra da doğruyu söylemeyecek misin?” diye haykırdı.</p>

  <p class="normal">Kadın, “Doğruyu söylüyorum.” diye cevap verdi.</p>

  <p class="normal">Cin kılıcını çekerek, “Mademki bu adamı tanımıyorsun, o hâlde şu kılıcı al, bu adamın başını kes bakalım!” dedi.</p>

  <p class="normal">Kadın kılıcı eline alarak başucuma sürüklendi, eli yorgunluktan, cinin istediğini yapmak istemediğinden dolayı titriyordu. Bana hem acıyan, hem acıtan bir bakışla baktı. Bu bakış, yüreğimin tâ en gizli yerine işledi, gözlerimden kanlı yaşlar akmaya başladı.</p>

  <p class="normal">Bir şey söylemiyorduk. Fakat bakışlarımızla konuşuyorduk. Onun gözlerinde “Ettiğini gördün mü?” diyen bir mânâ vardı. Titrek eli, ancak kılıcı kaldırıp bir yana fırlatabilecek kuvveti bulabildi.</p>

  <p class="normal">Cin kılıcını aldı, elime uzattı, “Öyleyse sen bu kadının başını kes. Yoksa seni ben öldüreceğim!” dedi.</p>

  <p class="normal">Kadının bakışlarındaki yalvarmak gönlüme sindi. Hüngür hüngür ağlamaya başladım. İfrite döndüm ve “Ey şânı dünyayı kaplayan kahraman, aklı kısa bir kadın, durup dururken beni öldürmeyi hakka ve adalete mugâyir görür de, ben, nasıl olur da benim gibi dünya görmüş, dert çekmiş bir adam, ona kıyabilir. Eğer ecel şerbetini son damlasına kadar içireceğini bilsem, hiçbir zaman elim, böyle bir cinâyete varmaz.” dedim.</p>

  <p class="normal">Cin bu sözlerimi duyunca, evvelâ kadının bir elini, sonra öteki elini bileğinden kesti. Bu manzara karşısında çıldıracağım geliyordu. Yerlerde sürünerek:</p>

  <p class="normal">— “Şu mâsuma ne dokunursun. Onun yerine benim kafamı kes!” dedim.</p>

  <p class="normal">Cin, yalvarışlarıma hiç kulak asmadı. Kadının evvelâ bir ayağını sonra da öteki ayağını bileklerinden kesti. O zaman kadın, beni teselli etmek için, bana tebessüm etti.</p>

  <p class="normal">Kadının tebessümünü gören cin, büsbütün kudurdu. Bir hamlede kadının başını da kesti. Teessürümden, ben de cansız olarak yere yıkıldım.</p>

  <p class="normal">Biraz sonra, cinin beni de sarstığını duydum. Sarayda kadının izi bile kalmamıştı. Cin bana döndü:</p>

  <p class="normal">— “Seni öldürmeyeceğim.” dedi. “Yalnız sana bir fenalık edeceğim. Şimdi fenalıklardan fenalık beğen.”</p>

  <p class="normal">Ben de cevap olarak:</p>

  <p class="normal">— “Siz bana haset edilen adamın haset eden adama ettiği muameleyi yapınız.” dedim.</p>

  <p class="normal">Cin de bana cevap olarak:</p>

  <p class="normal">— “Haset edilen adam, haset edene ne yaptı?” diye sordu.</p>

  <p class="normal">Ben de ona şu hikâyeyi anlattım:</p>
</body>
</html>
