<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>binbirgece</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h1 class="h1baslik" id="calibre_toc_84">ÇAMAŞIRCI CÂRİYENİN HİKÂYESİ</h1>

  <p class="normal">Hikâye ederler ki, bir vakitler bir Padişahın çamaşır hizmetine bakan son derece dindar ve âbide bir câriyesi vardı. Bütün saray halkı bu câriyeyi çok severdi.</p>

  <p class="normal">Günlerden bir gün, Padişahın zevcesi, hamama gireceği sırada, gayet nefis ve kıymetli gerdanlığını boynundan çıkarıp bu çamaşırcı câriyeye teslim etti ve:</p>

  <p class="normal">— “Ben hamamdan çıkana kadar sende kalsın.” diyerek gitti.</p>

  <p class="normal">Cariye, gerdanlığı bir yastığın üzerine bıraktı. Bir iş için başka bir odaya geçti. Bu esnada pencereden bir kuş gelip gerdanlığı kaptığı gibi götürdü. Yiyecek bir şey olmadığını anlayınca da saray duvarındaki bir kovuğa bıraktı. Bu olaydan câriyenin haberi olmamıştı.</p>

  <p class="normal">Padişahın zevcesi hamamdan çıkınca, gerdanlığı istedi. Cariye gerdanlığı koyduğu yerde bulamayınca gelip hanımına söyledi.</p>

  <p class="normal">Olayı duyan Padişah küplere bindi. Gerdanlığı câriyenin çaldığını düşünüyordu. Cariye yeminler ederek gerdanlığı çalmadığını söylediyse de inandıramadı. Padişah gerdanlığı ortaya çıkarana kadar câriyeye işkence edilmesini emretti.</p>

  <p class="normal">Zavallı câriyeye döverek, dağlayarak ve daha başka şekillerde günlerce işkence ettiler. Fakat câriye, suçunu kabul etmiyor, gerdanlığı geri vermiyordu. Kendisinde olmayan bir şeyi nasıl versin ki?...</p>

  <p class="normal">Nihayet işkenceden usanan Padişah, câriyenin hapse atılmasını ferman eyledi.</p>

  <p class="normal">Günlerden bir gün, Padişah, zevcesiyle beraber şadırvanın yanında otururken, saray duvarlarının birinde, bir kuşun kaybolan gerdanlığı sürüdüğünü gördüler. Padişah, hemen bir câriye çağırarak kuşun bulunduğu yere gönderdi.</p>

  <p class="normal">Cariye duvarın üzerine çıkarak gerdanlığı alıp getirdi. Gerdanlık gelince, çamaşırcı câriyeye yapılan işkencelerin haksızlığını anladılar. Derhal hapishâneden çıkarılarak getirilmesini buyurdular.</p>

  <p class="normal">Padişah ve zevcesi, özürler dileyerek affedilmelerini istediler. Kendisine çeşitli hediyeler verdiler, mallar bağışladılar. Fakat câriye verilen hediyeleri, malları kabul etmeyerek saraydan ayrıldı. Tüm mallarını tasadduk ederek tenha bir yerde ibadetle meşgul olmaya başladı.</p>

  <p class="normal">Cariye hikâyeyi bitirdikten sonra,</p>

  <p class="normal">— “Kadınların doğruluk ve yiğitliklerine, erkeklerin hilekârlıklarına dair bundan daha meraklı bir hikâye vardır.” diye ilave etti.</p>

  <p class="normal">Padişah:</p>

  <p class="normal">— “Nasıl bir hikâyedir, anlat da görelim!...” buyurdu.</p>

  <p class="normal">Bunun üzerine câriye aşağıdaki hikâyeyi anlattı:</p>
</body>
</html>
