<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>binbirgece</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h1 class="h1baslik" id="calibre_toc_69">KUMAŞ YIKAYICISI İLE OĞLUNUN HİKÂYESİ</h1>

  <p class="normal">Bir adam her gün Dicle kenarına gidip kumaş yıkardı. Bu adamın bir de oğlu vardı ki, yüzmeyi pek sevdiği için babasıyle beraber her gidişinde nehre girerdi.</p>

  <p class="normal">Babası, çocuğun bu arzusuna hiç mani olmuyordu ve oğlu yüzerken sadece kenardan seyrediyordu.</p>

  <p class="normal">Bir gün, çocuk gene suya girdi; nehrin derin yerlerine doğru açıldı. Derken ansızın akıntıya kapılmasın mı? Bir müddet akıntıya karşı çabaladı. Baktı ki olacak gibi değil, kollarının takati kesiliyor, derhal:</p>

  <p class="normal">— “İmdat!... İmdat!...” diye bağırmaya başladı.</p>

  <p class="normal">Babası oğlunu kurtarmak için kendini Dicle’ye atmakta gecikmemişti. Fakat nehrin akıntısı o kadar kuvvetli idi ki, çocuğunu kurtarmak şöyle dursun, kendisi de boğuldu.</p>

  <p class="normal">İşte Padişahım, sen de bu adam gibi hareket ediyorsun. Eğer benim hakkımı almazsanız, gerek Şehzâdenizin, gerek zat-ı şahânenizin ceza-yı ilahiye çarpılmaları muhtemeldir.</p>

  <p class="normal">Cariyeniz öyle hissediyorum ki, bu hususta sizi vezirleriniz iğfal ediyor. Mâlum-ı şehinşahinizdir ki, erkek kısmı fevkâlâde hilekâr ve kurnaz olur. Hatta buna dair birçok hikâyeler de vardır.</p>

  <p class="normal">Padişah, bunun üzerine câriyeye dedi ki:</p>

  <p class="normal">— “Öyleyse bu hikâyelerden bir tanesini anlat bakalım!...”</p>

  <p class="normal">Bunun üzerine câriye aşağıdaki hikâyeyi anlattı:</p>
</body>
</html>
