<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>binbirgece</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h1 class="h1baslik" id="calibre_toc_68">PADİŞAHLA VEZİRİN KARISI</h1>

  <p class="normal">Vaktiyle kadınlara fevkâlâde düşkün, şehvetperest bir padişah vardı. Bir gün, sarayın balkonunda otururken, civardaki konaklardan birinin şahnişininde<sup class="calibre3"><a href="../Text/binbirgece_split_543.html#footnote-100-451" id="footnote-100-451-backlink">[451]</a></sup> gayet güzel bir kadın gördü. Aklı başından giderek hemen tahkik ettirdi. Anladı ki, bu kadın, vezirlerden birinin zevcesidir.</p>

  <p class="normal">Bunun üzerine, o Veziri herhangi bir bahâne ile payitahttan uzaklaştırmayı düşündü. O sırada uzak memleketlerin birinde isyan çıkmıştı. Padişah bu isyanı bastırmak için bir ordu tertip etti, Veziri de ordu kumandanı yaptı.</p>

  <p class="normal">Bu suretle arzusuna nail olacağını ümit ediyordu.</p>

  <p class="normal">Vezir, ordunun başında hareket ettikten sonra Padişah, saniye kaçırmadan, tebdil-i kıyâfetle konağa gitti.</p>

  <p class="normal">Vezirin karısı Padişahı tanımakta gecikmemişti. Hükümdar hakkında lâzım gelen ihtiramda bulunduktan sonra:</p>

  <p class="normal">— “Şevketli Padişahım” dedi, “teşrif-i hümayununuz, câriyeniz için en büyük şereftir. Fakat câriyeniz zannetmem ki, böyle bir şerefe istihkak kesbetmiş bulunsun!...”</p>

  <p class="normal">Padişah derin bir “Ahhhh!” çekti:</p>

  <p class="normal">— “Beni buralara getiren senin aşkındır!” dedi ve eskisinden daha yanık bir “Ahhhh!” daha savurdu.</p>

  <p class="normal">Vezirin karısı korku ve heyecan içindeydi:</p>

  <p class="normal">— “Sultanım!” diye cevap verdi, “Cariyeniz padişahlara lâyık değilim. Ancak, hizmetinizde kusur etmemeye çalışmak vazifemizdir.”</p>

  <p class="normal">Padişahın boş laflara tahammülü yoktu. Hemen kadına sarılmaya teşebbüs etti. Fakat kadının kurnazca davranmaya karar verdiği anlaşılıyordu:</p>

  <p class="normal">— “Şevketli Sultanım!” dedi, “O kadar aceleye ne lüzum var… Evvela müsaade buyurunuz da size ikram edeyim. Zira siz bugün bize misafirsiniz…”</p>

  <p class="normal">Böyle söyleyerek Padişahın elinden sıyrıldı. Bir dakika sonra da tekrar odaya girdi. Elinde meşin kaplı ve yaldızlı, eski bir kitap vardı.</p>

  <p class="normal">Kitabı Padişaha takdim etti:</p>

  <p class="normal">— “Cariyeniz gelinceye kadar canınız sıkılmasın diye getirdim…” dedi.</p>

  <p class="normal">Bu kitap meşhur bir hakîm<sup class="calibre3"><a href="../Text/binbirgece_split_544.html#footnote-100-452" id="footnote-100-452-backlink">[452]</a></sup> tarafından ahlâk ve âdâba dair yazılmış kıymettar bir eserdi. Padişah kitabı okumaya başladı. Okudukça yaptığı işin çirkinliğini anlıyor, bu münasebetsiz harekete nedamet ediyordu.</p>

  <p class="normal">Nihayet Vezirin karısı sofranın hazırlandığını söyledi ve Padişahı yemeğe dâvet etti.</p>

  <p class="normal">Tuhaf şey!... Sofradaki yemekler çeşit çeşit olduğu hâlde lezzetleri bir!...</p>

  <p class="normal">Padişah buna hayret etti:</p>

  <p class="normal">— “Görüyorum ki” dedi, “yemekler çeşit çeşit olduğu hâlde hepsinin de lezzetleri bir. Bunun sebeb-i hikmetini bir türlü anlayamadım!...”</p>

  <p class="normal">Vezirin karısı cevap verdi:</p>

  <p class="normal">— “Cenab-ı Hak, Padişahımız efendimiz hazretlerinin ömr ü şevketlerini müzdat <sup class="calibre3"><a href="../Text/binbirgece_split_545.html#footnote-100-453" id="footnote-100-453-backlink">[453]</a></sup> buyursun. Cariyeniz bu yemekleri temsil kabilinden hazırladım…”</p>

  <p class="normal">— “Ne gibi?”</p>

  <p class="normal">— “Sultanım, saray-ı hümayununuzda doksan câriye vardır; her birinin renkleri ve güzellikleri başka başkadır. O hâlde doksan birincisine lüzum kalır mı?”</p>

  <p class="normal">Padişah bu sözlerden fevkâlâde utandı. Kadına dokunmayarak derhal çıkıp gitti. Giderken de aceleden terliğini yastığın altında bıraktı.</p>

  <p class="normal">Gelelim Vezire:</p>

  <p class="normal">İsyanı yatıştırdıktan sonra payitahta dönen adamcağız, yastığın altında Padişahın sırmalı terliğini görür görmez az kalsın çıldıracaktı. Demek o kadar namuskâr tanıdığı karısı kendisini aldatmıştı!...</p>

  <p class="normal">Vezir terliği usulca koynuna koydu ve öfkesinden tam bir sene karısının yanına varmadı.</p>

  <p class="normal">Kadına gelince, bu ayrılığın sebebini bir türlü izah edemiyor, günden güne kederinden sararıp soluyordu.</p>

  <p class="normal">Nihayet babasına meseleyi anlatmaya mecbur oldu. Kocasından şikâyet etti. Babası da doğru Padişahın huzuruna çıktı. Damadı da oradaydı:</p>

  <p class="normal">— “Padişahım” dedi, “ben bu adama ağaçlarını elimle diktiğim bir sulak meyva bahçesini emaneten teslim ettim. İstediği meyvalardan yedi, sonra da bahçeyi terk edip bakımsız bıraktı. Acaba sebebi nedir?”</p>

  <p class="normal">Padişah Vezire dönerek sordu:</p>

  <p class="normal">— “Bu adamın sözü doğru mu?” dedi.</p>

  <p class="normal">Vezir cevap verdi:</p>

  <p class="normal">— “Evet efendimiz. Ben o bahçeyi gözüm gibi saklayıp bakıyordum. Fakat bir gün bahçede aslan izi gördüm ve korkudan bahçeyi terk ettim…”</p>

  <p class="normal">Padişah bu sözleri üzerine terliği Vezirin konağında bırakıp çıktığını hatırladı ve dedi ki:</p>

  <p class="normal">— “Ey Vezir! Sen gene eskisi gibi bahçeye gir ve ağaçlarına iyi bak. Gönlünde en ufak bir endişe bile kalmasın. Zira her ne kadar aslan oraya girdiyse de ağaçlarına yaklaşmamış, meyvalarından yememiştir…”</p>

  <p class="normal">Padişahın bu sözleri Vezire hakikati öğretmişti. Bir senedir karısından ayrı yaşayan Vezir, derhal konağa dönerek barıştı.</p>

  <p class="normal">Birinci Vezir, hikâyesini burada bitirmişti. İlave etti:</p>

  <p class="normal">— “İşte Padişahım, bu hikâye de gösteriyor ki, kadınlar cidden akıllı ve tedbirli mahluklardır. Cariyenizin de Şehzâdeniz aleyhinde herhangi bir sebeple böyle bir tedbire başvurmadığı ne mâlum!... Kulunuzun fikrine kalırsa, câriyenin sözüne uyarak biricik Şehzâdenizi katletmemelisiniz…”</p>

  <p class="normal">Padişah kendi kendine düşündü: “Doğru” dedi, “ihtimal câriye oğluma iftira ediyor. Saltanatıma varis olacak yegâne Şehzâdemi bu kadının sözüyle idam etmemeliyim.”</p>

  <p class="normal">Ve oğlunun idamından vazgeçti.</p>

  <p class="normal">Diğer taraftan câriye, vezirlerin aleyhinde ittifak ettiklerini ve Şehzâdeyi ölümden kurtarmaya karar verdiklerini haber almıştı. Gece olur olmaz hemen Padişahın dairesine girip yeri öptü:</p>

  <p class="normal">— “Haşmetli Padişahım” dedi, “benim hakkımın ayaklar altında çiğnenmesine gönlünüz nasıl razı oldu? Ferman buyurduğunuz şeyden vazgeçtiğinizi duysalar ne derler! Şayet benim hakkımı almazsanız, Cenab-ı Hakk’ın gerek sizi, gerek Şehzâdeyi cezaya çarpacağından korkarım. Nitekim kumaş yıkayıcı ile oğlunu da cezaya çarpmıştır.”</p>

  <p class="normal">Padişah merak etti:</p>

  <p class="normal">— “Şu kumaş yıkayıcı ile oğlunun hikâyesini anlat bakalım!...” dedi.</p>

  <p class="normal">Bunun üzerine câriye şu kısa hikâyeyi anlattı:</p>
</body>
</html>
