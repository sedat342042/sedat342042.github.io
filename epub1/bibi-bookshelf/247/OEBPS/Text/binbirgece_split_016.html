<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>binbirgece</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h1 class="h1baslik" id="calibre_toc_15">HAMAL İLE BAĞDAT’IN HANIMLARI</h1>

  <p class="normal">Vaktiyle Bağdat’ta genç bir hamal varmış. Sıcak bir yaz günü, hamal, küfesine dayanarak uyuklarken, önüne genç ve güzel bir kadın çıkmış. Başını örten ipekli bir yaşmağın kenarlarından sarkan altın sırma işlemelerin altında, uzun kirpikli kara gözleri, yıldızlar gibi parıldarmış. Kadının boyu, endamı, yüzü, o kadar güzel, o kadar güzelmiş ki, onu Allah’ın özene özene yarattığı belliymiş. İnsanın ta kalbine işleyen tatlı, sevimli bir sesle hamala, “Kalk arkamdan gel” emrini vermiş.</p>

  <p class="normal">Kadın sokakların arasından giderken, hamal da küfesiyle arkasından yürümüş. Yolda bir parça altına mukabil, bir Hıristiyan’ın evinden, birçok zeytin, iki binlik yakut gibi kızıl şarap, sabun almış.</p>

  <p class="normal">Hamal, kadının parayı vermesinden ne kadar zengin ve cömert olduğunu anlayarak “Bugün kısmetim çok açık galiba!...” diye düşünmüş.</p>

  <p class="normal">Biraz ilerledikten sonra kadın, bir meyveciden kırmızı kırmızı Suriye elmaları, iri Osmaniye ayvaları, sulu Halep şeftalileri, körpe hıyarlar, limonlar, armutlar, portakallar almış, hepsini küfecinin sırtındaki küfeye yerleştirmiş. Sonra gidip kasaptan et almış ve eti bir muz yaprağına sardırmış. Çiçekçiden demet demet zambaklar, güller, menekşeler, narçiçekleri, yasemin ve karanfiller almış. Aktardan gülsuyu, yasemin ruhu, misk, amber, öd ağacı satın almış.</p>

  <p class="normal">Sonra eve doğru yollanmış. Dolambaçlı sokaklardan yürüye yürüye hanım ile hamal, saray gibi yüksek ve debdebeli büyük bir binanın karşısına gelmişler. Binanın iki kanatlı abanoz kapısı, baştan aşağıya kadar altın kakmalarla süslüymüş. Kadın uzun ve beyaz eliyle kapının tokmağını vurunca, kapının iki kanadı birden açılmış.</p>

  <p class="normal">Kapıyı yüksek endamlı, yüksek göğüslü, yüksek bakışlı, melek simalı bir genç kız açmış. Hamal kızı görünce, bakışları kıza takılı kalmış ve gözlerini bu güzellikten ayıramaz olmuş.</p>

  <p class="normal">Gözleri âhû gözü gibi mor ve hâleli, kaşları ramazanın ilk günü görülen ay kadar ince ve kıvrık, yanakları kaymaklar gibi beyaz, bu beyazlık içinde dudakları, beyaz kağıt üzerine kırmızı balmumundan yapıştırılan mühürler gibi kırmızıymış. Göğsünde aynı boyda, aynı pembelikte iki çıkıntı varmış ki, onları kelebekler görse, gül goncaları sanarak muhakkak üzerlerine konarmış.</p>

  <p class="normal">Bunları gören hamalın aklı başından gitmiş, kalbine güneş gibi doğan sevdâ, nurlarını vücuduna saçmış. Kendi kendine “Ben bu kadar güzel bir insan görmedim.” diye kekelemiş.</p>

  <p class="normal">Kapıyı açan kız, gelenlere yol vermiş. Kadın ile hamal içeri girmişler. Birçok geçitlerden geçtikten sonra, geniş bir avluya varmışlar.</p>

  <p class="normal">Avlunun her tarafı işlenmiş ve oyulmuş taşlarla bezenmişmiş. Avlunun ortasında yuvarlak bir havuz varmış. Gümüş bir fıskiye, havaya incili gibi su taneleri saçıyormuş. Havuzun etrâfında, üzerine renk renk ipekli yastıklar atılmış minderler ve sedirler varmış. Bir yanda da bir fildişi büyük bir taht kuruluymuş. Fildişi tahtın üzerine, tavandan, ipekli ince tüller sarkıyormuş.</p>

  <p class="normal">Tahtın içinde de güneşi bile utandıracak kadar parlak ve güzel, bembeyaz bir kız yatmaktaymış. Bu kız, hamal ile diğer iki kızı görünce yerinden kalkmış, hamalın yükünü boşaltmışlar. Ve kendisine yol vermişler.</p>

  <p class="normal">Hamal, gördüklerine şaşkın şaşkın bakakalmış. Bir türlü dönüp çıkamamış. Nihayet hanımlara demiş ki:</p>

  <p class="normal">— “Bir bina bile dört duvar yahut dört direk üzerinde durur; hâlbuki siz burada yalnız üç kişisiniz. Onun için, izin veriniz de, ben de sizinle kalayım. Ben çok görmüş, epeyce okumuş bir adamım. Sizin sırrınız neyse, onu kimseye söylemeyeceğime söz veririm. Burada bulundukça gözlerim kör, kulaklarım sağırmış gibi kalacağım. Dışarıya çıkınca, hiçbir şey görmemiş, hiçbir şey işitmemiş gibi hareket edeceğim.”</p>

  <p class="normal">Kadınlar, hamalın yüzünden, uslu ve iyi bir adam olduğunu anlamışlar. O gün de hiç şikâyet etmeden işlerini görmüş olduğunu düşünerek, yanlarında kalmasına izin vermişler.</p>

  <p class="normal">Altın kaselerden şaraplar içilmiş, yemişler yenilmiş, çiçekler koklanmış. Böylelikle vaktin geçtiği hiç duyulmamış. Nihayet batan güneş, etrâfa kızıl bir ışık salınca, neredeyse gecenin gökleri yıldızlarla donatacağı anlaşılmış. Üç kız hamala:</p>

  <p class="normal">— “Artık vakit gecikti. Akşam oldu, senin de aramızdan çıkıp gitmen zamanı geldi.” demişler.</p>

  <p class="normal">Hamal yine yalvarmış, yakarmış:</p>

  <p class="normal">— “Aman beni aranızdan ayırmayınız!” diye rica etmiş.</p>

  <p class="normal">Kızlar hamala, git de kapıdaki yazıyı oku demişler. Hamal kapının üzerinde altın harflerle yazılı şu kelimeleri görmüş:</p>

  <p class="normal"><span class="ideitalik">“Hoşuna gitmeyecek şeyler duymamak için,</span></p>

  <p class="normal"><span class="ideitalik">Sana ait olmayan şeylerden bahsetme!”</span></p>

  <p class="normal">Hamal bunu okuyunca, kızlara dönerek, kendisine ait olmayan bir şey hakkında, bir söz bile söylemeyeceğini vaat etmiş. Kızlar da hamalın gece yanlarında kalmasına rıza göstermişler.</p>

  <p class="normal">Tam bu sırada kapı çalınmış. Kapıya giden kızın birisi, kapıda üç tuhaf dilencinin beklemekte olduğunu, üçünün de sol gözleri kör ve yabancı kimseler olduğunu haber vermiş.</p>

  <p class="normal">Kızlar, bunları da gece alıkoyup koymamayı düşünmüşler, nihayet bu tuhaf dilencilerle alay etmek için, üçünü de o gece misafir etmeye karar vermişler. Dilencilere de, hamala yaptıkları gibi, kapıdaki yazıyı okutup kendilerine ait olmayan bir şeyden bahsetmeyeceklerine dair vaat almışlar.</p>

  <p class="normal">Dilencilerin her biri, musikîden anlar insanlarmış. Birisi ut, öbürü kanun, üçüncüsü de ney almış. Udun, kanunun, neyin âhengine, üç kız da tatlı sesleriyle iştirak etmişler. Onlar, çalgı çalıp eğlenirken, yine kapının vurulduğunu duymuşlar.</p>

  <p class="normal">O gece Halife Harun Reşid, halkın kendisi hakkında düşündüklerini, söylediklerini öğrenmek üzere, kıyâfetini değiştirerek ve yanına akıllı veziri Cafer’i alarak etrâfı dolaşmaya çıkmış. Kahvelere uğraya uğraya, birçok yerler dolaşmış.</p>

  <p class="normal">Nihayet saraya dönerken, kızların evi önünden geçiyormuş. Evde çalgı çalındığını işitince, veziri Cafer’e “Güzel bir vesile uydur da, şu eve gidip biz de, şu güzel ahengi dinleyelim.” demiş.</p>

  <p class="normal">Cafer de kapıyı çalmış. Kapıyı açan kıza, “Biz bu şehrin yabancısı üç tüccarız, şehrin hanında oturmaktayız. Bu akşam buralı bir tüccar arkadaşımız, bizi evine yemeğe dâvet etmişti. Yemekten sonra, hana gitmek üzere sokağa çıktık, lâkin yolu şaşırdık. Artık vakit gecikti. Onun için, bu akşamlık, Tanrı misafiri olarak kabul eder misiniz?” demiş.</p>

  <p class="normal">Kız, arkadaşlarıyla konuştuktan sonra, Harun Reşid ile iki arkadaşını da meclislerine kabul etmeye karar vermişler ve onlara da öteki misafirlere yaptıkları gibi, kendilerine ait olmayan şeylerden bahsetmeyecekleri hakkında yemin ettirmişler.</p>

  <p class="normal">Bir hamal, üç dilenci, bir Padişah, bir Vezir ve bir köleden ibaret bulunan misafirler tamam olunca, evin asıl hanımı olan Zübeyde, hamala, avlunun bir tarafındaki perdeyi kaldırarak orada zincirlerle bağlı duran iki kara tazıyı avlunun ortasına getirmesini emretmiş.</p>

  <p class="normal">Köpekler gelince kız, bir kamçı alarak tazının birisini dövmüş; tazı ağlamış, inlemiş. Sonra kız, kamçıyı elinden atmış, tazının başını yumuşak göğsüne çekerek okşamış ve başını köpeğin başı üzerine dayayarak onu bir taraftan öpmüş ve bir taraftan da onunla birlikte acı acı ağlamış.</p>

  <p class="normal">Sonra, birinci tazıya yaptığının aynını da ikinci tazıya tekrar etmiş. Sonra köpeklerin ikisini de geldikleri yere iade ederek bağlatmış.</p>

  <p class="normal">Halife bunu görünce şaşırmış, derin bir meraka düşmüş. Fakat eve girerken yaptığı vaat hatırına gelince, ses çıkarmaya cesaret edememiş.</p>

  <p class="normal">Derken Zübeyde, hamalla birlikte çarşıdan gelen kıza dönerek, birdenbire “Vazifeni yap” emrini vermiş. Kız derhâl kalkarak perdelerle örtülü bir raf üzerinden yeşil ipekten bir torba almış. Torbanın içinden güzel bir ut çıkarmış. Hanımının yanına oturarak udu hazin hazin çalmaya ve yanık bir sesle şarkı okumaya başlamış.</p>

  <p class="normal">Bu şarkı kapıcı kızı o kadar müteessir etmiş, o kadar heyecana kapılmış ki, teessüründen deli gibi elbiselerini, üstünü başını yırtmış, sonra bayılıp yere düşmüş.</p>

  <p class="normal">Kızın açık kalan göğsünde Harun Reşid kara kamçı izleri ve çürükler görmüş, bu izlerin sebebini yanında oturan Vezirine sormak istemiş. Fakat soracağı zaman Cafer, Padişaha vaadini hatırlatarak onu susturmuş. Kız, yine udu alarak şarkısına devam etmiş.</p>

  <p class="normal">Henüz ayılmaya başlayan kapıcı kız, yine ağlayarak saçlarını, elbiselerini yolup yırtmış, bayılarak yere düşmüş. Udu çalan kız, hemşiresinin üzerine çiçek suları serperek onu ayıltmış.</p>

  <p class="normal">Bunları gören hamal, dilenciler, Padişah, Vezir ve köle, bu garip hâllerin sebeplerini öğrenmek için çıldırıyor, birbirlerine “Acaba soralım mı, sormayalım mı?” diye söyleşiyorlarmış.</p>

  <p class="normal">Kızlar, misafirlerin kendi aralarında fiskos ettiklerini görünce, ne konuştuklarını sormuşlar. Hamal, “Seyrettiğimiz hâllere merak ettik de onların sebeplerini sizlere sormak istiyorduk.” diye cevap vermiş.</p>

  <p class="normal">Bunun üzerine Zübeyde kızmış. Ellerini üç defa birbirine çarpmış. Bu işarete, bir perdenin arkasından, ellerinde kılıçlarla yedi zenci kölesi çıkmış. Zübeyde zencilere, vaatlerini tutmayan misafirlerin başlarını kesmelerini emretmiş.</p>

  <p class="normal">Padişah şaşırmış. Hamallar şaşırmış. Hepsini bir korku almış. Padişah buraya geldiğine pişman olmuş. Ertesi gün buradan cenazesinin çıkarılacağını düşündükçe, yerlerin dibine geçiyormuş. Hamal ağlamaya başlamış:</p>

  <p class="normal">— “Ben mâsumum, hanımefendi” diyormuş, “başkalarının kabahati uğruna beni öldürme. Benim gibi bir zavallıyı affetmek, öldürmekten evlâdır, bana acı.”</p>

  <p class="normal">Zübeyde hiddetine rağmen, onların bu hâlini görünce, gülmekten kendisini alamamış. Hamala ehemmiyet vermemiş. Ötekilere dönerek:</p>

  <p class="normal">— “Sizi öldürmeden evvel, soracağım suallere doğru cevap verin.” demiş. “Siz kimlersiniz? Doğruyu söylemezseniz, sizi derhâl öldürteceğim. Siz namuslu temiz insanlara benzemiyorsunuz. Yoksa sözünüzü tutardınız.”</p>

  <p class="normal">İçlerinde en ziyade üzülen Padişahtı. Bir kadının elinde ölmekten korkuyordu. Fakat kadının misafirlerin kimler olduğunu öğrenmek istemesinden ümide düşmüştü. Onun Padişah olduğunu öğrenince, elbette onu öldürmekten vazgeçecekti. Onun için, yanındaki Vezirin kulağına eğilmiş ve ona hüviyetlerini söylemelerini emretmiş. Fakat Vezir, Padişahının şeref ve namusunu korumak istediği için, buna razı olmamış. Kadının sorduğu suale sadece:</p>

  <p class="normal">— “Biz neye lâyıksak oyuz!” diye cevap vermiş.</p>

  <p class="normal">Zaten Zübeyde, dilencilere<sup class="calibre3"><a href="../Text/binbirgece_split_126.html#footnote-100-34" id="footnote-100-34-backlink">[34]</a></sup> dönerek onları istintaka<sup class="calibre3"><a href="../Text/binbirgece_split_127.html#footnote-100-35" id="footnote-100-35-backlink">[35]</a></sup> başlamış. Üçünün de sefil ve perişan olduğunu gördüğü için, kardeş olup olmadıklarını sormuş, içlerinden biri:</p>

  <p class="normal">— “Hayır, hanımefendi” demiş, “biz kardeş değiliz. Aramızda dilencilikten başka bir yakınlık yok.”</p>

  <p class="normal">Zübeyde sormuş:</p>

  <p class="normal">— “Sen ne vakitten beri dilencilik ediyorsun?”</p>

  <p class="normal">— “Ah hanımefendi, başımdan öyle bir macera geçti ki, bunu yazmış olsam, ağlamayan kimse kalmazdı. Bu felâketten sonra, saçımı sakalımı kestirdim. Üzerime bu viran elbiseyi geçirdim. Ve dilenciliğe başladım.”</p>

  <p class="normal">Zübeyde, aynı suali öteki dilencilere sormuş. Onlar da buna yakın cevaplar vermişler. Yalnız sonuncusu:</p>

  <p class="normal">— “Hanımefendi” demiş, “bizi tanımaklığınız için size şu kadarını söyleyeyim ki, biz üçümüz de padişah oğullarıyız. Birbirimizi ilk defa burada gördük. Fakat burada tanıştık.”</p>

  <p class="normal">Zübeyde bunu işitince, kölelerine, “Şimdilik bu adamları serbest bırakınız. Bunlar bize başlarından geçen felâketleri anlatsınlar. Sonra icabına bakarız.” demiş.</p>

  <p class="normal">Bunun üzerine hamal ortaya atılmış, “Evvelâ beni dinleyiniz.” demiş ve hikâyesini anlatmaya başlamış. Zübeyde onu affetmiş… “Haydi defol, seni bir daha görmeyim!” demiş.</p>

  <p class="normal">Sonra dilencilerden biri hikâyesine başlamış:</p>
</body>
</html>
