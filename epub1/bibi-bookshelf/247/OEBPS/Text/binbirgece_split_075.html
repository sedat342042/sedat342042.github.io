<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>binbirgece</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h1 class="h1baslik" id="calibre_toc_74">BİR DAMLA BAL</h1>

  <p class="normal">Vaktiyle bir avcı vardı. Bu avcı, bir gün avda gezerken, dağın birinde bir mağara buldu. İçeri girdi, baktı: Balla dolu bir çukur…</p>

  <p class="normal">Dağarcığını o baldan doldurdu; omzuna yükleyip köye gitti. Yanında köpeği ile beraber bir bakkala girip balı gösterdi.</p>

  <p class="normal">Bakkal tulumu açarken yere kazara bir damla bal düşmüştü. O sırada mini mini bir kuşcağız pırrr diye uçup bal damlasının üstünü konmasın mı?</p>

  <p class="normal">Bakkalın da canı gibi sevdiği bir van kedisi vardı. Kedi derhal kuşa saldırdı. Avcının köpeği de kedinin üstüne sıçrayıp hayvanı öldürdü. Bakkal sevgili kedisinin öldüğünü görünce sopayı kaptığı gibi köpeğin kafasına!...</p>

  <p class="normal">Zavallı köpek yıldırımla vurulmuş gibi yere yıkıldı. Bu sefer de avcı dayanamamıştı. Sadık ve emektar köpeğinin yerde cansız yattığını görünce bıçağını çekip bakkala hücum etti.</p>

  <p class="normal">Bir dakika sonra, bakkalın cesedi de al kanlar içinde yere serilmişti. Avcı ise çoktan kaçmıştı.</p>

  <p class="normal">Köylüler koşuştular. Hemşehrilerinin intikamını almak için silahlandılar ve doğru avcının köyüne!...</p>

  <p class="normal">Hâlbuki o zavallıların henüz hiçbir şeyden haberleri yoktu. Ansızın baskına uğrayınca onlar da baltalarını kapıp müdafaaya kalkıştılar. Canlar telef oldu, kanlar döküldü.</p>

  <p class="normal">Bu suretle iki köy halkı bir damla bal yüzünden mahvoldu.</p>

  <p class="normal">İşte Padişahım, en ehemmiyetsiz bir şey, acele edilirse, böyle büyür ve önüne geçilemeyecek bir felaket hâlini alır…</p>

  <p class="normal">Esasen kadın kısmının hilekârlığını bütün dünya bilir. Hem uzun lafa ne hacet Padişahım, “pirinç hikâyesi” bunu pek güzel ispat eder sanırım.</p>

  <p class="normal">Padişah bu hikâyeyi de dinlemek arzusunu izhar etti:</p>

  <p class="normal">— “Bana şu hikâyeyi söyle bakalım!” dedi.</p>

  <p class="normal">Vezir de hikâyeyi şu suretle anlattı:</p>
</body>
</html>
