<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>binbirgece</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h1 class="h1baslik" id="calibre_toc_88">ZEHİRLİ SÜT HİKÂYESİ</h1>

  <p class="normal">Ravilerin rivayet ettiklerine göre, bir tacir hastalanmış, konağında yatıyormuş. Canı süt istemiş. Cariyesini çağırarak gidip bir miktar süt almasını emretmiş.</p>

  <p class="normal">Cariye bir kap alarak sütçüye gitmiş. Sütü alarak eve dönmüş. Ama bu arada olan bir şeyden hiç haberi yokmuş. O sırada bir kuş, bir yılanı kapmış, yuvasına götürüyormuş. Tam câriyenin üzerinden geçerken, sıktığı yılanın ağzından bir damla zehir, ağzı açık kaptaki sütün içine düşerek karışmış.</p>

  <p class="normal">Bundan habersiz câriye, sütü eve getirmiş. Efendisine ve misafirlerine bu sütten ikram etmiş. Sütü içenler, yılanın zehrinden helâk olmuşlar.</p>

  <p class="normal">Ey Padişahım, şimdi suçlu kimdir?</p>

  <p class="normal">Padişah, huzurundakilerin yüzlerine bakarak cevap vermelerini bekledi.</p>

  <p class="normal">Mecliste bulunanların her biri bir şey söyledi. Kimileri tedbirsizlikleri yüzünden içenleri, kimileri de süt kabını örtmediği için câriyeyi suçladı.</p>

  <p class="normal">Sendibad sordu:</p>

  <p class="normal">— “Ey Şehzâde, sen ne dersin, suçlu kimdir?”</p>

  <p class="normal">— “Bu konuda konuşanlar hataya düştüler. Cariyenin götürdüğü kap kapaksızsa, niçin suçlu olsun? İçenler de suçlanamaz. Kim, evine gelen sütün zehirli olup olmadığını tahkik edebilir? Ben derim ki: Sütü içenlerin ömürleri tükendiği için, bu şekilde dar-ı bekaya<sup class="calibre3"><a href="../Text/binbirgece_split_589.html#footnote-100-497" id="footnote-100-497-backlink">[497]</a></sup>intikalleri mukadder olmuştur. Bir suçlu aranacaksa, bu ancak onların kaderleri olabilir.”</p>

  <p class="normal">Mecliste bulunanların cümlesi Şehzâdenin cevabını beğenerek âferin dediler, Padişah ile Şehzâdeye dualar ettiler ve:</p>

  <p class="normal">— “Sen zamanın en bilgili ve en zeki kişisisin. Bu cevap, zekanın derecesini göstermeye yeter!...” dediler.</p>

  <p class="normal">Şehzâde alçakgönüllü bir şekilde itiraz etti:</p>

  <p class="normal">— “Ben kamil bir âlim değilim. Hatta ihtiyar bir kör ile üç ve beş yaşlarındaki iki çocuk bile benden daha bilgili ve zekidirler.</p>

  <p class="normal">Padişah ve vezirler, bu kişilerin keyfiyetlerini anlatmasını rica ettiler. Bunun üzerine Şehzâde anlatmaya başladı:</p>
</body>
</html>
