<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>binbirgece</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h1 class="h1baslik" id="calibre_toc_56">SENDİBAD’IN İKİNCİ SEYAHATİ</h1>

  <p class="normal">Evvelce anlattığım gibi ilk seyahatimden sonra ömrümün mütebaki<sup class="calibre3"><a href="../Text/binbirgece_split_455.html#footnote-100-363" id="footnote-100-363-backlink">[363]</a></sup> günlerini Bağdat’ta istirahat ederek geçirmeye karar vermiştim. Lâkin bu durgun hayattan çabuk bıktım.</p>

  <p class="normal">Yine ticaret, yine mavi denizlerde gezmek iştihası uyandı. Yine kâr bırakması muhtemel birçok eşya satın alarak birkaç tacirle beraber bir gemiye bindik. Canlarımızı Allah’a emanet ettikten sonra rüzgâra yelken açarak enginlere doğru ilerlemeye başladık. Her rast geldiğimiz adada duruyor, bizdeki eşyadan adalar ahalisine veriyor ve adalar ahalisi de memleketimizde bulunmayan eşyalardan bize veriyorlardı. Bu suretle çok kâr ederek yolumuza devam ediyorduk.</p>

  <p class="normal">Bir gün, üstü baştan aşağıya kadar yemiş ağaçlariyle örtülü bir adaya rast geldik. Adada ne insan, ne de hayvan vardı. Adanın şurasında burasında akan serin ırmakların kenarında biraz istirahat etmek üzere adaya çıktık.</p>

  <p class="normal">Ben şarap şişemi alıp ırmak kenarında bir ağaç gölgesinde tenhaca bir köşeye yaslandım. Çok güzel bir yemek yedikten sonra uyku bastı. Ben de yan gelerek uykuya dalıvermişim.</p>

  <p class="normal">Ne kadar zaman uyuduğumun farkında değilim. Lâkin uyanınca, adadan herkesin beni unutarak gitmiş olduklarını gördüm.</p>

  <p class="normal">Artık benim ne hâlde kaldığımı, neler düşündüğümü siz tasavvur ediveriniz.</p>

  <p class="normal">Kurtuluş ümidi verebilecek belki bir şey görürüm diye yüksek bir ağacın tepesine çıkarak, dört tarafı gözden geçirerek araştırdım. Deniz tarafında hiçbir şey yoktu. Deniz uçsuz bucaksız geniş bir mavi çarşaf gibi uzanıp gidiyordu. Ne bir yelkenli, ne de bir kayık gözüküyordu.</p>

  <p class="normal">Kara tarafına bakınca, pek uzaklarda beyaz bir şey gördüm. Bu beyaz şey, o kadar uzaklarda idi ki, ne olduğunu tahmin etmek mümkün değildi. Hemen ağaçtan indim. Yiyecek içecek nem varsa, hepsini bir torbaya koyduktan sonra, beyaz şeye doğru yürümeye başladım.</p>

  <p class="normal">Yürüye yürüye nihayet ona erişince, beyaz şeyin bir kubbe olmadığını gördüm. Bu koca bir gülle idi. Güllenin etrâfını dolaştım. Ellerimi güllenin üzerinde gezdirdim. Gülle o kadar düzdü ki, bunun üzerine tırmanıp tepesine çıkmak mümkün değildi. Çünkü pürüzsüz satıha tutunacak hiçbir çıkıntı yoktu. Hiçbir tarafında bir delik, bir kapı yoktu. Güllenin çevresi takriben elli adım kadardı.</p>

  <p class="normal">Güneş daha batmamıştı; amma batmak üzereydi. Birdenbire göğün yüzünü büyük bir kara bulut örtüvermiş gibi, bulunduğum yer karanlık oluverdi. Bulunduğum noktanın apansızın gölgelenmesine şaştım. Göğe baktım, bir de ne göreyim, bulut değil, lâkin büyük bir bulut kadar kocaman bir kuş, benim bulunduğum yere doğru geliyor.</p>

  <p class="normal">Gemilerde seyahat ederken gemicilerin “Ruh”<sup class="calibre3"><a href="../Text/binbirgece_split_456.html#footnote-100-364" id="footnote-100-364-backlink">[364]</a></sup> denilen bir kuştan bahsettiklerini işitmiştim. Havada gördüğüm kuş, işte o kuş olacaktı. Ve benim beyaz gülle zannettiğim şey de o kuşun yumurtası olacaktı.</p>

  <p class="normal">Kuş indi ve yumurtasının üzerine oturdu. Kuş yaklaşırken ben yumurtanın dibine sinmiştim. Kuş oturunca ayağını benden üç adım öteye yere dayamıştı. Kuşun ayağı yüz senelik bir meşe ağacının kütüğü kadar kalındı.</p>

  <p class="normal">Cebimde bulundurduğum uzun ve sağlam bir iple kendimi kuşun bacağına bağladım. Ümit ediyordum ki, kuş yiyecek bulmak için, ertesi günü başka bir yere doğru uçunca, beni de bu ıssız adadan başka bir yere götürür. Tekmil geceyi kuşun ayağına bağlı olarak ayakta geçirdim.</p>

  <p class="normal">Ertesi günü şafak sökerken kuş, yumurtasının üzerinden kalkarak uçmaya başladı. O kadar yükseklere çıktı ki, artık ben ne adayı, ne karayı, ne denizi görmüyordum. Nihayet kuş bir yere indi. Kuş iner inmez ben ipi çözerek kuşun bacağından kaçtım. Ben kaçarken kuş gagasiyle koca bir yılan yakalayarak yine havalanıp gitti.</p>

  <p class="normal">Kuşun beni bıraktığı yer, derin bir vâdiydi. Vâdinin iki tarafında o kadar yüksek dağlar vardı ki, bu dağların tepeleri bulutlara karışıyordu. Hem de dağların yamaçları o kadar dik, o kadar sarptı ki, bunların üzerinden tırmanarak vâdiden çıkmak imkânsızdı.</p>

  <p class="normal">Hâlim pek fena idi. Kuşun bacağına sarıldığım ada ile bu içinde bulunduğum vâdi arasında bir fark yoktu. Vâdinin boyunca yürürken, vâdinin dibinin boylu boyunca elmaslarla örtülmüş olduğunu gördüm. Bu elmasların bazıları pek büyüktü.</p>

  <p class="normal">Bu elmasları avucuma alıyor ve onları sevinçle seyrediyordum. Ötede öyle şeyler gördüm ki, bende artık sevinç kalmamıştı. Ve korkudan titremeye başlamıştım.</p>

  <p class="normal">Biraz ötede birçok yılan dolaşıyordu. Bu yılanlar o kadar büyük, o kadar uzundu ki, bunların en küçüğü bile kolaylıkla bir fili yutabilirdi. Bu yılanlar gündüzün deliklerinden çıkmıyorlardı. Çünkü düşmanları “Ruh” kuşundan korkuyorlardı. Lâkin karanlık basar basmaz artık hiçbirisi deliğinde durmuyor, vâdiyi dolaşıyorlardı.</p>

  <p class="normal">Ben karanlık basmadan evvel vâdide dolaşa dolaşa nihayet beni içine alabilecek boş bir delik buldum. Deliğe girdikten sonra, buraya yılanlar da girmesin diye, ağzını büyük bir taşla tıkadım. Lâkin taşın bir yerindeki çatlağından bir gözümle dışarısını görebiliyordum.</p>

  <p class="normal">Gece olunca yılanlar birer birer çıkarak, tüyler ürpertici ıslıklar çalarak sağa sola gezinmeye başladılar. Ben korkumdan o gece hiç uyuyamadım.</p>

  <p class="normal">Ertesi gün yılanlar deliklerine girince, ben korka korka ve yavaş yavaş delikten çıktım. Epeyce zaman vâdide sağa sola gezdim. Vâdinin her tarafında yerler elmasla örtülü idi. Ne olursa olsun diyerek bir yere oturdum. Gece hiç uyuyamadığım için uyku bastı. Lâkin çok uyumamıştım ki, koca bir şey müthiş bir gürültü ile yanımdaki kayaların üzerine düştü. Ben de birdenbire uyandım. Bu düşen şey, bir koyun budu idi. Etrâfıma bakınca, sağa sola böyle butların düşmekte olduğunu gördüm.</p>

  <p class="normal">Gemicilerin bu elmas vâdisinden bahsettiklerini işitmiştim. Hatta yılanlara yakalanmadan elmasları alabilmek için ne gibi hileler ve oyunlar yaptıklarını da duymuştum. Lâkin hep bunları yalan zannederdim. Hâlbuki işte kendi gözlerimle görüyordum ki, işitmiş olduğum rivayetlerin hepsi vâki idi. Vâdinin içine düşen koyun butlarının kimler tarafından ve neden atıldığını da anladım.</p>

  <p class="normal">Elmasları vâdiden alabilmek için vâdiye inmenin iki sebepten mümkün olmadığını evvelce anlamıştım. Sebebin biri, yılanların korkusu idi; ikincisi de vâdinin iki tarafındaki yamaçların pek sarp oluşları idi. Onun için vâdiden elmas almak isteyen tacirler, vâdinin iki tarafındaki yüksek dağlardan vâdinin ortasına ve öteye beriye koyun butları atıyorlardı.</p>

  <p class="normal">Bu butları, oranın kartallarının yavru yattıkları mevsimde atıyorlardı ki, kartallar butları görünce vâdiye uçup butları pençeleriyle tutuyor ve uçarak yuvalarına götürüyorlardı.</p>

  <p class="normal">Oranın kartalları çok büyüktü. Butlar yukardan elmasların üzerine düşünce, birçok elmaslar üzerine yapışıyordu. Kartallar butları yuvalarına götürürlerken, elmasları da yuvalarına götürüyorlardı. Kartallar butları yavrularına yedirmezden evvel, tacirler kartalların yuvalarına yanaşıyor ve tahta parçalarıyle, davullarla öyle gürültü yapıyorlardı ki, kartallar ürkerek kaçıyorlardı. O zaman tacirler yuvalarına gidip elmasları topluyorlardı.</p>

  <p class="normal">Butların havadan düştüğünü gördüğüm dakikaya kadar, ben o derin vâdiden artık bir daha çıkacağımı hiç ümit etmiyordum.</p>

  <p class="normal">Lâkin butların düşmeye başladığını görünce, artık o vâdiden kurtulmak için bir çare bulunacağını ummaya başladım. Vâdide yığılı duran elmasların en büyüklerini toplayarak yiyeceğimi taşıdığım torbanın içine tıka basa doldurdum. Sonra torbayı sıkı sıkı belime bağladım. Sarığımı çıkararak bir ucunu en büyük but parçasına bağladım, öbür ucunu da vücudumun etrâfına dolayarak, çözülmeyecek surette düğümledim. But sırtıma bağlanmıştı. Ben yüz üstü yatınca, sırtımda bağlı duran but beni örtüyordu.</p>

  <p class="normal">Biraz sonra koskoca kartalların uçarken yaptıkları gürültüleri işittim. Büyük bir kartal gelip benim sırtımda bağlı olan budu kaldırarak havalandı. Bit-tabii but ile beraber beni de uçuruyordu. Kartal beni yuvasına götürür götürmez, yuvasının yanına gizlenen bir tacir, bir gürültü yapmaya başladı. Kartal korkup kaçınca, tacir yuvaya koştu.</p>

  <p class="normal">Tacir beni görünce evvelâ çok korktu. Sonra kendini topladı. Bana oraya nasıl geldiğimi sormazdan evvel, dünyanın elmaslarını güya çalmışım diye, benimle kavga etmeye kalkıştı.</p>

  <p class="normal">Biz böyle konuşurken öbür tacirler de etrâfımızı sardılar. Beni görünce, hepsi hayret ettiler. Tacirler vâdiden kurtulmak için düşündüğüm hileden ziyade benim cesaretime hayran oluyorlardı. Tacirler beni oturdukları yere götürdüler. Orada torbanın içindeki elmasları onlara da gösterdim. Hepsi parmak ısırarak bu elmasların şimdiye kadar sultan saraylarında ve padişah taçlarında gördükleri büyük elmaslardan daha iri olduğunu söylediler.</p>

  <p class="normal">Her tacirin bir kartal yuvası vardı. Kartalın beni getirdiği yuvanın sahibi olan tacire torbamdaki elmaslardan istediğini ve istediği kadarını almasını teklif ettim. O tacir yalnız bir elmas aldı. Aldığı elmas da torbadakilerin en küçüğü idi.</p>

  <p class="normal">O geceyi tacirlerin çadırında geçirdim. İşitmeyenler varsa dinlesinler diye, başımdan geçenleri de bir-iki kere anlattım.</p>

  <p class="normal">Ertesi gün orasını terk ederek yola düzeldik. Ve sağ-salim o memleketin bir limanına vardık. Limanda bir gemiye girerek Roha Adası’na gittik. Bu adada elmaslarımın bazısını güzel güzel mallarla değiştirdim. Roha Adası’ndan başka daha birçok adalara uğradık. Nihayet Basra körfezi’ne eriştik.</p>

  <p class="normal">Basra’dan doğru Bağdat’a gittim. Elmaslarımın birçoğunu satarak kurtulduğum için, elmasların yarısını fakir-fukaraya sadaka olarak dağıttım. Bu kadar zahmetle toplamış olduğum büyük servetle rahat rahat yaşadım.</p>
</body>
</html>
