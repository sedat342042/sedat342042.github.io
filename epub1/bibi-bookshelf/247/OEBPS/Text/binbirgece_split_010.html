<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>binbirgece</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h1 class="h1baslik" id="calibre_toc_9">BALIKÇI VE İFRİT HİKÂYESİ</h1>

  <p class="normal">İhtiyar bir balıkçı varmış. Bu balıkçının bir ihtiyar karısı ve üç tane de küçük çocuğu varmış. Bu adam, çok fakir olduğu hâlde, ağını denize, her gün, dört defadan fazla atmamayı âdet edinmiş.</p>

  <p class="normal">Bir gün, kayığını ve ağını alarak denize gitmiş. “Bugün bakalım Hazreti Allah, kısmetimize ne gönderir?” diyerek, ağını denize atmış.</p>

  <p class="normal">Ağı bir müddet denizde bıraktıktan sonra, kaldırmaya kalkışmış. Lâkin ağ o kadar ağırlaşmış ki, kaldıramamış. “Galiba kısmetim açıldı.” diye sevinmiş, denize dalmış, ağın bir kısmını denizin dibinden kurtardıktan sonra, kayığa dönmüş. Ve ağı çekmekte devam etmiş.</p>

  <p class="normal">Bir de ağın içinde ne görsün? Koca bir eşek leşi... “Suphanallah<sup class="calibre3"><a href="../Text/binbirgece_split_107.html#footnote-100-15" id="footnote-100-15-backlink">[15]</a></sup> kısmetim bugün ne tuhafmış!” diye düşünmüş.</p>

  <p class="normal">Zavallı balıkçı, “Kısmet Allah’tan!” diyerek ağı, bir ikinci defa denize atmış. Yine ağı çekilemeyecek kadar ağır gelmiş. Balıkçı, ağın ilk atışında yaptığı gibi dalmış, ağı kurtarmış. Kayığa dönmüş ve ağı çekmiş, denizden çıkarmış.</p>

  <p class="normal">Bu sefer de, içi kum ve taş dolu çatlak bir küp çıkmış.</p>

  <p class="normal">Balıkçı, “Tevekkeltü alâllah”<sup class="calibre3"><a href="../Text/binbirgece_split_108.html#footnote-100-16" id="footnote-100-16-backlink">[16]</a></sup> diyerek ağı üçüncü defa atmış. Üçüncü defa da ağ ağırlaşınca, evvelki iki defaları gibi, ağı kurtarmak için yaptıklarının hepsini, yine baştan yapmış. Bu sefer de denizden, koca koca kaya parçaları çıkarmış. Balıkçı başını göğe doğru kaldırarak:</p>

  <p class="normal">— “Allah’ım, ağı günde yalnız dört defa attığımı bilirsin. Ağı üç defa attım. Şimdi bir defa daha atacağım, rızık sendendir. Çocuklarımı ve beni aç bırakma!” diye dua ettikten sonra, ağı denize sermiş.</p>

  <p class="normal">Ağı çekerken, ağ yine ağırlaşmış. Balıkçı, dördüncü defa dalıp çıkmış. Nihayet ağı yukarı getirince, ağın içinde kalın bir bakır şişe bulmuş. Bakır şişenin ağzı, kurşunla kapalıymış. Kurşunun üzerinde, Hazreti Süleyman’ın mührü okunabiliyormuş.</p>

  <p class="normal">Balıkçı kendi kendine, “Neyse, hiç olmazsa şişeyi bakır pazarına götürür de çoluk çocuğa ekmek alacak kadar para bulurum.” demiş.</p>

  <p class="normal">Bir müddet sonra balıkçı, “Şu şişeyi satmazdan evvel, içinde ne var bir baksam da şişeyi sonra satsam!” diye düşünmüş. Cebinden bıçağını çekip şişenin kurşun kapağını çıkarmış.</p>

  <p class="normal">Şişe açılınca, içinden yavaş yavaş kara dumanlar çıkmaya başlamış. Simsiyah duman çıka çıka havaya doğru yükselmiş, gökler dumanla kararmış. Duman döne döne, toplana toplana koca bir ifrit kıyâfetine girmiş. Bu ifritin başı göklere, ayakları denizin dibine değiyormuş. Başı câmi kubbesi, kolları değirmen kolları, bacakları ise iri bir gemi direkleri kadar varmış. Ağzı derin bir mağaraya, dişleri kocaman kayalara, burun delikleri boruya, gözleri de kazan kapaklarına benziyormuş.</p>

  <p class="normal">Balıkçı ifriti görünce, korkudan bayılıp kayığın dibine yuvarlanmış. Yavaş yavaş kendine gelince, ifriti yine başı ucunda bekler görmüş ve devin, “Ey Süleyman beni öldürme!” diye inlediğini işitmiş.</p>

  <p class="normal">Balıkçı ifrite, “Ey ifrit, sen ne diyorsun? Süleyman’a yalvarıyorsun, hâlbuki Hazreti Süleyman öleli bin sekiz yüz sene var. Sen nasıl olup da bu şişeye hapsedildin?” diye sormuş.</p>

  <p class="normal">İfrit de “Sana bir havâdis vereceğim. Fakat sonra seni hemen öldüreceğim.” diye cevap vermiş.</p>

  <p class="normal">Zavallı balıkçının yine yüreği hızlı hızlı çarpmaya başlamış, korkudan başı dönmüş. “Neden?... Neden beni öldüreceksin? Beni öldürmeye ne lüzum var? Ben seni denizin dibinden çıkardım, mahpus olduğun şişeden âzât ettim!” diye kekelemiş.</p>

  <p class="normal">İfrit cevap olarak, “Sen yalnız ölümlerden ölüm beğen, nasıl öleceğini düşünüp seç ki, seni öyle öldüreceğim.” diye bağırmış.</p>

  <p class="normal">Balıkçı, “Ne suçum var ki beni öldüreceksin?” diye sormuş.</p>

  <p class="normal">İfrit, “Öyleyse dinle” demiş.</p>

  <p class="normal">Balıkçı da “Aman kısa anlat, çünkü canımın yarısı vücudumdan uçtu!” diye cevap vermiş.</p>

  <p class="normal">İfrit de şöyle anlatmış:</p>

  <p class="normal">— “Ben Hazreti Davut’un oğlu Hazreti Süleyman’a isyan etmiştim. Onun için Hazreti Süleyman, vezirini bana göndermişti. Vezir beni imana dâvet etmişti. Ben imanı kabul etmeyince, beni bu gördüğün şişeye hapsetmişti. Şişeden çıkmayayım diye, şişenin ağzındaki kurşunu Hazreti Süleyman’ın mührüyle mühürlemişti. Sonra şişeyi denize atmışlardı. Denizin dibinde yüz sene kalmıştım. Bu yüz sene zarfında “Beni kim kurtarırsa, onu zengin edeceğim.” diye niyetlenirdim. Lâkin bu yüz sene içinde beni kimse kurtarmadı. Aradan bir ikinci yüz sene geçti. Bu ikinci yüz sene esnasında, “Kim beni kurtarırsa, topraklar içinde gömülü ne kadar altın varsa, onları eşip eşip beni kurtarana götüreceğim.” diye düşündüm. Lâkin kimse imdadıma koşmadı. Üçüncü yüz sene zarfında beni kurtaran adamı ise, dünyanın en mesut adamı etmeye niyetlendim. Yine beni mahbesimden kurtaran olmadı. Bir yüz sene daha, bir daha, bir daha geçti. Yine şişe içinde kapalı kaldım. Şişenin içinde artık o kadar kızmaya başlamıştım ki, dört beş gün evvel, “Beni buradan kim kurtarırsa, onu hemen öldüreceğim!” diye niyetlendim. Yalnız öldüreceğim adam, ölümlerin hangi türlüsünü beğenirse, onu o türlü öldürmeyi aklıma kurmuştum. İşte sen beni kurtardın, onun için seni öldüreceğim. Şimdi, ölümler içinde ölüm beğen bakalım!”</p>

  <p class="normal">Bu sözleri işittikten sonra balıkçı, ifrite yine öldürülmemesi için yalvarmış:</p>

  <p class="normal">— “Seni kurtardığım için mükâfatım ölüm mü olacak?” demiş.</p>

  <p class="normal">İfrit de cevaben:</p>

  <p class="normal">— “Evet, ölüm olacak!” demiş.</p>

  <p class="normal">İfritin taş gibi yüreğini yumuşatamayacağını anlayan balıkçı, ifritten kurtulabilmek için, ona bir oyun etmek lâzım geldiğini düşünmüş ve ifrite:</p>

  <p class="normal">— “Pekâlâ, beni öldür, lâkin evvelce soracağım bir suale cevap ver.” demiş.</p>

  <p class="normal">İfrit de:</p>

  <p class="normal">— “Çabuk sor!” diye mırıldanmış.</p>

  <p class="normal">Balıkçı:</p>

  <p class="normal">— “Senin bir elinin sırça parmağı bile bu küçük şişeye sığmaz, nasıl olur da, yeri göğü tutan koca gövdeni bunun içine sıkıştırdın?” demiş.</p>

  <p class="normal">İfrit:</p>

  <p class="normal">— “İnanmıyor musun? Yalan mı söylüyorum sanıyorsun?” diye gürlemiş.</p>

  <p class="normal">Balıkçı da:</p>

  <p class="normal">— “Hayır, şişenin içine sığdığını gözlerimle görmeseydim, inanmazdım!” demiş.</p>

  <p class="normal">İfrit de durduğu yerde duman olup yavaş yavaş şişenin içine geçmiş. O zaman balıkçı, “Aman yine dışarı kaçıp başıma belâ olmasın!” diye, Hazreti Süleyman’ın mührüyle mühürlenmiş kurşunu, şişenin ağzına takıvermiş.</p>

  <p class="normal">Bu sefer ifrit, şişenin içinden yalvarmaya başlamış. Balıkçıya:</p>

  <p class="normal">— “Beni âzât et de seni zengin ederim; beni salıver de seni mesut ederim, seni şöyle memnun ederim, sana böyle iyilikler ederim!” diye diller dökmüş.</p>

  <p class="normal">Balıkçı da, “Seni bir defa salıverdim de mükâfat olarak az kaldı beni öldürecektin. Ben seni şimdi salıverirsem, Yunan Padişah<sup class="calibre3"><a href="../Text/binbirgece_split_109.html#footnote-100-17" id="footnote-100-17-backlink">[17]</a></sup> ile Doban Hekim’in<sup class="calibre3"><a href="../Text/binbirgece_split_110.html#footnote-100-18" id="footnote-100-18-backlink">[18]</a></sup> vaziyetlerine gireriz!” diye cevap vermiş.</p>

  <p class="normal">İfrit, “Yunan Padişah ile Doban Hekim hikâyesi nedir?” diye sormuş, balıkçı da anlatmağa başlamış:</p>
</body>
</html>
