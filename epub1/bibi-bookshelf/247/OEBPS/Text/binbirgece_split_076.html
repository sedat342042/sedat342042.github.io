<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>binbirgece</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h1 class="h1baslik" id="calibre_toc_75">PİRİNÇ HİKÂYESİ</h1>

  <p class="normal">Adamın biri pirinç satın almak için karısını bakkala gönderdi. Kadın parayı alıp bakkala gitti ve pirinç istedi.</p>

  <p class="normal">Bakkal bir bakışta kadına abayı yakmıştı. Pirinci tartıp verdikten sonra şakalaşmaya başladı:</p>

  <p class="normal">— “Güzel hanımcağızım” dedi, “hiç pirinç şekersiz pişer mi? Eğer bedava şeker isterseniz, içeriye buyurun da bir saat kadar sohbet edelim…”</p>

  <p class="normal">Kadın da esasen bakkalı gözüne kestirmişti, o da bu işe fitti. Binaenaleyh teklifi derhal memnuniyetle kabul etti ve içeriye girdiler.</p>

  <p class="normal">Bakkal kadına dedi ki:</p>

  <p class="normal">— “Sevgilim, bir dakika müsaade et, gidip çırağa söyleyeyim de şekeri hazırlasın…”</p>

  <p class="normal">Ve dükkanda, içerdeki odadan kadının işitebileceği kadar yüksek ber sesle çırağına emretti:</p>

  <p class="normal">— “Hanımefendinin torbasını âlâ cinsten kesme şekerle doldur!...”</p>

  <p class="normal">Sonra da çırağın kulağına eğilerek fısıldadı:</p>

  <p class="normal">— “Torbadaki pirinci yerine boşaltıp torbayı da toprakla doldur!...”</p>

  <p class="normal">Bakkalla kadın içeriki odada bir saat kadar meşgul oldular. Nihayet işleri bitince kadın çıkıp torbasını aldı ve evine döndü. Torbanın içinde pirinç ve şeker var sanıyordu. Hâlbuki torba ağzına kadar toprakla doluydu. Çırak ustasının dediğini yapmıştı.</p>

  <p class="normal">Kadın, “Oh ne âlâ, hem ziyaret, hem ticaret!...” diyerek sevine sevine evine döndü. Torbayı efendisinin önüne bıraktı, kendisi de tencere getirmeye gitti.</p>

  <p class="normal">Kocası torbayı açınca, az kalsın küçük dilini yutuyordu. Bu ne?... Pirinç yerine taş toprak!... Yoksa hatun aklını mı oynatmıştı?...</p>

  <p class="normal">Kocası müstehzi bir tavırla dedi ki:</p>

  <p class="normal">— “Karıcığım ben sana, ‘Bizde yapı var, git taş-toprak getir!...’ demedim; seni pirinç almaya gönderdim. Bu ne?...”</p>

  <p class="normal">Kurnaz kadın torbadaki toprağı görünce derhal intikal etmişti. Hiç bozuntu vermeden hemen cevap verdi:</p>

  <p class="normal">— “Ben de amma akılsızım ha!... Elek getirmeye gitmiştim, telaşımdan tencere getirmişim!...”</p>

  <p class="normal">Kocası büsbütün şaşaladı:</p>

  <p class="normal">— “Canım karı” dedi, “sen çıldırdın mı? Elekle ne yapacaksın?”</p>

  <p class="normal">Kadın mazlum bir eda ile başını iki tarafa sallayarak cevap verdi:</p>

  <p class="normal">— “Sorma efendiciğim, sorma!... Başıma tuhaf bir şey geldi… Şimdiye kadar hiç para kaybettiğimi bilmem… Çarşıya çıkınca parayı elimden düşürmeyeyim mi? Hay kör şeytan hay!... Eğilip aramaya da utandım. Hemen oradan birkaç avuç toprak alıp torbaya doldurdum… Düşürdüğüm para her hâlde toprağın içinde olacak… Fakat bir defa iyice elemek lâzım…”</p>

  <p class="normal">Kadın böyle söyleyerek mutfaktan bir elek getirdi ve kocasının eline tutuşturdu:</p>

  <p class="normal">— “Al şu eleği de toprağı ele!...” dedi. “Senin gözün benimkinden keskindir.”</p>

  <p class="normal">Adamcağız karısının sözlerine derhal inanmıştı. Büyük bir gayretle toprağı elemeye başladı. O kadar ki saçı sakalı toz toprak içinde kalmıştı.</p>

  <p class="normal">İşte Padişahım, kadınların hilesine bundan büyük delil olamaz… Onlar kurnazlıkta şeytana bile taş çıkarırlar. Bu sebepten, hiçbir veçhile sözlerine inanmak caiz olamaz…</p>

  <p class="normal">Padişah Üçüncü Vezirin anlattığı bu hikâyeden büyük bir hisse almıştı. Kadınların kurnazlığı ve hilekârlığı hakkındaki fikri kuvvet buldu; ihtimal has câriyesi de hile ediyordu. Bunun üzerine Şehzâdeyi öldürmekten vazgeçti.</p>

  <p class="normal">Gece oldu. Cariye, mutadı veçhile Padişahın dairesine gelince:</p>

  <p class="normal">— “Şevketli Sultanım” dedi, “anlıyorum ki, vezirler sizi aldatmak için ellerinden gelen bütün gayreti sarf ediyorlar. Fakat ‘kız olan şehzâdenin hikâyesi’nde gaddar Vezir nasıl mağlup olduysa, sizin vezirleriniz de benim karşımda öyle perişan olacaklardır!...”</p>

  <p class="normal">Padişah hikâyeyi merak etmişti:</p>

  <p class="normal">— “Anlat bakalım şu hikâye nasıl şeymiş!...” diye emretti.</p>

  <p class="normal">Cariye, bunun üzerine hikâyeyi şu suretle anlattı:</p>
</body>
</html>
