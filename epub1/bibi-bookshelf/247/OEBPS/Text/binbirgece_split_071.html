<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>binbirgece</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h1 class="h1baslik" id="calibre_toc_70">HİLEKÂR ÂŞIKIN HİKÂYESİ</h1>

  <p class="normal">Padişahım, vaktiyle bir delikanlı güzel bir kadına âşık olmuştu. Fakat kadın ehl-i namustandı. Kocasına ihânet etmek istemiyordu. Tabiatıyle delikanlıya yüz vermedi. Hâlbuki âşıkı hiçbir surette ondan vazgeçmek niyetinde değildi. “Ne yapsam, ne etsem?” diye bir hile aramaya başladı. Nihayet kadının uşaklarından biriyle ahbap olup eve girmeye karar verdi. Hediye ve para göstererek uşağın gönlünü yaptı, pek az zamanda uşakla kırk yıllık ahbap oldu.</p>

  <p class="normal">Bir gün, dereden tepeden konuşurlarken uşağa dedi ki:</p>

  <p class="normal">— “Yahu, bak ben seni kaç defa evime çağırdım. Hanımefendi evde olmadığı bir gün sen de beni dâvet edip bir ziyafet çeksen fena mı olur?”</p>

  <p class="normal">Uşak safderun<sup class="calibre3"><a href="../Text/binbirgece_split_546.html#footnote-100-454" id="footnote-100-454-backlink">[454]</a></sup> bir adamdı:</p>

  <p class="normal">— “Hay hay!...” diye cevap verdi. “İyi akıl ettin. Tesadüf, hanımefendi yarın hamama gidiyor. Sabahtan buyurun da bol bol sohbet edelim…”</p>

  <p class="normal">Filhakika kadın ertesi gün hamama gidecekti. Delikanlı erkenden evin yolunu tuttu. Cebine bir de çiy yumurta saklamayı ihmal etmemişti.</p>

  <p class="normal">Uşak, misafirin yapacağı hileden bî-haber olduğu için, delikanlıyı meserretle karşıladı:</p>

  <p class="normal">— “Buyurun efendim, buyursunlar!... Hoş geldiniz, safâlar getirdiniz!...”</p>

  <p class="normal">Ve evin her tarafını gezdirdi. Hatta hanımefendinin yatak odasına kadar soktu. Delikanlı da esasen bu böyle bir fırsat arıyordu. Uşağa sezdirmeden usulca cebindeki yumurtayı kırdı ve beyazını yatak çarşafına bulaştırıverdi.</p>

  <p class="normal">Sonra da alelusul yemek yediler, kahve içip sohbet ettiler ve misafir çıkıp gitti.</p>

  <p class="normal">Aradan bir saat geçmemişti ki, kadının efendisi çıkageldi.</p>

  <p class="normal">— “Hanımefendi nerede?”</p>

  <p class="normal">— “Hamama gitti efendim.”</p>

  <p class="normal">— “Ya öyle mi? Pekâlâ, pekâlâ…”</p>

  <p class="normal">Adamcağız fevkâlâde yorgun olduğundan, hemen yatağa uzanıp bir miktar istirahat etmeyi düşünmüştü. Bir de baksın ki ne baksın, çarşafta koskoca bir meni lekesi!...</p>

  <p class="normal">Kan beynine sıçradı:</p>

  <p class="normal">— “Hay kaltak hay!...” diye bağırdı. “Yabancı erkekle zina işlemiş de yıkanmak için hamama gitmiş!...”</p>

  <p class="normal">Ve uşağına haykırdı:</p>

  <p class="normal">— “Çabuk git, hanımı hamamdan al getir!...”</p>

  <p class="normal">Uşak palas pandıras kadını getirdi. Zavallının hiçbir şeyden haberi yok:</p>

  <p class="normal">— “Hayrola kocacığım, beni neden kirimle hamamdan çağırdın? Biraz daha sabretsen olmaz mıydı?”</p>

  <p class="normal">Fakat kocası söz dinleyecek ve cevap verecek hâlde değildi. Öfkesinden ağzı köpük içinde kalmıştı. Kadıncağızı direğe sımsıkı bağladı, bastı sopayı, bastı sopayı. Allah yarattı demiyordu…</p>

  <p class="normal">— “Mel’un karı… Elimden kurtuluş yok… Bu evden bugün senin ölün çıkacak… Alçak!... Rezil!... Namussuz!... Kaltak!...”</p>

  <p class="normal">Bir taraftan o bağırıyor, bir taraftan da kadının vâveylâsı<sup class="calibre3"><a href="../Text/binbirgece_split_547.html#footnote-100-455" id="footnote-100-455-backlink">[455]</a></sup> göklere çıkıyordu. O derecede ki, bütün mahalleli başlarına üşüştü.</p>

  <p class="normal">— “Ne oldu?”</p>

  <p class="normal">— “Ne oluyor?”</p>

  <p class="normal">— “A efendi, bu ne insafsızlık… Hatunu öldüreceksin!...”</p>

  <p class="normal">— “Allah’tan korkmaza bak… Nerdeyse kadını haklayacak…”</p>

  <p class="normal">— “Ne yaptı bu kadın? Kabahati ne?...”</p>

  <p class="normal">— “Öyle ya canım, geçinmeye meramın yoksa, boşa vesselâm… Beyhude işkence etme…”</p>

  <p class="normal">Bütün mahalleli kadını müdafaa ediyordu. Herifin kollarından tuttular, kadıncağızı çözüp kurtardılar.</p>

  <p class="normal">— “Canım, size ne oldu? Bu derece hiddet etmenize sebep nedir? Zevcenizin ırz ehli, namuslu bir kadın olduğuna hepimiz kalıbımızı basarız. Zavallının ne suçu var ki?...”</p>

  <p class="normal">Adam cevap verdi:</p>

  <p class="normal">— “Ne suçu mu var? Gelin de gözünüzle görün…”</p>

  <p class="normal">Ve mahalleliyi doğru yatak odasına götürdü:</p>

  <p class="normal">— “İşte, şu çarşafa bakın… Bu meni lekesinin burada işi ne?...”</p>

  <p class="normal">En öndekiler şöyle eğilip bir baktıktan sonra kahkahayı koyuverdiler. Adam şaşaladı.</p>

  <p class="normal">— “Bunda gülecek ne var?...” diye bağırdı.</p>

  <p class="normal">Hazır bulunanlar cevap verdiler:</p>

  <p class="normal">— “Ayol bu erkek menisi değil, yumurta akı!...”</p>

  <p class="normal">— “Yumurta akı mı?...”</p>

  <p class="normal">— “Evet, hâlis muhlis yumurta akı. İnanmazsan bir kap, bir de mangal getir de ispat edelim…”</p>

  <p class="normal">Filhakika yumurta akı ateşte pişirilince meni olmadığı derhal sabit olmuştu.</p>

  <p class="normal">Bunun üzerine adam yaptığına pişman oldu ve karısından özürler diledi. Tekrar barıştılar. Hilekâr âşığın planı suya düşmüştü. Fakat az kalsın zavallı kadıncağız tamiri gayri kabil bir felakete uğrayacaktı.</p>

  <p class="normal">İşte padişahım, erkeklerin hilekârlığına bundan büyük delil olamaz.</p>

  <p class="normal">Padişah câriyenin hikâyesini dinledikten sonra ona hak verdi ve oğlunun katlolunmasını emretti.</p>

  <p class="normal">Fakat sabah olunca, bu sefer de İkinci Vezir huzura girip yeri öptü:</p>

  <p class="normal">— “Ey şevketli Padişah!... Şehzâdenin idamı hususunda acele buyurmayınız. Dünyaya gelinceye kadar yıllarca intizar içinde yaşadınız. Taç ve tahtınıza varis olacak ondan başka evlâdınız da yok. Evvela bir kere istintak<sup class="calibre3"><a href="../Text/binbirgece_split_548.html#footnote-100-456" id="footnote-100-456-backlink">[456]</a></sup> buyursanız nasıl olur? Korkarım ki, sonradan pişman olmayasınız. Nitekim meşhurdur, “bezirgan yaptığına nedamet ettiyse de faydası olmadı.”</p>

  <p class="normal">Padişah, bezirganın hikâyesini merak etmişti:</p>

  <p class="normal">— “Şu hikâyeyi anlat bakalım!...” dedi.</p>

  <p class="normal">Bunun üzerine İkinci Vezir, Padişaha bezirganın hikâyesini anlattı:</p>
</body>
</html>
