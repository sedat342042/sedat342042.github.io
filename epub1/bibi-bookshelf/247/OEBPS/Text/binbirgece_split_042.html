<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>binbirgece</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h1 class="h1baslik" id="calibre_toc_41">AŞKIN DALGIN ESİRİ GANEM’İN HİKÂYESİ</h1>

  <p class="normal">Bu hikâyeyi dinleyen öteki zenciler, hikâye bitince gülmüşler:</p>

  <p class="normal">— “Yalancı olduğunu ispat ettin, bu anlattıkların baştan aşağıya yalan...” diye Kâfur ile eğlenmişler.</p>

  <p class="normal">Hikâye anlatmak sırası, üçüncü ve sonuncu köleye gelmiş, o ise:</p>

  <p class="normal">— “Ey amcam oğulları, sizlerin anlattıklarınız hep saçma sapan şeyler. Bir de benim başıma gelenleri dinlemelisiniz ki, feleğin insanı kaç çemberden geçireceğini anlayasınız. Lâkin artık sabah olmak üzeredir. Burada göreceğimiz iş de epeyce uzun sürecek. İşimiz fena olur, geliniz de evvelâ işimizi bitirelim, yerlerimize dönelim, orada ben size masalı rahat rahat anlatırım.” demiş.</p>

  <p class="normal">Bu sözleri, iki zenci doğru bulmuşlar. Hemen sepetin içindeki kazmayı, küreği çıkararak dört mezar arasında derince bir çukur açmışlar. Sandığı kaldırıp çukura yatırmışlar, üzerini güzelce toprakla örttükten sonra feneri, sepeti, toplayarak savuşmuşlar.</p>

  <p class="normal">Zenciler karanlıklar içine dalıp kaybolurken, şafak henüz sökmemişmiş. Ağacın tepesinde bekleyen Eyyub oğlu Ganem, gerek mezarlıkta, gerek etrâfta kimsenin kalmadığına emniyet kesbedince soyulmak yahut öldürülmek kaygısından kurtulmuş. Fakat bu sefer de zihnini başka bir merak kurcalamaya başlamış.</p>

  <p class="normal">Kendi kendine, “Ah bir şafak sökse de, aşağıya inerek şu sandığın içindeki şeyin ne olduğunu görebilsem!” der dururmuş.</p>

  <p class="normal">Derken efendim, göğün şark tarafı aydınlanmaya başlamış. Ganem şafağın büsbütün sökmesini bekleyememiş.</p>

  <p class="normal">Daha alaca karanlık iken, ağaçtan aşağı sıyrılıvermiş. Elleriyle, parmaklarıyla, tırnaklarıyla toprağı eşerek sandığı meydana çıkarmaya muvaffak olmuş. Lâkin sandığın üzerinde koca bir kilit varmış. İşgüzar olanın elinden ne gelmez? Oracıkta ağırca bir kaya parçası bulmuş. Vura vura kilidi kırmış, sandığın kapağını iki elleriyle kavramış, tekmil kuvvetiyle asılıverince, kapak takkadak açılıvermiş.</p>

  <p class="normal">Ganem sandığın içinde ne görse beğenirsiniz? Nur topu gibi bir genç kız! Yalnız genç kızı haşhaş ile uyutmuşlarmış. Ganem evvelâ kızı ölü zannetmiş ve “Eyvah!..” diye bağırmış. Lâkin göğsüne, dudaklarına dikkat edince, el’an nefes almakta olduğunu görmüş. Kızın gerdanında, kulaklarında, parmaklarında o kadar mücevherat varmış ki, onların değerine paha biçilemezmiş. Hele güzelliği, hele güzelliği!...</p>

  <p class="normal">Ganem kızcağızın bir suikasta uğradığını anlamış. Onu yavaşçacık sandıktan dışarı çıkararak, arkası üstü yere yatırmış. Sabahın serin ve saf havası yüzüne vurup ağzına ve boğazına girince kız “Hapşu!!!” diye haykırmış. Derken boğulur gibi olmuş. Bir biri arkasına öksürmüş, öksürmüş… O kadar öksürmüş ki, ağzından iri bir ceviz kadar büyük bir haşhaş parçası fırlamış.</p>

  <p class="normal">Ganem koca haşhaş parçasını yerden kaldırıp muayene etmiş. Kendi kendine “Vay gidi insafsızlar vay! Bu haşhaşı, değil şu melek yüzlü ince kıza, lâkin koca bir file yuttursalardı, o kadar güç ve kuvvetine rağmen, onu bile öteki dünyaya yollarlardı!” diye söylenmiş.</p>

  <p class="normal">Derken kızın uzun kirpikleri titremeye, gözleri aralıklaşmaya başlamış. Biraz sonra kız gözlerini adam akıllı açmış. Lâkin zavallıyı haşhaş sersemletmiş olduğu için, sağa sola bakındığı hâlde, etrâftakileri ve Ganem’i görememiş. Yalnız rüzgârın alnını okşadığını duymuş. Tatlı bir sesle, “Ey rüzgâr! Serin serin esersin, fakat susamış olanların susuzluğunu gideremezsin!” diye söylenmiş.</p>

  <p class="normal">Biraz sonra, derin bir “Off!..” çekmiş ve “Sabiha neredesin?” diye çağırmış.</p>

  <p class="normal">Kimse cevap vermeyince “Şeceretüddürra, Nurülhüda, Necmetüssubh daha uyanmadınız mı?” diye sormuş.</p>

  <p class="normal">Yine cevap alamayınca “Nüzhet, Helvâ, Zarife cevap versenize yahu, sizi çağırıyorum, işitmiyor musunuz?...” diye inlemiş.</p>

  <p class="normal">Etrâfta bir çıt bile yokmuş. Kızın yavaş yavaş aklı başına geliyormuş. Ürkek ürkek etrâfına bakınmaya başlamış. Yanındaki mezar taşlarını görünce:</p>

  <p class="normal">— “Eyvah, beni mezarlığa taşımışlar! Ey Allah’ım senden saklı, senden gizli bir şey olmaz. Sırmalı ipekli saraylardan alarak bu dört mezar arasına getireni bilmek isterdim. Bunu muhakkak bana bildir ey Allah’ım!” diye yalvarmış.</p>

  <p class="normal">Ganem, o dakikaya kadar bir köşede sessiz sedasız duruyor ve kızı seyrediyormuş. Lâkin artık dayanamamış:</p>

  <p class="normal">— “Hanımcığım, burada ne sırmalı ipekli döşemeler, ne de öyle döşenmiş saraylar vardır. Şu gördüğünüz mezarlarsa size ait değil, ölmüş vatandaşlara aittir. Burada size ait olarak mevcut olan yalnız bir can vardır ki, o da kulunuz Eyyub oğlu Ganem’dir. Her şeyin vukuundan evvel haberdar olan Hazreti Allah, bugün başınıza bir felâket geleceğini de evvelce görüp takdir etmiş ve kurtuluşunuza da kulunuzu âlet tayin etmiş olacak ki, buralarda hiç işim gücüm olmadığı hâlde, tekmil geceyi bu mezaristanda geçirdim.” demiş.</p>

  <p class="normal">Kız Ganem’e bakmış ve Ganem’in doğru söylediğine inanmış. Kurtulduğuna şükrederek kelime-i şahadet getirmiş. Elini göğsüne koyup gözlerini Ganem’den ayırmayarak:</p>

  <p class="normal">— “Elhamdülillâh, artık tamamen kendime geldim. Beni buraya kimin getirdiğini biliyor musunuz?” diye sormuş.</p>

  <p class="normal">— “Evet efendim, şuracıktaki tahta sandığı görüyor musunuz, sizi onun içinde üç zenci buraya getirdiler.” demiş. Ve bütün başından geçenleri, orada gördüklerini, nasıl şehre girmekte gecikerek şehir kapısı dışarısında kaldığını, nasıl gömülü olduğu yerden onu dışarı çıkardığını ve topraklar altında boğulmaktan onu nasıl kurtardığını, elhâsıl hepsini, hepsini baştan aşağıya kadar anlatmış.</p>

  <p class="normal">Kız:</p>

  <p class="normal">— “Sizin gibi bir insanı benim muavenetime koşturduğu için Allah’a bin şükürler ederim. Şimdi burada kaybedecek vaktimiz yoktur. Beni yine sandığın içine kapayınız, şehir kapısından girip çıkan katırların, yük hayvanlarının arasında bir boşunu bulup hemen kiralayınız. Sandığı sırtına koyunuz ve beni evinize götürünüz. Bundan dolayı hatır ve hayâle sığmayacak kadar büyük ihsanlara mazhar olacaksınız. Hele bir defa evinize varalım. Size orada rahat rahat hikâyemi anlatabilirim.” demiş.</p>

  <p class="normal">Ganem, çok memnun olmuş. Hemen mezarlıktan çıkarak şehir kapısına doğru yürümüş.</p>

  <p class="normal">Artık şafak çoktan sökmüş ve güneş şarktan gözleri kamaştırmaya başlamış. Gece ıssız olan şehir kapısı, şimdi bağıran çağıran, giden gelenlerle doluymuş.</p>

  <p class="normal">Ganem istediği hayvanı çarçabuk bulmuş, mezarlığa getirmiş. Kızı sandığa yatırıp üstünü kapadıktan sonra, sandığı hayvanın üzerine yüklemiş.</p>

  <p class="normal">Ganem’in yüreği, çoktan kızın aşkıyla dolmuş, kız o kadar güzelmiş ki, hakikaten sevilmeye lâyıkmış. O gün kız, çarşıya çıkarılıp esir diye satılacak olsaymış, binlerce parça altına değermiş.</p>

  <p class="normal">Hayvan tıkır tıkır yürürken, zavallı Ganem’in yüreği de pat pat çarpıyormuş. Ya sandık düşüp de Ganem’e nazaran dünyanın herhangi bir hazinesinden, bir definesinden bin kere daha kıymettar olan yükün bir tarafı incinirse?...</p>

  <p class="normal">Hayvan onun avlusuna girer girmez, Ganem sandığı yere indirerek kızı içinden çıkarmış. Kız dışarı çıkınca, dört tarafına şöyle bir göz gezdirmiş. Kendisini bin bir türlü şallarla, kilimlerle döşeli güzel bir konakta bulmuş. Yerlerde bazısı açılmış, bazısı daha açılmamış birçok yükler sürünüyormuş.</p>

  <p class="normal">Bu yüklerden kız, Ganem’in zengin bir tüccar olduğunu anlamış. Yüzünün örtüsünü çıkarmış. Ganem’i ilk gördüğü zaman, yüreğinde ona karşı bir sıcaklık duymuş. Lâkin ne kadar da olsa, daha o zaman haşhaşın tesiri büsbütün zâil olmamışmış.</p>

  <p class="normal">Kız tamamen kendine geldikten sonra, Ganem’i bir de evde görünce, artık ona öyle tutulmuş ki, gözünde Ganem’den başka hiçbir şeyin ehemmiyeti kalmamış. Tatlı bir sevgi, kızın bütün ruhunu, yüreğini kaplamış, kavurmuş. Kız kızara kızara:</p>

  <p class="normal">— “Acaba efendim bir şey yesek mi?” diye sormuş.</p>

  <p class="normal">Ganem:</p>

  <p class="normal">— “Baş üstüne! Ben çarşıya gidip dönünceye kadar siz burada bir dakikacık bekleyiniz!” diyerek çarşıya fırlamış.</p>

  <p class="normal">Orada gözüne ne kestirdiyse satın almış. Fırında pişmiş kuzu dolması, bal, kaymak, meyve, şarap, mum, sonra güzel koklanması ve görülmesi hoş neye rast gelmişse, hepsini eve taşımış.</p>

  <p class="normal">Kız, Ganem’in telaşını görünce, gülmüş. Delikanlıya sarılmış, öpmüş ve koklamış. O kadar ki, gencin kıza karşı duyduğu aşk, yüz binlerce kere artmış.</p>

  <p class="normal">Sonra oturmuşlar, akşama kadar yemişler, içmişler, ikisinin de muhabbeti karşılıklıymış. Nasıl karşılıklı olmasın ki, kız da, oğlan da nur topu gibiymiş. İkisi de akranmış.</p>

  <p class="normal">Suların kararmasıyla beraber, aşkın dalgın esiri Ganem ayağa kalkarak, renkli kandilleri yakmış. Odanın içi, gündüz gibi aydın olmuş.</p>

  <p class="normal">Bu sefer Ganem, mahir ustaların ellerinden çıkma ince elmastıraş şarap sürahileriyle bardakları çıkarıp ortaya koymuş. Bardağı Ganem doldurur kıza verir, kız içer; bardağı doldurur Ganem’e verir ve içirirmiş. Bardak birisinin dudağından ötekinin dudağına birçok kereler geçmiş.</p>

  <p class="normal">Elverir ki câm dolsun, yar elinden alınıp içilsin, yine doldurulup yar dudağına sunulsun. Onun sayısının ne ehemmiyeti olabilirmiş? Bardaklar epeyce defa dolup boşaldıktan sonra, iki genç, şiirler söylemeye, gülüşmeye ve oynaşmaya başlamışlar. neş’eleri o kadar artmış ki, dünyayı unutmuşlar.</p>

  <p class="normal">Lâkin saatler gelip geçmekte devam ediyormuş. Gece olmuş, mehtap olmuş, nihayet, şafak yaklaşmış. İki genç ayrı ayrı yerlerde uykuya varmışlar, şafak söküp güneş doğduktan sonra uyanmışlar.</p>

  <p class="normal">Eyyub oğlu Ganem, yine çarşıya koşmuş, sebze, et, şarap vesaire gibi birçok şeyler satın alarak eve getirmiş. İki genç, karınlarını doyurmuşlar ve yine bardağı dudaktan dudağa geçirmeye başlamışlar. Birbirleriyle şaka etmişler, gülüşmüşler.</p>

  <p class="normal">Şarap içmekten ikisinin de yanakları kıpkırmızı, gözleri kapkara olmuş. Ganem, yüreğinde gizli sakladığı duygularını, daha fazla zapt edememiş:</p>

  <p class="normal">— “Aşkının esiriyim, gözlerin beni kul etti, yüreğim harap oldu, seni gördüğüm günden beri aklım, fikrim, yüreğim, duygularım hep senden ve yalnız senden ibaret oldu. Kaygısız hayatım, sana baktığım dakikada hitama erdi. Beni böyle viran bırakma, bana acı... Dünyada senden başka bir şey görmez oldum…” diye şikâyet etmiş.</p>

  <p class="normal">Gözleri sıcak yaşlarla dolmuş, bir müddet ağlamış. Onu böyle müteessir görünce, kızın da yüreği fena hâlde sızlamış:</p>

  <p class="normal">— “Vallâhi seni bütün ruhumla, aklımla, yüreğimle seviyorum. Efkârımın, duygularımın, evveli de âhiri de sensin. Benim için de senden başka her şey boş, her şey mânâsız ve kıymetsizdir. Fakat bu kadar sevgimize rağmen, ilelebet birleşemeyeceğimizi biliyorum!” demiş.</p>

  <p class="normal">Ganem boynunu bükmüş:</p>

  <p class="normal">— “Aman ne diyorsun? Cihânda kim kavuşmamıza mâni olabilir?”</p>

  <p class="normal">— “Size bu akşam hikâyemi anlatacağım, sözlerimin ne kadar doğru olduğunu, o zaman göreceksiniz.”</p>

  <p class="normal">Lâkin aradan bir gün, iki gün, iki hafta, hatta bir ay geçmiş, kız vaat ettiği hikâyeyi bir türlü söyleyememiş.</p>

  <p class="normal">Bir gece Ganem, o kadar acı acı yalvarmış ki, kız dayanamamış, derin bir âh çekerek:</p>

  <p class="normal">— “Sana vaat ederim, şimdi anlatmaya başlayacağım. Benim kim olduğumu, mevkiimin, sarayımın ne olduğunu, şimdi öğreneceksin, kat’iyyen birleşemeyeceğimiz hakkındaki kanaatimin de doğruluğunu tasdik edeceksin!” demiş.</p>

  <p class="normal">Eliyle elbiselerini örten ve omuzlarından saçlarıyla beraber topuklarına kadar inen bir tülün altın işlemeli kenarını Ganem’e göstermiş. Bu altın işleme üzerinde bazı yazılar varmış. Ganem eğilip yazıları okumuş. Orada “Ey Peygamberimizin amcasının torunu, sen ebediyyen benimsin, ben de ebediyyen seninim!...” diye yazılıymış.</p>

  <p class="normal">Peygamber’in amcası el-Abbas olduğuna göre, onun torununun Harun Reşid olacağını bulmak, işten bile değilmiş. Hâlbuki Harun Reşid, o zamanın padişahı, halifesi, kodamanıymış.</p>

  <p class="normal">Yazıyı okur okumaz Ganem’in eli ayağı kesilmiş, minderin üzerine düşüvermiş. Kız da hikâyesini şöylece anlatmaya başlamış:</p>

  <p class="normal">Benim adım Kûtulkulûb’dur. Ben Halife Harun Reşid’in en sevgili, en gözde câriyesiyim. Padişah beni, tâ küçük yaşımdayken saraya aldırdı. Sarayda kalacak olan her kız çocuğu gibi, ben de bin naz ve bin nimet içinde büyütüldüm.</p>

  <p class="normal">Aradan birkaç sene geçti. Sülün gibi serpildim, güzelleştim. Çok geçmeden Sultan bu meziyetlerimin farkına vardı. Ve beni candan sevdi. Bana ayrı bir daire verildi. Hizmetime yirmi câriye tayin edildi. Üzerimde gördüğün mücevheratı, işte hep Sultan hediye etti.</p>

  <p class="normal">Bir gün Harun Reşid’in bir işi çıktı. Vilayetlerin birisine seyahat etmesi lâzım geldi. Saraydan ayrıldı, gitti. Halifenin karısı Zübeyde, beni çok kıskanırdı. Padişahın az zaman için bile olsa, saraydan ayrılmasını, büyük bir fırsat bildi.</p>

  <p class="normal">Bana hizmet eden câriyelerden birisini gizlice yanına çağırarak ona “Şu haşhaş parçasını görüyor musun? Bunu elbisenin arasında sakla, hanımın uykuya dalar dalmaz bunu ya burnuna, ya ağzına tık! Sana öyle bir bahşiş vereceğim ki, hem sen, hem evlâtların, hem de torunların parayı avuç avuç saçsanız, servetinizi bir türlü tüketemeyeceksiniz.” demiş.</p>

  <p class="normal">Cariyenin sevinçten çıldıracağı gelmiş. Zaten câriye, evvelce Zübeyde’nin hizmetçisiymiş. Bundan dolayı, bu işi yapmayı cana minnet bilmiş!</p>

  <p class="normal">Bir gün, minderin üzerine yaslanarak uykuya dalmıştım. Kız haşhaşı usulcacık burnuma tıkadı. Kulaklarım çınlamaya ve vızır vızır ötmeye, başım da fırıl fırıl dönmeye başladı. Uykudan uyandım. Fakat üzerime bir ağırlık çökmüştü. Başımı kaldıramıyordum. Kendimi başka bir dünyada sanıyordum.</p>

  <p class="normal">Cariye, Zübeyde’ye koşarak emrettiği işi, istediğinden daha âlâ becerdiğini müjdeledi. Zübeyde, emin olduğu zencileri çağırarak onlara bol bol paralar vererek beni ortadan kaybetmelerini emretti.</p>

  <p class="normal">Herifler beni sandığa tıkınca, doğru mezarlığa götürdüler. Ben kendimde değildim. Elimi ayağımı, hatta gözlerimi kıpırdatamıyordum. Lâkin olan biten her şeyi duyuyor, işitiyor ve biliyordum.</p>

  <p class="normal">Artık hikâyemin ötesini anlatmaya lüzum yok. Çünkü ötesini, sen kendi gözlerinle gördün. Sen olmasaydın, kara topraklar içinde diri diri kalacak ve kim bilir, nasıl ölecektim.</p>

  <p class="normal">Ben saraydan çıkarıldıktan sonra, Halife geri döndü mü, yoksa o gittiği vilayette kaldı mı bilmiyorum. Artık kim olduğumu öğrendin ya? Ona göre davran ve benim burada olduğumu kimseye belli etme.”</p>

  <p class="normal">Kûtulkulûb hikâyesini bitirince, zavallı Ganem’i bir korkudur almış. Kûtulkulûb, Halife Harun Reşid’in gözdesi olduktan sonra, kimse ona göz atmaya değil, yanına gitmeye bile cesaret edemezmiş.</p>

  <p class="normal">Ganem korka korka, tâ odanın öteki ucuna çekilerek, orada yapayalnız oturmuş. Hâlinden şikâyet etmiş. Hem sevmek, hem sevilmek, hem de sevdiğinden ilelebet ayrı ve uzak düşeceğini bilmek acısını tattıkça, deli divâne oluyormuş. Kara bahtına bir türlü razı olamıyor, felâketine dayanamıyormuş.</p>

  <p class="normal">Onu bu hâlde gördükçe, Kûtulkulûb o kadar üzülüyormuş, o kadar üzülüyormuş ki, içinden, “Bu kadar üzüntü altında ezileceğime, keşke kara topraklar içinde gömülüp kalaydım da, ne şu çektiklerimi çekeydim, ne de şu gencin bu yürekler acısı hâlini göreydim!” diye söyleniyormuş.</p>

  <p class="normal">Zavallı Kûtulkulûb, böyle düşüne düşüne, kendisinden uzağa çekilmiş olan Ganem’in yanına yanaşmış. Onu öpmüş, kollarının arasına alarak çocuk okşar gibi okşamış. Ganem’e karşı duyduğu sevgi, bütün benliğini birdenbire öyle bir sarış sarmış ki, onu artık gizlemek imkânı kalmamış. Aşkını bütün büyüklüğüyle Ganem’e itiraf edivermiş! Onu öpmüş, öpmüş!</p>

  <p class="normal">Lâkin Halife korkusu Ganem’i kör ve sağır etmiş. Kûtulkulûb onu kollarına aldıkça, o öteye çekiliyormuş.</p>

  <p class="normal">Neden sonra iki âşık yan yana oturmuşlar. Yalnız ve yalnız kendilerini görerek uzun uzun konuşmuşlar, dertleşmişler. Üzgün yüreklerine biraz su serpilmiş. Kederli ruhları, biraz rahat bulmuş.</p>

  <p class="normal">Yemek vakti gelip çatınca, Ganem yine eskisi gibi çarşıya çıkmış, eve ne lâzımsa hepsini satın alarak konağa dönmüş.</p>

  <p class="normal">Bir de ne görsün, sakin ve durgun bıraktığı Kûtulkulûb yaşlar, helecanlar, telaşlar içinde... Mamafih kızın yaşları çok devam etmemiş. Kız Ganem’i görür görmez, gözyaşları birdenbire dinivermiş. Yaşlı bakışlarıyla Ganem’e gülümseyerek:</p>

  <p class="normal">— “Sevgilim, çarşıya çıktın, beni burada yalnız bıraktın, bana pek acı bir hicran çektirdin!” diye boynuna atılıvermiş.</p>

  <p class="normal">Ganem ona şaşkın şaşkın bakmakta devam edince, o duygularını daha ziyade tafsil etmek mecburiyetini hissetmiş:</p>

  <p class="normal">— “Çarşıda bir saat kaldın, ama gel de bir bana sor. Bana o küçücük saat, upuzun bir asır gibi geldi. Sana anlattıklarıma hiç aldırış etme, artık olacak oldu! Seni ne kadar sevdiğimi görmüyor musun? Dünya yerinden oynasa, kıyametler kopsa, hiç umurumda değil. Senden ayrı kalmaya hiç dayanamam, artık evlenelim.” demiş.</p>

  <p class="normal">Lâkin Ganem:</p>

  <p class="normal">— “Aman hanımcığım, söylediğin hiç yapılır şey mi? Hiç kedi gidip arslanın postuna oturur mu? Padişaha ait olan bir şeye ben nasıl el uzatabilirim?” dermiş.</p>

  <p class="normal">Sonra Kûtulkulûb’un kolları arasından kurtularak uzağa kaçarmış. Ganem’in bu hâli, kızın aşkını daha ziyade ateşlemekten başka bir şeye yaramamış.</p>

  <p class="normal">Aşkın dalgın esiri Eyyub oğlu Ganem’in hâli işte böyleymiş.</p>

  <p class="resimalti">*</p>

  <p class="resimalti">* *</p>

  <p class="normal">Gelelim Zübeyde’ye...</p>

  <p class="normal">Kûtulkulûb işini kendi istediği gibi halletmiş, ama bu sefer başka bir dert, başka bir kaygı baş göstermiş.</p>

  <p class="normal">Neredeyse Halife gittiği yerden geri dönecekmiş. Halife gelip de Kûtulkulûb’u sorunca, Zübeyde Halifeye ne cevap verecekmiş?</p>

  <p class="normal">Zübeyde aklını başına devşirmiş. Başını iki eline almış, arpacı kumrusu gibi düşünmüş taşınmış. Sağa komuş olmamış, sola komuş olmamış, nihayet bu işin içinden çıkamayacağına aklı kesince, eskiden beri tanıdığı bir ihtiyar fettan karıdan akıl danışmaya kalkışmış.</p>

  <p class="normal">O kadını çağırmış, bir odaya çekip kapıyı sıkı fıkı kapadıktan sonra, ihtiyar kadına derdini sayıp dökmüş ve ondan akıl fikir istemiş. Kadın gözlerini yumup bir düşündükten sonra:</p>

  <p class="normal">— “Kûtulkulûb’u diriltmek mümkün değildir. Halife hazretleri de neredeyse geri dönecektir. Ben size acele bir marangoz göndereyim. Marangoz öyle bir ustadır ki, her ne isterseniz, size onun tıpkısını tahtadan yapabilir. Kûtulkulûb’un burnu şöyleydi, dudağı böyleydi diye bu marangoza tarif edersiniz. Marangoz Kûtulkulûb’un tahtadan heykelini yapar. O heykeli kefenlere sararsınız ve güzel bir tabuta koyarsınız. Tabutu da kendi dairenizin yanında kazdıracağınız bir mezara yatırırsınız. Mezarın etrâfına mumlar, kandiller yaktırırsınız. Kölelerinize, hizmetçilerinize mâtem elbiseleri giydirirsiniz. Halife saraya yaklaşırken hepsi ağlaşsınlar, bağrışsınlar ve dövünsünler.</p>

  <p class="normal">“Halife:</p>

  <p class="normal">— “Hayrola bu kıyamet ne, ne oldu?” falan diye sordukça,</p>

  <p class="normal">— “Âh, sizlere ömür, zavallı Kûtulkulûb gençliğine doymadan öldü gitti!” desinler. Halife bu havâdisi duyunca ağlayacak. Hâfızları çağırtacak, onları Kûtulkulûb’un mezarına göndererek ruhuna hatimler indirtecek. Eğer aklına, “Sakın amcamın kızı Kûtulkulûb’a kıskançlıktan bir fenalık etmiş olmasın?” gibi bir şüphe girer veyahut Kûtulkulûb’a duyduğu aşkın şiddetinden dolayı onu son bir defa görmeye kalkışır da mezarın açılmasını emrederse, hiç korkma ve ses çıkarma. Mezarı açtıkları zaman, Halife tabutu görecek. Tabutun içinden kefenlenmiş olan Kûtulkulûb’un heykeli çıkacak. İşte asıl kefeni açmaya kalkıştıkları zaman, sen araya gir, ölen bir kadının yüzü gözü nâmahrem olduğunu hatırına getir. O zaman, âhiret korkusu, daha ziyade inat ederek Halifeyi Kûtulkulûb’u görmekten vazgeçirir. Hoş inat edip de kefeni yırttırsa da, marangozun heykeline aldanacağına eminim ya. Fakat ümit ederim, iş oraya varmaz. Halife Kûtulkulûb’un öldüğüne kanar. Kefenli heykeli tabuta ve tabutu da yerine koydurur. Siz de Allah’ın izniyle, bu işin içinden sıyrılıp çıkmış olursunuz.”</p>

  <p class="normal">Zübeyde, bu nasihati dikkatle dinledikten sonra, ihtiyar kadına hak vermiş. Yalnız marangoza heykelin tarifini, mezar, tabut ve câriyelere mâtem elbiseleri yaptırılması işlerini hep ihtiyar kadına terk etmiş.</p>

  <p class="normal">İhtiyar kadın işe başlamış. Marangoza heykeli yaptırmış, mezarı hazırlatmış, tabutu mezara koydurduktan sonra, kandilleri yaktırmış, mezarı bir evliya türbesine döndürmüş. Kölelere kara kara elbiseler biçtirip diktirmiş. Bütün bu işleri o kadar ustalıkla yapmış ki, bütün saray halkı Kûtulkulûb’un sahiden öldüğüne inanmış.</p>

  <p class="normal">Derken, Halifenin saraya dönmesi günü gelip çatmış. Halife saraya girerken, Kûtulkulûb’u biraz sonra göreceğini düşünerek seviniyormuş. Lâkin halâyıkların feryadını, saray halkının da mâtem elbiselerini görünce, ruhunu korkulu bir merak sarmış. Sarayın geçitlerinden acele acele geçerek doğru Zübeyde’ye gitmiş. Zübeyde kadını da baştan aşağı siyahlara bürünmüş görünce, yüreği duracak gibi olmuş, telaşlı telaşlı:</p>

  <p class="normal">— “Ne var? Ne oldunuz yahu?..” diye sormuş.</p>

  <p class="normal">Zübeyde kadın ağlıyormuş gibi yüzünü buruştura buruştura Kûtulkulûb’un öldüğünü bildirmiş. Bunu duyunca, Halifenin ayağına inme inmiş, bayılıp yere devrilmiş.</p>

  <p class="normal">Gül suları, miskler, amberler getirmişler. Halife ayılıp da gözünü açar açmaz, Kûtulkulûb’un mezarının nerede olduğunu sormuş.</p>

  <p class="normal">O zaman Zübeyde:</p>

  <p class="normal">— “Kendisini çok sevdiğimi bilirsiniz, onun için zavallıcığı kendi dairemin yanına gömdürdüm!” diye cevap vermiş.</p>

  <p class="normal">Halife, seyahat elbisesini sırtından çıkarmadan, çizmelerinin tozuyla, doğru Kûtulkulûb’un mezarına gitmiş. Orada kilimleri serili ve kandilleri yanmış görünce, Zübeyde kadına teşekkür etmiş.</p>

  <p class="normal">Aradan bir-iki saat geçince, aklına bir şüphe kurdu girmiş. Bazen Zübeyde’nin sözlerine inanır, bazen de inanmaz olmuş. Şüphe üzüntüsünü başından atmak için, doğruca mezarın bulunduğu yere gitmiş. Kızın açılması için emir vermiş. Kız açılmış, tabut çıkarılmış, kapağı kaldırılmış, kefen gözükmüş.</p>

  <p class="normal">İşte tam o vakit ihtiyar kadın<sup class="calibre3"><a href="../Text/binbirgece_split_288.html#footnote-100-196" id="footnote-100-196-backlink">[196]</a></sup>, “Durunuz!” demiş.</p>

  <p class="normal">İhtiyar kadın müdahale sırasının geldiğini anlamış:</p>

  <p class="normal">— “Sultanım Allah’tan kork, kefeni açma!” demiş.</p>

  <p class="normal">Halife biraz düşünmüş, sonra hepsine:</p>

  <p class="normal">— “Her şeyi yerli yerine koyunuz!” diye emir vermiş.</p>

  <p class="normal">Anlaşılan kefeni açtırmasına Allah korkusu mâni olmuş. Halife mezara başını dayayarak uzun uzun ağlamış.</p>

  <p class="normal">O günden sonra Halife, boş vakti oldukça, muhakkak Kûtulkulûb’un mezarını ziyaret edermiş. Hâfızlar mezar başında nöbetle Kur’an okurlarmış. Birisinin nöbeti bitmezden evvel, öteki okumaya başlarmış, orada Kur’an sesi eksik olmazmış.</p>

  <p class="normal">Bir sabah Harun Reşid, bütün vezir vüzerasını çağırarak, onlarla devlet işlerini görüşüp konuşmuş. İşlerin hepsi yoluna konduktan sonra, vezirler hep ayrı ayrı evlerine gitmişler.</p>

  <p class="normal">Kendi de biraz başını dinlendirmek için, harem tarafına çekilerek bir mindere uzanmış. Yorgun gözlerini, sanki uyuyormuş gibi yummuş.</p>

  <p class="normal">Biri baş, biri de ayak ucunda duran iki câriyeler, Halifenin uyuduğunu zannederek kendi aralarında şöyle konuşuyorlarmış:</p>

  <p class="normal">— “Görüyor musun Ayşe?”</p>

  <p class="normal">— “Neyi görüyor muyum?</p>

  <p class="normal">— “Efendimizin sabah akşam Kûtulkulûb’un mezarını ziyaret ettiğini görmüyor musun?”</p>

  <p class="normal">— “Görüyorum, ondan ne çıkar? Elbette ziyaret eder ya!”</p>

  <p class="normal">— “Hakikaten çok ahmakmışsın! Mezarın içinde, meşe odunundan yontulmuş bir heykelden başka bir şey olmadığını<sup class="calibre3"><a href="../Text/binbirgece_split_289.html#footnote-100-197" id="footnote-100-197-backlink">[197]</a></sup> bilmiyor musun? Bunu bütün dünya duydu, yalnız Halife bilmiyor sanıyordum. Demek senin de dönen dolaplardan hiç haberin yok?”</p>

  <p class="normal">— “Aman deme? Demek o mezarın içinde Kûtulkulûb’un yerine tahtadan bir put var ha? Öyleyse Kûtulkulûb acaba nerede dersin?”</p>

  <p class="normal">— “Nerede olacak, Eyyub oğlu Ganem adlı bir tüccarın yanındaymış. Hem de ne zamandan beri, biliyor musun? Buradan gideliden beri... Bir hesap et bakalım, tam dört ay değil mi? Ben bunları, kapı aralığında kulak kabarta kabarta duydum. Hem de Zübeyde kadının kendi ağzından duydum. O bunları ihtiyar kadına anlatırken işittim. Efendimiz seyahate çıktıktan sonra, Zübeyde kadın, bir halayığa koca bir haşhaş parçası vermiş. Kûtulkulûb uyurken halâyık haşhaşı burnuna mı ağzına mı, bir yerine tıkamış. Kûtulkulûb bayılıp kendinden geçmiş. O zaman Zübeyde kadın, şu maymun suratlı Kâfur yok mu, işte onunla Savab’ı ve bir de başkasını, ama kim olduğu hatırımda değil, çağırmış. Kûtulkulûb’u bir sandığa koymuşlar, kaldırınca yallah mezarlığa götürmüşler, onun oraya gömmüşler. Ama her nasılsa Ganem adlı bir tüccar Kûtulkulûb’un gömüldüğünü görmüş, onu topraktan çıkararak evine götürmüş. Kûtulkulûb da işte o evde kalmış.”</p>

  <p class="normal">Halife bu muhavereyi hayret içinde dinlemiş. Kız sözlerini bitirince, yaralanmış kaplan gibi, yerinden irkilip dışarı fırlamış.</p>

  <p class="normal">— “Bana Cafer Bermekî’yi çağırınız!...” diye bağırmış.</p>

  <p class="normal">Yedi yerden temennalar ede ede ve yedi yerde kilimleri öpe öpe Cafer Bermekî, Halifenin huzuruna girmiş. Gözünün ucuyla Halifeyi bir süzünce, içinden, “Bu çağırışta bir hayır yok, ama bakalım ne çıkacak?” diye düşünmüş.</p>

  <p class="normal">Öfkesinden Halifenin sakalı dimdik olmuş:</p>

  <p class="normal">— “Cafer! Yanına birçok asker al, Eyyub oğlu tüccar Ganem’in evi neredeyse sor, soruştur ve bul. Evi sar, apansızın içeri gir. Kûtulkulûb ile onu tut, hemen buraya getir.</p>

  <p class="normal">Vezir Cafer, “Semi’nâ ve ata’nâ!.” diyerek dışarı çıkmış.</p>

  <p class="normal">Askerleri başına toplamış. Valiyi de yanına almış, Ganem’in evini bulmuşlar. Dört taraftan sarmışlar.</p>

  <p class="normal">Ganem henüz çarşıdan gelmiş ve Kûtulkulûb ile birlikte sofraya oturup yemek yemek üzereymiş.</p>

  <p class="normal">Kûtulkulûb pencereden evin sarılmakta olduğunu görmüş. Bu hareketin mânâsını derhal anlamış. Yüzünde renk kalmamış. Soğuk terler dökmeye başlamış:</p>

  <p class="normal">— “Aman Ganemciğim, burada bir saniye bile durma, hemen kaç git, çünkü hayatın tehlikededir. Halife evi sardırıyor, seni bir yakalarsa, hâlin yamandır!” demiş.</p>

  <p class="normal">Ganem:</p>

  <p class="normal">— “A ruhum, ben buradan nasıl kaçabilirim? Evvel emirde bütün param, eşyam, mallarım bu evdedir. Onları kaybedersem, dilencilik etmekliğim lâzım. Sonra nasıl kaçarım? Madem ki ev sarılmış, bu kadar kalabalığın arasından çıkıp sıvışmayı sen kolay bir şey mi sanıyorsun?” diye cevap vermiş.</p>

  <p class="normal">Kûtulkulûb birden:</p>

  <p class="normal">— “Hay, buldum!” diye yerinden fırlamış.</p>

  <p class="normal">Ganem’in başındaki sarığı, sırtındaki cübbeyi acele çekip çıkarmış. Ona yırtık bir cübbe, kirli bir sarık giydirmiş. Yemek tepsisini başına vermiş. Tepsinin içine bir dilim ekmek, içinde bir iki et parçası bulunan bir çanak koymuş. Sonra karşısına geçerek yukarıdan aşağıya bir süzmüş.</p>

  <p class="normal">— “Bu kıyâfetle seni annen bile tanıyamaz. Şimdi artık korkma, kapıyı aç, sağına solunu bakmadan dosdoğru yürü. Allah sana selâmet versin. Benim için hiç merak etme. Bana Halife bir fenalık edemez, onu nasıl kullanacağımı ben iyi bilirim.” demiş.</p>

  <p class="normal">Ganem, Kûtulkulûb’un dediği gibi yapmış. O kıyâfetle aşağı inmiş, savuşup gitmiş.</p>

  <p class="normal">Kûtulkulûb yükte hafif, pahada ağır ne bulduysa, hepsini sandığına doldurup kapamış, odayı derlemiş, toplamış, üstüne başına çeki düzen vermiş ve beklemiş.</p>

  <p class="normal">Aradan çok geçmeden Cafer Bermekî konağa girmiş. Konağı oda oda araştıra araştıra yukarı kata çıkmış, orada Kûtulkulûb’a rast gelmiş.</p>

  <p class="normal">Kûtulkulûb, Cafer Bermekî’yi görünce, ihtiramen<sup class="calibre3"><a href="../Text/binbirgece_split_290.html#footnote-100-198" id="footnote-100-198-backlink">[198]</a></sup> yeri öpmüş, ayağa kalkmış ve Vezire, “Aleyhimde verilen hükmü infaz ediniz!” diyerek<sup class="calibre3"><a href="../Text/binbirgece_split_291.html#footnote-100-199" id="footnote-100-199-backlink">[199]</a></sup> gözlerini yere eğmiş.</p>

  <p class="normal">Vezir Cafer de Kûtulkulûb’a hürmet etmiş:</p>

  <p class="normal">— “Eyyub oğlu Ganem’in tevkifinden başka bir emir almadım.” diye cevap vermiş.</p>

  <p class="normal">Kûtulkulûb:</p>

  <p class="normal">— “O çoktan beri burada yoktur, bir-iki ay evvel, birçok eşya ile Şam’a gitti. Ondan sonra, ondan ne bir haber, ne bir mektup geldi. Size bir ricam var, şuradaki sandığı görüyor musunuz? Adamlarınıza söyleyiniz de, işte onu benimle beraber saraya götürsünler!” diye yalvarmış.</p>

  <p class="normal">Vezir Cafer ellerini çırpmış, birçok askerler koşuşup gelmişler. Sandığı onlara taşıtmış, Kûtulkulûb’u da yanına alarak saraya götürmüş.</p>

  <p class="normal">Vezir, Kûtulkulûb ile görüşürken, askerler Ganem’in konağını tâ tavan arasından bodrumuna kadar soyup soğana çevirmişler.</p>

  <p class="normal">Saraya varır varmaz Vezir Cafer, Harun Reşid’in huzuruna çıkarak, aldığı emri harfi harfine ifâ ettiğini, lâkin Ganem, çok zaman evvel Şam’a gittiği için, tevkif edemediklerini anlatmış.</p>

  <p class="normal">Harun Reşid, Kûtulkulûb’un karanlık bir odaya kapanmasını emretmiş, hizmetine ihtiyar bir câriye tayin edilmiş. Çünkü Harun Reşid, Eyyub oğlu Ganem’in namussuzca hareket ettiğine eminmiş.</p>

  <p class="normal">Bu işler olup bittikten sonra Halife, kalemi kağıdı eline almış, ona Şam’da vekalet eden Emin Süleyman el Zeynî oğlu Sultan Muhammed’e uzun bir mektup döşetmiş. Bu mektup ile, Ganem’in Şam’da yakalattırılarak Bağdat’a gönderilmesini emrediyormuş.</p>

  <p class="normal">Ferman Sultan Muhammed’e varır varmaz, Sultan Muhammed onu öpüp başına koymuş, fermanı okumuş, dört tarafa tellallar saldırılmış. Soluğu Ganem’in evinde almışlar.</p>

  <p class="normal">Ganem’in annesiyle kız kardeşi, evdeki bahçelerinde oturuyorlarmış. Ahâli onları tutup doğru Sultan Muhammed’in karşısına götürmüş.</p>

  <p class="normal">İhtiyar kadınla genç kız, neye uğradıklarını bilememişler. Padişahın avaz avaz bağırarak sorduğu suallere cevaben Ganem’in çoktan beri seyahate çıkmış olduğunu ve o zamandan beri, kendisinden hiçbir haber almadıklarını söylemişler.</p>

  <p class="normal">Sultan, bu suçsuz insanlara bir ceza veremezmiş ya! Onun için onları serbest bırakmış. İki kadın feryat ederek tam takır kuru bakır kalan evlerine dönmüşler.</p>

  <p class="resimalti">*</p>

  <p class="resimalti">* *</p>

  <p class="normal">Gelelim aşkın dalgın kölesine...</p>

  <p class="normal">Biraz evvel, kendi konağında zengin ve mesut kurulan Ganem, kendisini birdenbire üstsüz başsız, parasız pulsuz, evsiz barksız sokak ortasında bulunca, kederden yüreği çatlayacak gibi olmuş.</p>

  <p class="normal">Hem ıssız sokaklardan yapayalnız gidiyor, hem de çocuk gibi, hüngür hüngür ağlıyormuş. Yürüdüğü yolun nereye vardığını düşünmeden dere dememiş, tepe dememiş, yürümüş yürümüş, nihayet küçücük bir köye varmış. Hem çok acıkmış, hem de çok susamış. Lâkin kimseden ne yiyecek, ne içecek istemeye cesaret edememiş, köyün mescidine girerek orada kuru hasırların üzerine çömelmiş.</p>

  <p class="normal">Namaz vakti olmadığı için, câmide hiç kimse yokmuş. Yorgunluktan Ganem hatta oturacak hâlde bile değilmiş. Derin bir âh çekerek sızlayan bacaklarını hasırların üzerine uzatmış. Açlıktan nefesi kokuyormuş.</p>

  <p class="normal">“Uyuyayım da açlığımı unutayım!” demiş. Lâkin uyku gözüne girmemiş. Şafak sökmeye başlamış. Ortalık alaca karanlık olmuş.</p>

  <p class="normal">Müezzin minareye çıkarak sabah ezanını okumuş. Teker tüker cemaat mescitte toplanmaya başlamış. Ganem’i o acınacak hâlde bulmuşlar.</p>

  <p class="normal">Biçare artık hastalanmış. Hem aç, hem de susuz olduğu yüzünden okunuyormuş. Köylülerin görgülü olanları, Ganem’in hâl ve tavrında soyu sopu belirsiz bir dilenciden ibaret olmadığını anlamışlar. Cicili bicili olmamakla beraber, tertemiz bir cübbe, bembeyaz bir sarık bulmuşlar:</p>

  <p class="normal">— “Ey garip, nereden geliyor, nereye gidiyorsun, derdin nedir?” diye sormuşlar.</p>

  <p class="normal">Ganem’in dudak kıpırdatacak hâli yokmuş. Köylülere uzun uzun bakmış, suallerine cevap verememiş. Lâkin acı acı yaşlar dökmüş.</p>

  <p class="normal">Nihayet Ganem’in açlıktan ölmek derecesine geldiğini sezen birisi, evine koşarak bir çanak bal, bir çanak süt, koca bir parça ekmek getirmiş.</p>

  <p class="normal">Ganem süt ve balı yerken etrâfına toplanmış olan köylülerle konuşmuş.</p>

  <p class="normal">Ganem, tam bir ay câmide misafir kalmış. Gün geçtikçe, eriye eriye nihayet yataklık hasta olmuş. Köylüler ona acımışlar, aralarında, “Bu evlâda ne yapsak?...” diye danışa danışa, nihayet ittifak-ı ârâ<sup class="calibre3"><a href="../Text/binbirgece_split_292.html#footnote-100-200" id="footnote-100-200-backlink">[200]</a></sup> ile Bağdat’taki hastaneye götürmeye karar vermişler.</p>

  <p class="normal">Aynı günün akşamı, güya iki dilenci kadın çıkagelmiş. Bunların birisi genç, öbürü de ihtiyarmış. İhtiyar kadın, genç kızın annesiymiş. Bunlar kimmişler biliyor musunuz? Ganem’in kız kardeşiyle annesi.</p>

  <p class="normal">Üçü de hastalıktan, yoksulluktan, o kadar bozulmuş imişler ki, Ganem’i annesi ve kız kardeşi tanımadıkları gibi, Ganem de onları tanımamış.</p>

  <p class="normal">İki dilenci kadın, geceyi câmide, Ganem’in yanı başında geçirmişler.</p>

  <p class="normal">Sabah Ganem’i Bağdat’a götürecek olan deveci gelmiş. Ganem’in hastalığı o kadar artmış ki, kendini artık hiç bilmiyormuş.</p>

  <p class="normal">Zavallıyı altındaki hasırla beraber kaldırıp devenin üzerine bindirmişler. Köyden üşüşüp gelen seyircilere Ganem’in annesi de, kardeşi de katılmışlar ve Ganem’in deveye yüklenişini seyretmişler. Ana kız çok acımışlar, ağlamışlar, fakat onu bir türlü tanımamışlar.</p>

  <p class="normal">Bu sırada Ganem’in annesi Ganem’e dikkatle bakarken onu tanır gibi olmuş. Hatta kızına:</p>

  <p class="normal">— “A kızım bu dilenciyi gözüm ısırıyor! Dur bakalım bu adamı ben nerede gördüm?” diye söylenmiş.</p>

  <p class="normal">Ne kadar olsa, iki kadını kan birliği çekmiş, deveci deveyi sürünce, onlar da devenin yanı başında Bağdat’a doğru yürümeye başlamışlar.</p>

  <p class="normal">Ganem yolda hiç uyanmamış. Nihayet Bağdat’a varılmış. Deveci Ganem’i hastanenin kapısı eşiğine indirip, orada sokak ortasında bırakmış. Ganem’i hastaneye kadar getirmiş ya! Artık ötesini kim düşünürse düşünsün. Onun uğraştığı, deveci kirasını hak etmekmiş. Ücreti hak ettikten sonra, ötesi ona vız gelirmiş. Onun için boş devesine tırmanınca, şarkı söyleye söyleye köy yolunu tutmuş.</p>

  <p class="normal">Ganem ta sabaha kadar sokak ortasında kalmış. Nihayet sabah olmuş, sokaktan gelip geçenler, onu görünce hayretle bakar, sonra işlerine güçlerine gitmek üzere yollarına devam ederlermiş.</p>

  <p class="normal">Zavallı Ganem, o kadar zayıflamış, o kadar zayıflamış ki, bir deri, bir kemik kalmış, gözleri göz çukurlarına batmış, göz çukurları da elması düşmüş yüzük gibi kararmış.</p>

  <p class="normal">Sürü sürü gelip geçen, duraklayıp onu seyreden insanların arasında, pazar yeri kahya başı da varmış. Kahya Ganem’i görünce, toplanan halkı, “Çekiliniz!” diye kovmuş.</p>

  <p class="normal">Ganem’e uzun uzun bakmış ve içinden, “Bu sabah işe başlamadan evvel bir hayır işleyerek büyük bir sevap kazanayım. Hem dünyama, hem de âhiretime faydası dokunur. Bu adam hasta, onun için onu buraya, hastahâne kapısına bırakıp gidivermişler. Hastahâne açılınca, onu burada görecekler, kaldırıp içeri alacaklar, güyâ tedaviye kalkışacaklar! Ama, bu hastahâne hekimlerinin ne metâ olduklarını bilirim. Herifin yaşayabileceği bile varsa, ona bir iki günde cavlağı çektirmek usulünü bilirler. Gel be kahya başı! Şu biçareyi sen evine al da şuna bak, sevap kazan!...” diye düşünmüş.</p>

  <p class="normal">Arkasında bekleşen kölelerine emretmiş. Ganem’i kaldırınca, evine taşıtmış. Karısını çağırmış:</p>

  <p class="normal">— “Bu fukara gence kendi evlâdın gibi bakacaksın!” demiş.</p>

  <p class="normal">İhtiyar kadın:</p>

  <p class="normal">— “Baş üstüne!” diyerek kollarını sıyırmış. Evvelâ Ganem’i tertemiz yıkatmış, onu buz gibi yatakların içine yatırmış. Alnına gülsuyu serpmiş, ilaçlar içirmiş, tütsüler yapmış.</p>

  <p class="normal">Ganem yavaş yavaş gözlerini aralamış. Kendine biraz gelir gibi olurken, hatırına Kûtulkulûb gelmiş. Gördüğü gündüz aydınlığı, gözlerine zindan olmuş. Zavallı Ganem işte bu hâldeymiş.</p>

  <p class="resimalti">*</p>

  <p class="resimalti">* *</p>

  <p class="normal">Karanlık oda içinde mahpus bıraktığımız Kûtulkulûb’a gelelim.</p>

  <p class="normal">O zavallının hâli de Ganem’inkinden farksızmış. Seksen gün, o mezar gibi odada inim inim inlemiş. Onu ne arayan, ne soran olmuş.</p>

  <p class="normal">Bir gün Halife, sarayın alt tarafını gezerken, yolu Kûtulkulûb’un mahpus bulunduğu odanın yanına düşmüş. Tam odanın önündeyken, içeride kendi kendine şikâyetler eden Kûtulkulûb’un sesini duymuş ve tanımış. Kûtulkulûb kendi kendine söyleniyormuş:</p>

  <p class="normal">— “Ey gözümün nuru Ganemciğim, sen ne doğru, ne dürüst, ne namuslu bir yavrucak imişsin! Sana gadir, sana zulüm edene karşı, ne kadar nezaketle hareket etmiştin. Seni taştan taşa çarpanın, haysiyetine, şerefine tecavüz edenin namusunu korumuştun. Seni ve aileni sürüm sürüm süründürenin, sen haremini siyanet etmiştin. Lâkin bir gün gelecektir ki, Halifeyle beraber âdil hâkimin karşısına çıkacaksınız ve Halife ile yan yana durarak o âdil hâkim tarafından muhakeme edileceksiniz. İşte o günkü muhakemede, hâkimlik edenin ismine Allah diyecekler. O Allah, haklıyı haksızdan ayıracak. Melekler de senin şahitlerin olacaklar.”</p>

  <p class="normal">Halife bu sözleri duyunca, Kûtulkulûb’a karşı haksız davrandığını anlamış, kendi dairesine dönmüş. Kûtulkulûb’a bir köle göndererek onu dairesine getirtmiş.</p>

  <p class="normal">Kûtulkulûb Halifenin huzuruna fazla ağlamaktan gözleri kızarmış ve teessürden boynu bükük olarak çıkmış.</p>

  <p class="normal">Harun Reşid:</p>

  <p class="normal">— “Ey Kûtulkulûb” demiş, “demincek odanda, beni zulmetmiş olmakla, bana karşı nezaketle davranana fena muamele etmekle ve nâmusumu muhafaza edenin şerefine tecavüz etmekle itham ediyordun. Bana nazikane davranan, benim namusumu muhafaza eden adam kimdir?”</p>

  <p class="normal">— “Eyyub oğlu Ganem’dir Sultanım, çünkü sizin şüphelendiğiniz şeylerin hiç birisini yapmış değildir.”</p>

  <p class="normal">— “Ey ulu Allah’ım, senin kuvvetin üzerine kuvvet, senin kudretin üzerine kudret yoktur! Kûtulkulûb, dile benden ne dilersen?”</p>

  <p class="normal">— “Sizden ey Padişahım, bütün ruhumla sevdiğim Eyyub oğlu Ganem’i dilerim.”</p>

  <p class="normal">— “Onu arattırıp buldururum ve kemal-i debdebeyle buraya getiririm Kûtulkulûb!...”</p>

  <p class="normal">— “Pekala Padişahım, onu buldurup getirince, beni ona verecek misiniz?”</p>

  <p class="normal">— “Elbette... İnsan verdiği sözden hiç geri döner mi?”</p>

  <p class="normal">— “Öyleyse izin veriniz de, gideyim, onu ben de arayım bulayım!”</p>

  <p class="normal">— “Canın nasıl isterse öyle yap, sana bol bol izin veriyorum.”</p>

  <p class="normal">Kûtulkulûb hemen başına örtüsünü komuş, yanına da bir hizmetçi almış. İçine bin altın koyduğu para kesesini hizmetçinin eline tutuşturmuş. Doğru şeyhlerin yanına götürmüş. Ganem’in nâmına onlara bin altın dağıtmış. Ertesi günü, yine bin altınlık bir kese daha almış. Bu sefer çarşıyı boylamış. Çarşı kahyasını bulmuş.</p>

  <p class="normal">— “Sen bu şehre gelen yabancıları, garipleri iyi tanırsın, bu bin altını al da onlara dağıt!” demiş ve bin altını kahyaya vermiş.</p>

  <p class="normal">Çarşı kahyası:</p>

  <p class="normal">— “Çok isabet ettin ve büyük sevap işledin. Çünkü evimde bir garip yatmaktadır. Onu, birkaç gün evvel, hemen hemen ölmek üzereyken, sokakta bulup evime getirmiştim. Vakıa hasta garibi iyi etmek için, sandıktaki paralarımı sarf ettim, lâkin mâlum ya, ben de o kadar zengin değilim. Param bitmişti. Ben de o garibe ne edeceğim diye düşünüp duruyordum. Allah’a şükür sen Hızır gibi yetiştin.”</p>

  <p class="normal">— “Aman kahya efendi, o garip dediğiniz adam nasıl bir adammış, genç midir, nerelidir? Sakın aradığım Eyyub oğlu Ganem olmasın?”</p>

  <p class="normal">— “İsmini bilmiyorum. Çünkü biçarenin laf söyleyecek hâli yok. Lâkin yüzünden soyu sopu yerinde bir adam evlâdı olduğu anlaşılıyor. Yaşına gelince; gençtir, hasta olmadan evvel çok güzel bir delikanlı olduğu da görünüyor. İsterseniz sizi evime götüreyim. Garibi görürsünüz ve Ganem olup olmadığını anlarsınız.”</p>

  <p class="normal">Kûtulkulûb kahyayla, kahyanın evine gitmiş. Yolda, “Acaba Ganem mi, acaba Ganem değil mi?” diye Kûtulkulûb’un yüreği tıp tıp atıyormuş.</p>

  <p class="normal">Kahyanın karısı, Kûtulkulûb’un eski bir tanıdığıymış. Kadın kapıyı açınca:</p>

  <p class="normal">— “Ah Kûtulkulûb siz misiniz? Nasıl oldu da burayı teşrif buyurdunuz?” diye hürmetle karşılamış.</p>

  <p class="normal">Selâmdan sabahtan sonra, ev sahibi kadın, hasta garibi Kûtulkulûb’a göstermiş. Kûtulkulûb hastayı görünce derhal tanımış, fakat bir müddet tereddüt etmiş.</p>

  <p class="normal">Ev sahibi kadın hastayı Kûtulkulûb’a gösterirken, çarşı kahyası, çarşıya dönmüş. Tam o sırada da Ganem’in annesiyle kız kardeşi çarşıya gelmişler.</p>

  <p class="normal">Gerçi bu iki kadın da çok yorgun, çok hasta ve çok fakirmişler, lâkin bunların da vaktiyle hâli vakti yerinde insanlar oldukları, söz ve sohbetlerinden seziliyormuş.</p>

  <p class="normal">Kahya içinden, “Hah yahu bunlar da garip, bunlar da hasta, bunlar da dilenci, benim evdeki hasta genç, Kûtulkulûb’un sadakasına ne kadar muhtaçsa, bunlar da o kadar muhtaç. Öyleyse ne duruyorum, hazır Kûtulkulûb bizim evdeyken, bunları da oraya götüreyim.” demiş ve iki kadını alıp götürmüş.</p>

  <p class="normal">Onlara Kûtulkulûb’u göstermiş. Kûtulkulûb bunların acınılacak hâllerini görünce ağlamış.</p>

  <p class="normal">Kendi kendine, “Ana vatanlarında birer hükümdar dahi olsalar, gurbet ellere düşen yabancıların hâli yürekler acısı oluyor vesselâm.” diye düşünmüş.</p>

  <p class="normal">İki kadına kim olduklarını ve nereden geldiklerini sormuş. Ganem’in annesi:</p>

  <p class="normal">— “Kim olacağız! Feleğin durup dururken haksız yere taştan çarptığı zavallılarız. Memleketimizde, biz şimdi gördüğün gibi değildik, her şeyimiz yerindeydi. Mesuttuk. Lâkin birdenbire bir yaman rüzgâr esti. Oğlumuz Eyyub oğlu Ganem’i dünyanın bir köşesine attı. Bizi de başka bir bucağına savurdu. Şimdi kızgın çölleri, yabancı sokakları gözyaşlarımızla sulaya sulaya, iki gözümüzün bebeği, biricik oğlumuz Eyyub oğlu Ganem’i arar dururuz.” demiş. Ve “Âh!” diye oturduğu yere yığılıvermiş.</p>

  <p class="normal">Kûtulkulûb ihtiyar kadının Ganem’in annesi ve genç kızın da kız kardeşi “Fitne” olduğunu anlamış. Boğazında düğümlenen keder, birdenbire boşanmış, erimiş, göz yaşları olmuş, iki gözleri çeşmeler gibi akmış. “Âh!” diyerek o da bayılıp bir köşeye kıvrılıvermiş.</p>

  <p class="normal">Hemen serin sular getirmişler, hem Ganem’in annesinin, hem de Kûtulkulûb’un yüzlerine serpmişler. Kadınların ikisi de uyanmışlar. Kûtulkulûb, Ganem’in annesine:</p>

  <p class="normal">— Bugün sizin felâketinizin sonu, saadetinizin de başlangıcı olacaktır. Ben de sizin gibi Ganem’i arıyorum. İnşallah onu bulacağız. Onun için artık kederi başınızdan atınız. Kendinizi toplayınız, dinlenip kuvvet bulunuz. Elbirliğiyle işe koyulalım, Ganem’i her yerde arayalım!”</p>

  <p class="normal">Sonra kahyanın karısına dönmüş:</p>

  <p class="normal">— “Bunun yaşlısı benim annem gibi, genci de kız kardeşim gibidir. Bunlara bana bakarmışsın gibi bakınız, hamama koyunuz, üst başlarını düzeltmek, sıhhatlerini yerine getirmek için ne para, ne zahmet, hiçbir şey esirgemeyiniz!” diye yalvarmış.</p>

  <p class="normal">Kûtulkulûb o gün saraya döndükten sonra, kahyanın karısı Ganem’in annesini ve kız kardeşini hamama götürmüş. Onları yıkamış, yıkattırmış, giydirmiş kuşatmış. İki zavallı biraz rahat yüzü görünce, kendilerine gelmişler, gelişmişler.</p>

  <p class="normal">Ertesi günü, Kûtulkulûb yine kahyanın evine gitmiş. Ganem’in annesiyle kız kardeşini bir gün evvelsinden çok daha iyi bulmuş.</p>

  <p class="normal">Bî-çare garip genci de görmek istemiş ve kahyanın karısına kendisini ve öbür iki kadını hastanın odasına götürmesini rica etmiş. Kadınlar Ganem’in odasına girmişler.</p>

  <p class="normal">Ganem, Kûtulkulûb’un ismini duyunca, gözlerini açmış ve mecalsizliğine rağmen, bayağı yerinde irkilmiş.</p>

  <p class="normal">Kadınlar bu mucizeyi görünce şaşırmışlar.</p>

  <p class="normal">Derken efendim, Ganem’in açık gözlerinden yaşlar akmaya başlamış “Ah Kûtulkulûb!..” diye inledikten sonra bayılıp yine yastıkların üzerine düşmüş.</p>

  <p class="normal">Kadınlar genci ayıltmışlar. Artık Kûtulkulûb Ganem’i tanımış. Ganem gözlerini açar açmaz annesi, “Sen kimsin oğlum?” diye sormuş.</p>

  <p class="normal">Ganem ona uzun uzun baktıktan sonra:</p>

  <p class="normal">— “Senin öz evlâdın, aşkın dalgın kölesi Eyyub oğlu Ganem’im!” diye cevap vermiş.</p>

  <p class="normal">Kûtulkulûb’u, annesini ve kız kardeşini bulan Ganem, gün geçtikçe kendini toplamış, gelmiş, gelişmiş. Nihayet eskisi kadar gürbüz ve dinç bir delikanlı olmuş.</p>

  <p class="normal">Kûtulkulûb hem onu, hem de annesiyle kız kardeşini Halifenin huzuruna çıkarmış. Ganem, Halifenin o kadar hoşuna gitmiş ki, ona bir saray, birçok da maaş bağlamış.</p>

  <p class="normal">Ganem’in konağında tutulduğu sırada, Kûtulkulûb’un oradan saraya taşıtmış olduğu sandık, Ganem’in en kıymetli eşyalarıyla doluymuş. Kûtulkulûb da o sandığı Ganem’e vermiş.</p>

  <p class="normal">Harun Reşid, Fitne’yi görünce, Fitne’ye aşık olmuş. Hem Ganem, hem Harun Reşid aynı günde güveyi girmişler. Bağdat’ta büyük şenlikler olmuş ve ondan sonra mesut yaşamışlar.</p>
</body>
</html>
