<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>binbirgece</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h1 class="h1baslik" id="calibre_toc_86">BEZİRGANIN OĞLU İLE KOCAKARININ HİKÂYESİ</h1>

  <p class="normal">Evvel zaman içinde, memleketin birinde, gayet zengin ve itibarlı bir bezirgan vardı. Bu bezirganın da gayet makbul ve mahbub bir oğlu bulunuyordu.</p>

  <p class="normal">Günlerden bir gün, oğlu gelerek babasına:</p>

  <p class="normal">— “Babacığım, senden bir isteğim var.” dedi. “Eğer bu konuda bana müsaade buyurursan, içimde yerleşen dertten beni kurtarmış olursun.”</p>

  <p class="normal">Bezirgan, o zamana kadar, sevgili evlâdının isteklerini yerine getirmekten hiçbir şekilde imtina etmemişti:</p>

  <p class="normal">— “Ey gözümün nuru, matlubunun<sup class="calibre3"><a href="../Text/binbirgece_split_587.html#footnote-100-495" id="footnote-100-495-backlink">[495]</a></sup> ne olduğu söyle bana. Gözümün bebeğini bile istesen, onu çıkarıp sana vereceğimi bilirsin.”</p>

  <p class="normal">— “Seyyah tacirlerden hilafet merkezi olan Bağdat’ın çok methini ve güzelliklerini dinledim. Bana biraz para ve mal ile ticaret yaparak Bağdat’a gitmeme izin vermeni rica ediyorum. Varıp Bağdat’ı göreyim, gezip dolaşayım, seyr ü temaşa edeyim. Zira bu hususa karşı dayanılmaz bir iştiyak duyuyorum.”</p>

  <p class="normal">— “Ey oğul, senin firakına<sup class="calibre3"><a href="../Text/binbirgece_split_588.html#footnote-100-496" id="footnote-100-496-backlink">[496]</a></sup> biz dayanabilir miyiz? Sana nasıl izin vereyim!...”</p>

  <p class="normal">— “Babacığım, ben söyleyeceğimi söyledim. Bu yolculuğu yapmak hususunda kararım kat’îdir. Gerek rızan olsun, gerek olmasın!... Zira bu hususa şiddetli bir iştiyak duyuyorum.”</p>

  <p class="normal">Bezirgan, oğlunun kararlılığını görünce, çeşitli ticaret mallarıyla otuz bin altın verdi ve onu güvendiği tüccarlara katarak yolcu etti.</p>

  <p class="normal">Delikanlı geceyi gündüze katarak ve menzilleri aşarak Bağdat’a ulaştı. İlk işi, oturacağı bir ev kiralamak oldu. Kısa bir araştırmadan sonra çok güzel bir ev buldu. Kocaman bir bahçe içinde büyük bir konaktı bu. Duvarları itinayla nakışlanmıştı. Bahçesini bin bir renkli çiçekler süslüyor, ağaçlarında bin bir çeşit kuş ve bülbüller şakıyordu. Çok beğendiği evin kirasını sordu.</p>

  <p class="normal">Kapıcı:</p>

  <p class="normal">— “Aylık kirası sadece on altındır.” dedi.</p>

  <p class="normal">Delikanlı kiranın bu kadar ucuz olmasına şaşırdı:</p>

  <p class="normal">— “Sen şaka mı ediyorsun?” diye sordu.</p>

  <p class="normal">Fakat kapıcı ciddiydi. Açıkladı:</p>

  <p class="normal">— “Vallahi doğru söylüyorum. Lâkin bu evin bir kusuru var. Bu eve her kim oturmuşsa, bir-iki hafta içinde hastalanmış, ya hasta hâlinde ya da ölü olarak bu evi terk etmiştir. Bu keyfiyetle şöhret bulduğu için, burada ikamet etmek isteyen yoktur, kirası da bu sebeple bu kadar düşmüştür.”</p>

  <p class="normal">Delikanlı taaccüp etti.</p>

  <p class="normal">— “Burada oturanların hastalanmalarının veya ölmelerinin bir sebebi olmalıdır, evi itham etmek doğru değildir. Aslında her şey Allah’tandır. Bu tür inanışlar doğru değildir.” diyerek evi kiraladı ve oturmaya başladı.</p>

  <p class="normal">Delikanlı bir yandan alış-verişle uğraşıyor, bir taraftan da şehri gezip dolaşıyor, güzel yerlerini seyr ü temaşa ediyordu. Bu şekilde iki ay geçti.</p>

  <p class="normal">Günlerden bir gün, evinin önünde otururken, elinde koca bir tesbih, dilinde zikir, yel yepelek bir kocakarının geldiğini gördü. Kocakarı, delikanlıyı görünce, şaşkınlık ifade eden hareketler yaptı. Bunu gören delikanlı:</p>

  <p class="normal">— “Valide, beni tanıyor musun, yoksa birisine mi benzettin?” diye seslendi.</p>

  <p class="normal">Kocakarı delikanlının yanına geldi, selâm verdi ve sordu:</p>

  <p class="normal">— “Sen bu evde ne zamandır oturuyorsun?”</p>

  <p class="normal">— “Bir-iki aydır oturuyorum.”</p>

  <p class="normal">— “İşte bundan dolayı şaşırdım. Yoksa ben seni tanımıyorum, kimseye de benzetmiş değilim. Bu eve her oturan, bir-iki hafta içinde hasta veya ölmüş olarak çıkar. Zannedersem sen, dam üzerindeki köşke çıkmadın ve pencerelerinden etrâfı seyretmedin!...”</p>

  <p class="normal">Bunları söyleyen kocakarı, hızla uzaklaştı.</p>

  <p class="normal">Delikanlı meraklandı, düşünmeye durdu. “Doğru, ben o köşke çıkmadım. Üstelik dam üzerinde böyle bir köşk olduğundan bile haberim yok!...”</p>

  <p class="normal">Kalktı, içeriye girdi. Evin etrâfını dolaştı. Ağaçların arasında örümcek ağıyla kapanmış bir kapı gördü. Acaba örümcek ağlarıyla süslenen bu kapının arkasında ne vardı? Yoksa evin tüm o eski sakinlerini hastalığa ve ölüme götüren sır mı?</p>

  <p class="normal">Daha fazla düşünmedi, besmele çekerek kapıyı açtı. Önüne çıkan merdivenle yukarıya çıktı. Bir odaya ulaştı. Burada gayet mükellef bir sedir vardı. Üzerine oturdu, pencereden etrâfı seyre koyuldu.</p>

  <p class="normal">Tam karşıda güzel bir ev gördü. Evin kocaman penceresi, güzel bir odayı gösteriyordu ve süslü bir divanda oturan, cennet hurilerini kıskandıracak kadar güzel bir kadını.</p>

  <p class="normal">Kadının güzelliği, delikanlının gözlerini kamaştırdı. Karşı konulmaz bir arzu, aklını ve kalbini istilâ etti. Bu arzu, onu bütün dünyadan kopardı ve derin bir hüzne boğdu.</p>

  <p class="normal">Delikanlı, içine düştüğü şaşkınlıktan biraz kurtulur gibi olunca, “İşte bu evde oturanları helâk eden büyük belâ!... Ben bu belâdan nasıl kurtulabilirim acaba?” diye düşünerek köşkten aşağı indi. Evde oturmak istediyse de, bunu yapmak gelmedi elinden. Kapının önüne çıktı ve şaşkın bir vaziyette oraya çöktü.</p>

  <p class="normal">Bir müddet sonra, o kocakarının elindeki koca tesbihi çevirerek geldiğini gördü. Hemen ayağa kalkarak önüne çıktı, büyük bir saygıyla ellerine sarıldı.</p>

  <p class="normal">— “Valideciğim” dedi, “ben huzur içinde yaşarken, sen beni uykudan uyandırdın. Bana köşkten söz ettin; ben de oraya çıktım ve aklıma dehşet, fikrime hayret veren şeyi gördüm. Bu illet ve derde senden başka tabip ve derman da bilmiyorum. Kurtuluşum, senin ellerinde!...”</p>

  <p class="normal">Kocakarı kahkahalarla güldü.</p>

  <p class="normal">— “İnşallahu tealâ seni kurtarırım!...” dedi.</p>

  <p class="normal">Delikanlı hemen eve koştu, bir keseye yüz altın koyarak getirdi.</p>

  <p class="normal">— “Valideciğim” dedi, “bunları al ve bana bir efendi, kuluna nasıl lütufla muamele ediyorsa, öyle muamele et! Fakat elini çabuk tut ki, ben de evin önceki sakinleri gibi telef ve helâk olmayayım. Eğer ölürsem, benim kanımın bedeli, hesap gününde senden alınır!...”</p>

  <p class="normal">Kocakarı, altınları cebine yerleştirirken bir yandan da delikanlıyı dinliyordu. Sözlerini bitirince,</p>

  <p class="normal">— “Oğlum, bu iş benim için çok kolay, kısa bir zaman içinde hallederim. Yeter ki sen söylediklerimi aynen yap!...” cevabını verdi.</p>

  <p class="normal">Delikanlı sabırsızlıkla atıldı:</p>

  <p class="normal">— “Ne istiyorsan emret, hepsi başım üstüne!...”</p>

  <p class="normal">Kocakarı bir süre düşündükten sonra,</p>

  <p class="normal">— “Senden şunu istiyorum” dedi: “Hemen İpekçiler Çarşısına git. Orada Ebülfeth bin Kaydan’ın dükkanını sor. Sana gösterirler. İçeri girip ‘Ey Ebülfeth, sende sırma işlemeli yazmalar varmış, onlardan bir tane almak istiyorum.’ de. Onun dükkanında ucuz ve harc-ı âlem bir mal yoktur. Yanına çok para al. Sana göstereceği yazmalardan birini alarak evine gel ve beni bekle!...”</p>

  <p class="normal">Kocakarı, bunları söyledikten sonra ayrılıp yoluna devam etti. Delikanlı ise hemen eve girdi, yanına bin altın alarak İpekçiler Çarşısı’nın yolunu tuttu.</p>

  <p class="normal">Çarşıda Ebülfeth’in dükkanını bulmakta zorlanmadı. Zira Ebülfeth, çarşının en büyük ve itibarlı tüccarlarından biriydi. Dükkana girdi, selâm verdi ve Ebülfeth’e isteğini bildirdi. Tacirin emri üzerine adamları bir bohça getirerek önüne bıraktılar. Tacir bohçayı özenle açarak yazmaları delikanlıya gösterdi.</p>

  <p class="normal">Delikanlı birbirinden güzel yazmalardan birini seçti, elli altın ödeyerek satın aldı ve sevinç içinde evine dönerek kocakarıyı beklemeye başladı.</p>

  <p class="normal">Kocakarı delikanlıyı fazla bekletmedi. O daha soluklanmadan kocakarı da damladı. Delikanlı onu ayakta karşılayarak elini öptü, başköşeye oturttu. Sonra aldığı yazmayı çıkarıp ona verdi.</p>

  <p class="normal">Kocakarı, bir mangal getirmesini söyledi. Mangalı getiren delikanlının şaşkın bakışları arasında yazmanın bir ucunu ateşe tutarak yaktı, sonra da katlayarak koynuna soktu ve evden çıktı.</p>

  <p class="normal">Kocakarı soluğu Ebülfeth’in evinde aldı. Tacirin genç karısının annesiyle eskiden beri süren bir tanışıklık ve dostluğu olduğu için, zaman zaman bu evi ziyaret ederdi.</p>

  <p class="normal">Kapıyı açan genç kadın, kocakarıyı sevinçle içeriye aldı. Bu kadın, delikanlının pencereden gördüğü dilberden başkası değildi.</p>

  <p class="normal">Genç kadın kocakarının ellerini öptü:</p>

  <p class="normal">— “Çoktan beri görünmüyordunuz” dedi, “nerelerdeydiniz teyzeciğim? İyi ki bizi de hatırlayabildiniz!... Lâkin annem burada değil, kendi evine gitti.”</p>

  <p class="normal">Kocakarı nefesini toplamaya çalışarak cevap verdi:</p>

  <p class="normal">— “Kızım, annenin burada olmadığını biliyorum. Ben onun için gelmedim. Buradan geçiyordum, baktım ki namaz vakti geçecek, hem seni görmek, hem de namazımı zamanında kılabilmek için geldim. Hemen abdest alarak namazı kılmam gerekiyor.”</p>

  <p class="normal">Genç kadın hemen bir ibrikle leğen getirdi, kocakarıya abdest aldırdı. Kocakarı, bir köşeye çekilerek mübalağalı bir dindarlık gösterisiyle namazını kıldı. Namazı bitirdikten sonra tedirgin bir hâlde genç kadına seslendi:</p>

  <p class="normal">— “Kızım namazı kıldım; ama vesveseye düştüm. Burası ayak altı olduğu için namazım içime sinmedi. Bana girilip çıkılmayan bir yer göster de namazımı yeniden kılayım.”</p>

  <p class="normal">Kocakarının titizliğine duyduğu hayranlıkla genç kadın,</p>

  <p class="normal">— “Sizi” dedi, “kocamın oturduğu odaya götüreyim. Oraya kimse girip çıkmaz. Namazınızı gönül huzuruyla kılabilirsiniz.”</p>

  <p class="normal">Genç kadın, kocakarıyı, söylediği gibi kocasının odasına götürdü ve işleri için oradan ayrıldı. Kocakarı, herkese duyuracak kadar yükselttiği sesiyle namazını kıldı, dualarını yaptı. Bu arada koynundan çıkardığı yazmayı Ebülfeth’in oturduğu minderin yastığının arkasına bıraktı. Sonra, yine yüksek sesle dualar okuyarak odadan çıktı, genç kadına teşekkür ederek evinin yolunu tuttu.</p>

  <p class="normal">Akşam olunca Ebülfeth evine geldi. Odasına çekilerek her zamanki yerine oturdu. Hemen sofra kurup yemeğini getirdiler. Yemeği bitirdikten sonra arkasına doğru yaslandı. Rahat edemeyince yastığı düzeltmek istedi. Bu sırada kocakarının bıraktığı yazmayı da görüverdi. İnceleyince, o gün kendi sattığı yazma olduğunu anladı.</p>

  <p class="normal">Hemen zevcesini çağırdı. Yazmayı göstererek bunu yastığın arkasına kimin koyduğunu sordu. Genç kadın yazmayı hiç görmediğini, odasına da kimsenin girmediğini söyledi. Bu inkâr, kocasını şüpheye düşürmekten başka bir işe yaramadı.</p>

  <p class="normal">Ebülfeth, kendi eliyle bir rezalete meydan vermemek için susmayı yeğledi. Çünkü yalnız büyük ve itibarlı bir tüccar değil, aynı zamanda Halifeye yakınlığı olan birisiydi. Çıkacak rezaletin her bakımdan itibarını sarsacağı şüphesizdi. Buna karşılık kendisini aldattığı kesin olan karısının bu davranışını görmezden gelmesi de mümkün değildi. Öyleyse aklını kullanmalı, meseleyi sessiz sedasız halletmeliydi.</p>

  <p class="normal">Sabahleyin hiçbir şey yokmuş gibi işine giden Ebülfeth, her zamankinin aksine eve erken döndü. Karısına, annesinin hastalandığını, birkaç kadının başına toplanıp ağlaştıklarını duyduğunu, gidip bakmasının iyi olacağını söyledi.</p>

  <p class="normal">Genç kadın feracesini giyerek annesinin evine koştu. Annesi hasta falan değildi. Buna sevinmekle birlikte, içine de bir kurt düştü. Acaba kocası böyle bir bahâneyle kendisini niçin annesinin yanına göndermişti? Yazma olayını düşününce, iyice korkmaya başladı. Bunda haksız da sayılamazdı. Zira aradan birkaç saat geçmeden, hamallar, özel eşyalarını getirip kendisine teslim ettiler. Bunun anlamı açıktı. Kocası kendisini boşuyordu…</p>

  <p class="normal">Genç kadın, olayın şaşkınlığı içindeyken, bir yandan da telaşa düşen annesinin sorularını cevaplamaya çalışıyordu. Zavallı kadın bu beklenmedik boşamadan duyduğu üzüntüyle ağlayıp sızlanmaya başlamıştı. Genç kadın ise kendisinin bile anlayamadığı bir konuda, annesini teskin etmeye uğraşıyordu.</p>

  <p class="normal">Biz gelelim kocakarıya:</p>

  <p class="normal">Kocakarı bu olaydan birkaç gün sonra, ana-kızın yanına geldi. Hiçbir şeyden haberi yokmuş, ilk kez duyuyormuş gibi onlarla birlikte hayretlere gark oldu, onlarla birlikte üzüldü, onlarla birlikte gözyaşı döktü. Kadim dostu, ondan kızı için dua etmesini rica etti. Gündüzleri oruçla, geceleri ibadetle geçiren bu mübarek kadının duasının makbul olacağını umuyorlardı. Kocakarı, bu konuda hiç nazlanmadı, dua edeceği, birkaç hafta içinde kendisini kocasına geri çevireceği sözünü vererek yanlarından ayrıldı.</p>

  <p class="normal">Gideceği yer belliydi. Kocakarı dosdoğru delikanlının evine koştu. Derhal bir ziyafet sofrası hazırlamasını söyledi ve hemen bu akşam sevgilisini getireceği müjdesini verdi.</p>

  <p class="normal">Delikanlı hemen çarşıya koştu. Sevgilisine lâyık bir ziyafet için gereken yiyecek ve içecekler alarak eve taşıttı. Akşama doğru, sofrayı hazırlayarak kocakarıyı beklemeye başladı.</p>

  <p class="normal">Kocakarı akşama doğru genç kadının annesinin evine gitti. Sadece onların iyiliğini düşünen biri sûretinde,</p>

  <p class="normal">— “Hemşireciğim” dedi, “akrabalarımdan bir hanımın düğünü var. Bağdat’ın bütün ileri gelenlerinin kızları, bu akşam orada toplanıp eğlenecekler. Sözümü dinlersen, kızını da oraya götüreyim. Zavallı biraz sıkıntısından uzaklaşır, eğlenerek kendine gelir. Üzüntünün insanı nasıl dertlere düşürdüğü mâlumdur. Kızınızı sabahleyin kendim getirir, size teslim ederim.”</p>

  <p class="normal">Kadın bu hayırhah dostunun isteğini kabul etti. Kızını çağırdı, giyinip kuşanmasını ve kocakarı ile birlikte düğüne gitmesini söyledi.</p>

  <p class="normal">Kocakarı, düğün için süslenip püslenen genç kadının önüne düşerek onu dosdoğru delikanlının evine götürdü. İçeriye girip ziyafet odasına çıktılar.</p>

  <p class="normal">Onlar içeriye girer girmez delikanlı hemen ortaya çıkarak genç kadının boynuna sarıldı. Onu bir mindere oturtarak ellerini ayaklarını öpmeye, bir yandan da ona duyduğu aşkı anlatmaya başladı.</p>

  <p class="normal">Genç kadın bu saldırı karşısında neye uğradığını şaşırmıştı. Dehşet ve hayret içinde kalmış, elleri kolları tutmaz olmuş, duyduğu utançtan yüzü laleler gibi kıpkırmızı kesilmişti.</p>

  <p class="normal">Kocakarı hemen yanına gelerek onu yatıştırmak için dil dökmeye başladı:</p>

  <p class="normal">— “Sevgili kızım” dedi, “korkmana gerek yok. Ben de burada oturacağım. Sen bu delikanlıya ne kadar lâyıksan, bu delikanlı da sana o kadar lâyıktır.”</p>

  <p class="normal">Kocakarı, söze böyle başlayarak bütün iğfal gücünü kullandı ve sonunda, genç kadını aldatmayı başardı.</p>

  <p class="normal">Genç kadın, onun hilesine aldanarak rahatlamış, utanma duygusundan biraz kurtulmuştu. Sofraya oturdu; yiyip içmeye başladılar. Delikanlı da gönül alıcı sözleriyle onu kendisine ısındırmayı başardı. Genç kadın giderek açıldı, hatta şarkılar söylemeye bile başladı.</p>

  <p class="normal">İşlerin yoluna girdiğini gören kocakarı, onları baş başa bırakarak evinin yolunu tuttu. İki genç de, ne yaptıklarını bilmez bir sarhoşluk içinde gülüp eğlenerek geceyi birlikte geçirdiler.</p>

  <p class="normal">Kocakarı sabahleyin erkenden gençlerin yanına geldi. Kadına,</p>

  <p class="normal">— “Halin keyfin nasıl, nasıl oldun?” diye sordu.</p>

  <p class="normal">Genç kadın:</p>

  <p class="normal">— “Himmet ve inayetinle, lütuf ve kereminle çok iyi!...” diye cevap verdi.</p>

  <p class="normal">— “Peki öyleyse, buyurun gidelim, validen seni bekliyordur.”</p>

  <p class="normal">Bu sözleri duyan delikanlı kalktı, kocakarıya yüz altın vererek,</p>

  <p class="normal">— “Annesini ikna et, bugün de bizde kalsın.” dedi.</p>

  <p class="normal">Kocakarı altınları alarak genç kadının annesinin yanına gitti.</p>

  <p class="normal">— “Kızınız ellerinden öpüyor.” dedi. “Düğün evine gidişinden çok memnun. Gelinin annesi de kızınızı çok sevdiği için bırakmadı. İzniniz olursa bugün de kalsın. Zira bu vesileyle üzüntü ve sıkıntılarından da kurtulmuş olur. Allah korusun, çektiği sıkıntıyla hastalanırsa, çare bulamazsınız!...”</p>

  <p class="normal">Kadın kızının biraz açılmış, kendini toparlamış olmasına sevindi.</p>

  <p class="normal">— “Var, selâmımı söyle” dedi. “Orada istediği kadar kalsın, istediği zaman da çıkıp gelsin. Ben de burada onun kahrolmasından korkarım…”</p>

  <p class="normal">Hâsıl-ı kelâm, kocakarı gün-be-gün hileler düzerek ve her gün için yüz altın alarak yedi gün genç kadını delikanlının yanında tuttu. Yedinci gün annesi sabırsızlandı:</p>

  <p class="normal">— “Artık kızımı getir.” dedi kocakarıya, ileri geri konuştu.</p>

  <p class="normal">Kocakarı darılarak oradan ayrıldı. Delikanlının evine geldi. Delikanlı uyurken, genç kadını alıp annesine götürdü.</p>

  <p class="normal">Annesi kızını güler yüz ve sevinçle karşıladı; ama biraz yakınmaktan da kendini alamadı:</p>

  <p class="normal">— “Kızım nerelerde kaldın? İyice kaygılanmaya başlamıştım. Hatta hemşireme bile bu yüzden kötü konuştum, onu incittim.”</p>

  <p class="normal">Genç kadın, önce annesinin endişesini gidermeye çalıştı, sonra da payladı:</p>

  <p class="normal">— “Anneciğim, vallahi o beni çok iyi bir yere götürdü. Ben de oradan gayet hoşlandım. Üzerimden üzüntü ve sıkıntılarımı attım. Şimdi sen onun gönlünü kırdın. Ne yap yap, onun gönlünü al, onu hoşnut et. Zira bana çok hizmet eyledi. Eğer sözümü dinlemezsen, ben senin kızın değilim!...”</p>

  <p class="normal">Annesi, kızının bu sözleri üzerine kocakarıya varıp özür diledi ve gönlünü aldı.</p>

  <p class="normal">Biz gelelim delikanlıya:</p>

  <p class="normal">Uykudan kalkınca sevgilisini yanında bulamayan delikanlı, üzüldüyse de isteğine kavuştuğu için kendini teselli etmekte güçlük çekmedi.</p>

  <p class="normal">Bu arada kocakarı da çıkageldi. Durumu izah ettikten sonra,</p>

  <p class="normal">— “Halin nicedir?” diye sordu.</p>

  <p class="normal">Delikanlı ona teşekkür ve dualar ettikten sonra, kendisi için yaptıklarının hepsinin iyi ve güzel olduğunu söyledi.</p>

  <p class="normal">Kocakarı,</p>

  <p class="normal">— “Öyleyse artık bozduğumuzu yapmanın zamanı gelmiştir. Artık genç kadını kocasına geri çevirelim. Çünkü onun boşanmasına biz sebep olduk.”</p>

  <p class="normal">— “Bunu nasıl yapacağız?”</p>

  <p class="normal">— “Sen kalkıp Ebülfeth’in dükkanına git, orada otur. Benim geçtiğimi görünce hemen kalkıp beni yakala ve sövüp sayarak benden yazmayı iste. Ebülfeth’e de ‘Birader senden aldığım yazmayı hatırlıyor musun? Evime gidip onu zevceme verdim. Nasıl ettiyse, bir ucunu yaktı. Örücüye götürüp yaptırması için bu kocakarıya verdik. Fakat bu, o günden bugüne gözden kayboldu.’ diyerek benden şikâyet et. Sonrası kendiliğinden gelir.”</p>

  <p class="normal">Delikanlı kalkıp Ebülfeth’in dükkanına gitti. Selam verip oturdu. Hal hatır soruşurlarken, kocakarının elindeki koca tesbihiyle oradan geçtiğini gören delikanlı, hemen koşup onu yakaladı, bağırıp çağırmaya, sövüp saymaya başladı.</p>

  <p class="normal">Kocakarı itidalini hiç kaybetmeden tatlı bir dille delikanlıya laf anlatmaya çalışıyordu:</p>

  <p class="normal">— “Oğlum” diyordu, “senin hakkın var, bu sebeple böyle davranmakta mazursun…”</p>

  <p class="normal">Bu sırada çevredeki halk da başlarına toplandı. Delikanlıya,</p>

  <p class="normal">— “Bu kadıncağız sana ne yaptı?” diye sordular.</p>

  <p class="normal">Delikanlı da anlattı:</p>

  <p class="normal">— “Ben şu zattan elli altına sırmalı bir yazma aldım, götürüp zevceme verdim. Zevcem kaza ile yazmanın bir ucunu yaktı. Ördürmesi için bu karıya verdik. Yazmayı alıp kayıplara karıştı. O günden sonra bir daha görünmedi.”</p>

  <p class="normal">Kocakarı söze karıştı:</p>

  <p class="normal">— “Oğlum, söylediklerinin hepsi doğrudur. Ama bir de beni dinle. Ben malınızı çalmadım. Yazmayı aldıktan sonra, uğradığım evlerden birinde unuttum. Lâkin hangi evde unuttuğumu bilemedim. Ben fakir bir kadınım. Senden korktuğum için, yanınıza da gelemedim.”</p>

  <p class="normal">Bütün bu anlatılanları dinleyen Ebülfeth, evde bulduğu yazmanın sırrını çözdü!... “Allahu ekber!... Bütün günahlarımdan dolayı Allah’a sığınıyorum!... Elhamdülilllah, bütün hakikat bana aşikâr oldu!...” diyerek kalktı, kadının yanına geldi. Her şeye rağmen olayı tahkik etmek için kadına sordu:</p>

  <p class="normal">— “Sen bizim eve de uğrar mısın?”</p>

  <p class="normal">— “Ben gerek senin, gerek başkalarının evine, bana sadaka vermeleri ve ihsanda bulunmaları için uğrarım.”</p>

  <p class="normal">— “Peki, kaybettiğin yazmayı bizim evden de sordun mu?”</p>

  <p class="normal">— “Efendim, sizin eve de gittim. Hanımı sordum, sizin onu boşadığınızı söylediler. Bu sebeple ona soramadan geri döndüm.”</p>

  <p class="normal">Ebülfeth delikanlıya döndü:</p>

  <p class="normal">— “Sen bu kadının yakasını bırak. Zira kaybolan yazman bendedir.”</p>

  <p class="normal">Sonra dükkana girdi, yazmayı getirerek delikanlıya verdi. Arkasından da hemen zevcesine koştu. Özürler dileyerek, armağanlar vererek gönlünü aldı ve güç belâ, geri dönmesini sağladı.</p>

  <p class="normal">Yedinci Vezir hikâyeyi bitirdikten sonra Padişaha hitap etti:</p>

  <p class="normal">— “Ey şevketli Padişahım, bu hikâye kadınların ne kadar hilekâr ve düzenbaz olduklarını ve onların sözlerine güvenilemeyeceğini göstermektedir. Eğer câriyenizin sözüne uyarak Şehzâdenizi katlettirirseniz, sonra çaresiz pişmanlıklara duçar olabilirsiniz!... Kadınlar bizleri değil cinleri, ifritleri bile aldatıp muradlarına nail olurlar. Nitekim ifriti aldatan kadının hikâyesi de bunu ortaya koymaktadır.”</p>

  <p class="normal">Padişah hikâyeyi merak etti:</p>

  <p class="normal">— “Nasıldır o hikâye, anlat da dinleyelim!...” diye buyurdu.</p>

  <p class="normal">Bunun üzerine Yedinci Vezir, şöylece anlattı:</p>
</body>
</html>
