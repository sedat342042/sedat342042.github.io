<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>binbirgece</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h1 class="h1baslik" id="calibre_toc_23">İKİNCİ HANIMIN HİKÂYESİ</h1>

  <p class="normal">Babam pek zengin bir adamdı, öldüğü zaman bana büyük bir servet bırakmıştı. Biraz sonra zengin bir adamla evlendim. Fakat kocam ömürsüz çıktı. Evlendikten birkaç ay sonra öldü.</p>

  <p class="normal">Kocamdan da ayrıca birçok miras kaldı. Genç yaşımda hem öksüz, hem dul kalmıştım, fakat çok zengin olmuştum. Elli kat elbise yaptırdım, birçok mücevherat satın aldım. Hayatta başka eğlencem kalmamıştı. Bütün vaktimi süse, ziynete vermiştim.</p>

  <p class="normal">Bir gün, evime yırtık ve perişan kıyâfetli, ihtiyar ve fakir bir kadın geldi. Ağlayarak çok fakir olduğunu, genç kızını evlendirmekte olduğunu, fakat kimseleri tanımadığı için, düğünde pek az kimseler bulunacağını, böyle şenliksiz düğünün kızını pek mahzun ettiğini söyledi. Sonra benim ne kadar iyi kalpli olduğumu işitmiş bulunduğunu ilâve ederek bu düğünde bulunmaklığımı yana yakıla rica etti.</p>

  <p class="normal">Ben de düğüne gideceğime söz verdim. İhtiyar kadın, o akşam evime uğrayarak beni alacak ve beni kızının evine götürecekti. Derhal oturup süslendim. Geline riayet ve hürmet olsun diye en güzel elbiselerimi giydim, en iri taşlı küpe, bilezik ve gerdanlıklarımı taktım. En güzel mantomu bürünerek ihtiyar kadınla beraber yola çıktık.</p>

  <p class="normal">Karanlık ve dolambaçlı sokaklardan yürüye yürüye, yüksek ve mermer merdivenli bir kapının önüne vardık. Bu kapıyı geçince, kuleleri ta bulutlara dokunan koca bir sarayın önünde durduk.</p>

  <p class="normal">İhtiyar kadın sarayın kapısını çaldı. Kapı kanatları gökler gibi gürüldeyerek açıldı, önde o, arkada ben, kilimlerle örtülü bir geçide girdik. Geçidin iki tarafında renkli renkli kandiller etrâfa kırmızı, mavi, yeşil, turuncu, pembe ışıklar saçıyorlardı.</p>

  <p class="normal">Bu uzun geçitten büyük bir salona girdik. Salon, ipeklerle döşenmişti. İnsanın gözleri kamaşıyordu. İnsan kendini cennete girmiş sanıyordu. Bu salonun her tarafı ipeklerle döşenmişti. Birçok minderlerin işlemelerinde benim yüzüklerimde, bileziklerimde bulunan elmas taşlarından daha iri taşlar vardı. Yıldızlar gibi pırıl pırıl parlıyorlardı.</p>

  <p class="normal">Ben şaşkın şaşkın etrâfıma bakınıp dururken, güzel bir kadın sesi işittim. Sesin geldiği tarafa bakınca, karşımda sesinden de daha güzel bir kadının bana hitap ettiğini gördüm. Genç kadın:</p>

  <p class="normal">— “Kız kardeşim” diyordu, “seni buraya getirmek için bir hile yaptık. Bu hareketimizden dolayı bizi affet. Benden de daha güzel bir erkek kardeşim vardır. Erkek kardeşim sizi görmüş ve o kadar beğenmiş, o kadar sevmiş ki, sizinle evlenmeye karar vermiş. Bu ihtiyar kadına müracaat ederek sizi buraya getirtmek için bir hile düşünmesini rica ettik. Şimdi sizden kardeşimle evlenmenizi rica ediyoruz. Onunla evlenince bu saray da sizin olacak. Meşru olan bir şeyde ayıp olamaz. Onun için ricamızı reddetmeyiniz.”</p>

  <p class="normal">Ben artık burada mahpus gibiydim, kaçamazdım. Bağırıp imdat isteyemezdim. Zaten kadın da bana fena bir şey teklif etmiyordu. Onun için genç adamla evlenmeyi kabul ettim. Kadın sevincinden ellerini çırptı ve yan odalardan birinin kapısını açtı. Oradan ayın on beşi kadar güzel bir genç erkek çıktı. Genci görür görmez sevdim ve onunla evlenmeye razı olduğuma memnun oldum.</p>

  <p class="normal">Genç yanıma geldi. Elinde bir Kur’ân-ı Kerim vardı. Onunla evlendikten sonra dünyada başka bir erkekle konuşmayacağıma ve başka bir erkeğe gönül vermeyeceğime dair Kuran-ı Kerim’e el basarak yemin etmemi istedi. Ben de memnuniyetle yemin ettim. Odaya kadı ile dört şahit girdiler. Nikahımız kıyıldı. O benim kocam oldu, ben de onun karısı oldum. İkimiz de çok memnun ve çok mesuttuk.</p>

  <p class="normal">Evlendikten altı ay sonra, bir gün, çarşıya giderek pazardan bir şey almak istediğimi söyledim. Kocam, ihtiyar kadınla beraber çıkmaya izin verdi.</p>

  <p class="normal">İhtiyar kadınla beraber kumaşçı dükkânına girdik. Dükkân sahibi genç bir adamdı. Bana çok güzel, lâkin çok pahalı kumaşlar gösteriyordu. Ben bu kumaşlardan beğendiklerimi ayırdım. Fakat ben kumaş beğenmekle meşgulken, ihtiyar kadın mütemadiyen bana dükkân sahibini methediyordu. O kadar ki, ihtiyar kadını bundan men’e mecbur oldum. İhtiyar kadın sustu.</p>

  <p class="normal">Kumaşları beğenip ayırttıktan sonra, parasını verecek oldum, dükkân sahibi para almak istemedi. “Sizin vereceğiniz bir bûse için size bu kumaşları değil, canımı bile fedaya razıyım.” diye yalvarıyordu.</p>

  <p class="normal">Araya ihtiyar kadın da karıştı. “Bir bûseden ne çıkar!” diyordu. “Kabahatin bu kadar küçüğüne kabahat bile denmez, zavallı gence bir öpücük ver, bir daha da buraya uğramayız, olur biter.”</p>

  <p class="normal">Bu sözleri dinlemekten o kadar bıktım ki, yanağımın üzerine ince tülden cârımı<sup class="calibre3"><a href="../Text/binbirgece_split_142.html#footnote-100-50" id="footnote-100-50-backlink">[50]</a></sup> örttüm, genç adama da cârımın üzerinden yanağımı öpmesine müsaade ettim. Fakat bu genç adam öpeceğine, yanağımı o kadar şiddetli ısırdı ki, acısından derhal orada bayılmışım.</p>

  <p class="normal">Ayıldığım zaman, kendimi ihtiyar kadının kucağında buldum. Dükkânda da ihtiyar kadından başka kimse kalmamıştı. İhtiyar kadın merak etmememi, kendisinde pek müessir bir merhem bulunduğunu, eve varınca kısa bir zamanda iyi olacağımı söyledi.</p>

  <p class="normal">Eve dönünce hastaymışım gibi yatağa yattım. Akşam kocam eve dönüp da beni yatakta görünce, “Ne oldun karıcığım?” diye sordu. Ben de hasta olduğumu söyledim. Fakat yanıma yaklaşınca yanağımdaki yarayı gördü. Vak’ayı sordu.</p>

  <p class="normal">— “Yanağında bu yara ne arar?”</p>

  <p class="normal">— “Bu şehrin sokakları bilirsiniz ki dardır.” dedim, “Bugün sokakta giderken çalı çırpı yüklü develer yanımızdan geçti. Çalılardan kendimi koruyamadım. Yanağım zedelendi.”</p>

  <p class="normal">Kocam kızdı, “Şimdi vezire gideceğim ve ne kadar deveci varsa hepsini idam ettireceğim.” diye bağırdı.</p>

  <p class="normal">Ben de:</p>

  <p class="normal">— “Bir devecinin istemeyerek yaptığı bir kabahat için, bu kadar insanın canını almak reva mıdır?” dedim ve “Zaten yanağımı develer yaralamadı. Ben bugün eşeğe binmiştim, eşekten düştüm yanağım bir taşa çarparak yaralandı.” diye ilâve ettim.</p>

  <p class="normal">O zaman kocam büsbütün kızdı, “Şimdi vezire gidip bütün eşekçileri idam ettireceğim.” diye haykırdı.</p>

  <p class="normal">Ben yine, “Aman etmeyin, yapmayın!” diye yalvarmaya başladım.</p>

  <p class="normal">Derken birdenbire kapı açıldı, odaya ellerinde kılıçlar bulunan bir sürü zenci kölesi girdi. Kölelerin bir kısmı ayaklarımı, bir kısmı da kollarımı tuttular. En vahşi zenci başucuma dikildi. “Emir veriniz efendim” dedi, “Sözünde durmayan bu kadını şu kılıç ile iki parçaya bölüvereyim. Bir parçasını Fırat nehrine, bir parçasını da Dicle’ye attırayım.”</p>

  <p class="normal">Kocam derhal emir verdi. Zenci bana dönerek “Vasiyetnâmeni yap!” diye gürledi. Ben gözlerimi kocama çevirdim. Yalvarmaya başladım:</p>

  <p class="normal">“Sana beslediğim sevgi hakkı için beni affet! Genç yaşıma acımıyor musun? Muhabbetle sana bakmış olan gözlerime, muhabbetimi söylemiş olan dudaklarıma merhamet etmiyor musun? Eğer bana kıyacaksan, beni öldürt. Lâkin mezar taşıma şunu yazdır:</p>

  <p class="normal">“Burada yatan kadın, bana karşı beslediği aşkın kurbanı oldu. Eğer bu mezar taşının yanından geçen yolcular arasında aşk denilen hissi tatmış olanlar varsa, bu zavallı kadının ruhuna bir Fatiha okusun.”</p>

  <p class="normal">Fakat ben rica ettikçe kocam kızdı. Bereket versin ihtiyar kadın araya girdi. “Oğlum sende çok sütninelik hakkım vardır. Sana yemin ederim ki, kadına vermek istediğin ceza ona reva değildir. Sen onu affet, bunu emzirdiğim süt hakkı için dilerim.” diye yalvardı.</p>

  <p class="normal">Kocam beni idam ettirmekten vazgeçti. Lâkin kızılcık sopalarıyla göğsümden ve yanlarımdan kanlar akıncaya kadar dövdürttü. Sonra kölelere teslim edip eski evimin içine attırdı.</p>

  <p class="normal">Ayıldığım zaman, kendimi evimde yapyalnız buldum. Ağladım. Göğsüme merhemler sürdüm. Yaralar kapandı, fakat izleri kaldı.</p>

  <p class="normal">Benden evvel hikâyesini anlatan kız ablamdı ve bu kara iki tazı da üvey kardeşlerimdir. Ablama gidip başımdan geçenleri anlattım. Ve o günden itibaren ablamla beraber oturdum.</p>

  <p class="normal">Ben ablamın evine geldikten biraz sonra, üçüncü kız kardeşim de oraya geldi. Eski kocamın evine uğrayıp ondan af dilemek istedim. Fakat eski evim yıkılmıştı. Koca sarayın durduğu yerde şimdi yeller esiyordu.</p>

  <p class="normal">Halife Harun Reşid, bu hikâyeleri merakla dinlemiş ve bunların kitap hâlinde toplanarak kütüphanesine konmasını emretmiş, sonra ilk hikâyesini anlatan kadına dönerek “Kardeşlerinizi tazıya çeviren cini çağırabilir misiniz!” demiş.</p>

  <p class="normal">Kadın da “Evet çağırabilirim. Çünkü o gitmezden evvel “Bir gün sana lâzım olursam, bu saçlarımı yak ben gelirim.” diyerek başından bir tutam saç vermişti.”</p>

  <p class="normal">Harun Reşid, cinin saçlarından bir iki telini alıp yakmış. Derken, birdenbire yer gök titremiş ve padişahın önünde cin dikilmiş.</p>

  <p class="normal">Bu cin Müslüman olduğu için, Padişaha selâm vermiş ve Padişah da evvelâ iki köpeğin eski hâllerine döndürülmelerini istemiş. Cin de tazıları yine iki genç ve güzel kadın kıyâfetine sokmuş.</p>

  <p class="normal">Bu iş bittikten sonra Padişah, cine, hikâyesini ikinci olarak anlatan kadının kocasının kim olduğunu sormuş. Cin de “Bu kadını döven adam, senin öz oğlun el-Emin’dir.” diye cevap vermiş. Padişah şaşırmış ve:</p>

  <p class="normal">— “İyi ki bu meseleyi vaktinde öğrendim de oğlumun yaptığı kabahati tamire vakit buldum.” diye söylenmiş.</p>

  <p class="normal">Harun Reşid, derhal oğlunu çağırtıp o kadınla nikahlarını kıymış, oğluna eski sarayını yeni baştan yaptırıp karısını o sarayda oturtmasını emretmiş.</p>

  <p class="normal">Sonra, üç kız kardeşi, birer gözlerinden kör bulunan üç padişah oğlu dilenciyle evlendirmiş. Bu üç kör şehzâdenin gözleri iyileşmiş ve onların her birini Harun Reşid, kendine vezir yapmış.</p>
</body>
</html>
