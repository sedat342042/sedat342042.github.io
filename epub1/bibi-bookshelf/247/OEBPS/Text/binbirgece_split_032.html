<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>binbirgece</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h1 class="h1baslik" id="calibre_toc_31">BERBERİN HİKÂYESİ</h1>

  <p class="normal">Halife Muntazır Billâh zamanında Bağdat’ta yaşıyordum. O Padişah, fukaraya sadaka vermeyi ve görgülü, bilgili adamlarla konuşmayı çok severdi.</p>

  <p class="normal">Bir gün Bağdat’ta büyük bir cinâyet ikâ edildi<sup class="calibre3"><a href="../Text/binbirgece_split_217.html#footnote-100-125" id="footnote-100-125-backlink">[125]</a></sup>. Padişahın adamları, cinâyetin kimler tarafından işlendiğini araştırıp buldular. Câniler on kişiydiler.</p>

  <p class="normal">Padişah, bu on kişinin yakalanarak huzuruna getirilmesini emretti. Bu on câni, Bağdat’tan bir saat mesafede, nehir kenarında eğlenceyle vakit geçirirken, vezirler ve memurlar koştular, cânileri yakaladılar. Ve bir kayığa koyarak saraya doğru kürek çekmeye başladılar.</p>

  <p class="normal">Ben o gün, nehir kenarında gezerken bu on câniye rast gelmiştim. Bu adamları orada görmüş, fakat eğlenmek ve hoşça vakit geçirmek için oraya gelmiş namuslu, aklı başında insanlar sanmıştım.</p>

  <p class="normal">Yanlarına yanaştım. “Ben de sizin gibi, biraz temiz hava almak ve biraz kendimi dinlendirmek için şehirden çıkıp buralara kadar geldim. Beni de aranıza alır mısınız?” dedim.</p>

  <p class="normal">Onlar kabul ettiler, ben de aralarına katıldım. Lâkin tam o sırada, Padişahın gönderdiği adamlar yetiştiler, hepimizin boynuna bir zincir vurdular.</p>

  <p class="normal">Bana zincir vurmak isteyen memurlara karşı gelmem, kendilerine mâsum olduğumu söylemem icap ederdi değil mi? Hâlbuki, ne kadar laf düşmanı ve sükûtî olduğuma bakınız ki, onlara hiçbir şey sormadım, sesimi bile çıkarmadım.</p>

  <p class="normal">Memurlar bizi alıp kayığa bindirdiler. Nehrin öbür kıyısına geçtik, oradan Padişahın sarayına götürüldük.</p>

  <p class="normal">Muntazır Billâh, bizi görünce, cellâda, “Onunun da kellesini vur!” diye gürledi. Bunu söylerken, kızgınlığından, kuzgûnî siyah sakalının telleri ayrı ayrı titriyordu.</p>

  <p class="normal">Cellât derhal kollarını sıvayarak işe başladı. Kolunun her havaya kalkışında, yere bir insan başı yuvarlanıyordu. Ayakta yalnız ben kalmıştım. Bense hiç ses çıkarmıyordum.</p>

  <p class="normal">Sıra bana gelince, cellât durakladı ve Halifeye doğru baktı.</p>

  <p class="normal">Halife, “Neden bu câninin de başını kesmiyorsun?” diye sordu.</p>

  <p class="normal">Cellât, “Siz on kişinin başını kesmekliğimi emrettiniz de onun için.” diye cevap verdi.</p>

  <p class="normal">Padişah, “Pekâlâ işte, onuncusu da önünde duruyor, onun da başını kes de, hepsi tamam olsun!” dedi.</p>

  <p class="normal">Cellât, “Efendim, zaten on tanesinin başını kestim.” dedi.</p>

  <p class="normal">Padişah şaşırdı. Yerde yatan kelleleri saydı. Filvâki cellâdın iddia ettiği gibi, kesilen başların on tane olduğunu anladı.</p>

  <p class="normal">O zaman Halife bana baktı, “Sen neden şimdiye kadar ses çıkarmadın?” diye sordu. Ben de:</p>

  <p class="normal">— “Padişahım” dedim, “benim adım Şeyh Samet’tir. Ben dünyanın en âlim, en zeki adamlarından biriyim. İlmim ne kadar çoksa, sözüm de o kadar kısadır. Sanatım berberliktir. Hava almak için, biraz evvel şehrin dışarılarına çıkmıştım. Su kenarında bu on câniye rast geldim. Ben de aralarına katıldım. Gönderdiğiniz memurlar gelip hepimizi zincirlerle bağlayınca, ses çıkaramadım. Hatta hepimizin idam emrini cellâda verdiğiniz zaman bile ağzımı açmadım. Böyle davranmakla ne kadar sessiz bir adam ve ne büyük bir laf düşmanı olduğumu ispat etmek istiyordum.”</p>

  <p class="normal">Halife bana kardeşlerim olup olmadığını sordu. Ben de altı kardeşim bulunduğunu söyledim.</p>

  <p class="normal">Halife, öbür kardeşlerimin de benim gibi akıllı ve bilgili olup olmadıklarını anlamak istedi. Ben de:</p>

  <p class="normal">— “Padişahım, beni onlara kıyas etmekle büyük bir haksızlık etmiş oluyorsunuz, çünkü kardeşlerimin hiçbirisi akıllı ve mâlumatlı sayılmaz. Bu cehalet ve ahmaklıklarından maada, hepsinin vücudunda birer türlü sakatlık vardır. Birinci kardeşim topaldır. İkincisinin dişleri kırıktır. Üçüncüsünün gözleri kördür. Dördüncüsünün bir gözü eksiktir. Beşincisinin iki kulağı kesiktir. Altıncısının da iki dudağı kesiktir. Kardeşlerimin hepsi, akılsızlıklarından dolayı sakat olmuşlardır. Mesela, en büyük biraderim Bakbuk şöyle topal oldu:</p>
</body>
</html>
