<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>binbirgece</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h1 class="h1baslik" id="calibre_toc_32">BAKBUK NASIL TOPAL OLDU?</h1>

  <p class="normal">Kardeşim Bakbuk, Bağdat’ta terzilik ediyordu. Oturduğu dükkân kendisinin değildi. Orada kira ile oturuyordu.</p>

  <p class="normal">Dükkân sahibinin, dükkânın karşısında bir de evi vardı. Evin alt katında bir değirmen vardı. Değirmene bir öküz koşulur ve öküz dolap beygiri gibi döndükçe, değirmeni çevirirdi.</p>

  <p class="normal">Bir gün Bakbuk, dükkânına giderken, ev sahibinin evinin penceresinde, güzel bir kadın gördü. Kadın ayın on dördü kadar güzeldi. Gözleri kara, teni kaymak gibi beyaz, dudakları kiraz gibi kırmızıydı.</p>

  <p class="normal">Bakbuk, dükkâna girdikten sonra da, gözlerini pencereden ayıramadı. O gün hiçbir iş yapmadı. Ertesi günü de hiç dikiş dikmedi. Yalnız gözlerini karşıki pencereye dikti ve bütün gün, ümit içinde bekledi.</p>

  <p class="normal">Böylece Bakbuk, kadına bakarak vakti geçire geçire, evvelce kazanıp biriktirdiği paraları sarf etti. Nihayet bir gün, Bakbuk’un kuru ekmek bile alacak parası kalmadı.</p>

  <p class="normal">İşte o gün, kadın pencereden Bakbuk’a bakarak güldü. Bakbuk da kadına güldü. Fettan kadın, Bakbuk’un kendisini çıldırasıya sevdiğini çoktan anlamıştı.</p>

  <p class="normal">Kadın, Bakbuk’a güldükten sonra, perdelerin arkasına saklandı. Kölesini çağırarak çiçekli bir ipek kumaş verip Bakbuk’a gönderdi. Köle kız, Bakbuk’u selâmladıktan sonra:</p>

  <p class="normal">— “Hanımım size çok çok selâmlar yolluyor, size bir parça kumaş gönderiyor. Hünerli ellerinizle bu kumaşı biçip bir gömlek dikmenizi rica ediyor.” dedi.</p>

  <p class="normal">Bakbuk, hemen kumaşı biçti ve gömleği dikmeye koyuldu. Kadının hoşuna gitmek için o kadar çabuk dikiyordu ki, o gün gömleği bitirdi ve sahibine gönderdi.</p>

  <p class="normal">Ertesi günü, köle kızı yine Bakbuk’un dükkânına uğradı.</p>

  <p class="normal">— “Hanımım keyfinizi soruyor, geceyi nasıl geçirdiğinizi bilmek istiyor, çünkü dün gece size karşı beslediği aşk o kadar yüreğini yakmış ki, sabaha kadar göz yummadı, uyku uyumadı!” dedi.</p>

  <p class="normal">Fakat kız sorduğu şeylere cevaben Bakbuk’un söylediklerine pek kulak vermedi. Hemen koltuğu altından bir bohça çıkarıp açtı. Bohçada bir sarı kumaş vardı:</p>

  <p class="normal">— “Hanımım bu kumaştan kendisine bir çift şalvar dikmenizi rica ediyor. Lâkin bu şalvarı acele istiyor ve ‘Şalvarı bugün bitirebilirse, beni çok memnun etmiş olur.’ diyor.” dedi.</p>

  <p class="normal">Bakbuk:</p>

  <p class="normal">— “Dünya kumaş olup da, iki parçaya yırtılsa, bu iki parçadan da hanıma bir şalvar dikmek lâzım gelse, ne yapar yapar, güneş iki kere doğmadan evvel, şalvarı diker bitiririm!” dedi.</p>

  <p class="normal">Hemen makası alıp işe başladı. Bakbuk bir taraftan diker dururken, diğer taraftan gözlerini arada sırada pencereye çeviriyordu. Her pencereye bakışında, güzel kadını muhakkak orada görüyordu. Fakat gözleri ona ilişince, güzel kadın bazen kızarıyor, bazen gülümsüyor, bazen gözlerini sanki utanıyormuş gibi aşağı alıyordu. Güzel kadın kızarıp, gülümseyip, göz süzdükten sonra, bulutların arkasına gizlenen ay gibi, perdelerin arkasına saklanıyordu. İşte bu oyun Bakbuk’un ciğerini dağlıyor, yüreğinin yağlarını eritiyordu.</p>

  <p class="normal">Bakbuk bu güzel kadının neredeyse kolları arasına düşüvereceğini sanıyordu. Bu düşünceyle dikişini dikedururken ağzı sulanıyor ve dikişini bir an evvel bitirmek için azami gayretini sarf ediyordu.</p>

  <p class="normal">Akşam olunca, dikip bitirdiği şalvarı, köle kızı ile hanıma gönderdi. O gece, yatağı sanki kübabmış<sup class="calibre3"><a href="../Text/binbirgece_split_218.html#footnote-100-126" id="footnote-100-126-backlink">[126]</a></sup> gibi Bakbuk, sabaha kadar hiç uyumadı. Yatağı içinde çırpınıp durdu.</p>

  <p class="normal">Ertesi gün Bakbuk’un dükkânına evin efendisi uğradı. Beraberinde getirdiği koca bir top kumaşı Bakbuk’a göstererek “Bana bundan gömlekler yap!” dedi.</p>

  <p class="normal">Bakbuk hemen işe koyularak, akşam ezanından biraz evvel, yirmi kadar gömlek dikmiş bulundu. O gün, o kadar çalışmış ve kendisini o kadar zorlamıştı ki, akşam olunca, ayakta duracak hâli kalmamıştı. Dikmiş olduğu gömlekleri ev sahibine götürdü.</p>

  <p class="normal">Bakbuk böyle ayılıp bayılırken, öte tarafta genç kadın Bakbuk’un kendisini nasıl sevdiğini kocası olan ev sahibine anlatmıştı. Hatta karı koca birlik olmuşlar ve Bakbuk’la alay etmeye, ona hiç para vermeden elbiseler diktirmeye karar vermişlerdi.</p>

  <p class="normal">Diktirecek başka bir şeyler kalmayınca, Bakbuk’la başka türlü alay etmeyi kurdular. Bakbuk’u güyâ köle kızla evlendirdiler. Bakbuk’un güveyi gireceği akşam, onu evin alt katındaki değirmene götürdüler.</p>

  <p class="normal">Ona, “Bu geceyi burada geçir. Yarın sabah seni karınla birleştiririz ve bu sûretle muradına ermiş olursun!” dediler. Bakbuk da razı oldu.</p>

  <p class="normal">Hâlbuki evin sahibi, değirmenciye tembih etmişmiş. Vakit gecikip de sokaklardan el ayak çekildikten sonra, değirmenci Bakbuk’a, “Arkadaş” demiş, “Bu değirmeni her gece öküz çeviriyordu. Bu gece öküz hastalandı, değirmeni çevirecek başka öküzüm de yok. Eğer değirmen bir gece işlemezse, ailemle aç kalırız. Sen yarın muradına ereceksin, gel de bu gece için bana iyilik et, şu değirmeni döndürüver.” demiş.</p>

  <p class="normal">Bakbuk da boş durmaktan sıkılmış, değirmeni döndürmeye başlamış. Lâkin bu işi öküz kadar iyi becerememiş. Onun için Bakbuk’un boynuna boyunduruk geçirmiş. Sonra kamçısını almış ve Bakbuk’a, kamçılaya kamçılaya, sabaha kadar değirmeni çevirtmiş.</p>

  <p class="normal">Sabah olunca, köle kızı değirmene uğramış. Bakbuk’u bağlı görünce, gidip ellerini çözmüş. Ve güyâ müteessirmiş gibi, yüzünü gözünü büze büze Bakbuk’un başına gelenlerden dolayı hem kendisinin, hem de hanımının son derece üzüldüklerini söylemiş.</p>

  <p class="normal">Bakbuk’un yediği dayak ve çektiği zahmetten söz söyleyecek hâli kalmamıştı. Çözülüverince bayılıp yere yıkıldı. Yavaş yavaş ayıldı ve doğru dükkânına koştu. Bakbuk dükkâna henüz girmişti ki, bir gün evvel onu köle kız ile nikahlayan imam dükkâna geldi. Bakbuk’u o gece güveyi girdiği için, tebrik etti. İmamın tebrikatını duyunca, Bakbuk’un kan tepesine fırladı:</p>

  <p class="normal">— “Sen ne diyorsun imam efendi, hangi düğünden, hangi zifaf gecesinden, hangi gelinden bahsediyorsun? Ben dün gece, ta sabaha kadar, koca kara öküzün yerine değirmeni çevirdim. İnsafsız değirmenci de ellerimi, kollarımı bağladıktan sonra beni kamçıyla dövdü durdu.”</p>

  <p class="normal">İmam kaşlarını çatıp derin derin düşündükten sonra:</p>

  <p class="normal">— “Anlaşılan o kızın yıldızı senin yıldızınla barışık değil; sana, yıldızlarınızın barışık olduğu başka bir karı bulacağım!” dedi.</p>

  <p class="normal">İmam Bakbuk’un dükkânından ayrılalı çok olmamıştı ki, dükkâna fettan köle kızı geldi.</p>

  <p class="normal">— “Aman, hanımım senin için yanıp ölüyor, ağlamaktan gözlerinde yaş kalmadı, sana bir defa pencereye bakmanı rica ediyor.” dedi.</p>

  <p class="normal">Bakbuk da dayanamayarak başını kaldırdı ve pencereye baktı. Kadın pencereden hem ağlıyor, hem de:</p>

  <p class="normal">— “Hain, yüreğimde aşk ateşini tutuşturduktan sonra, niye benden yüz çevirdin?” diyordu.</p>

  <p class="normal">Bakbuk, evvelemirde<sup class="calibre3"><a href="../Text/binbirgece_split_219.html#footnote-100-127" id="footnote-100-127-backlink">[127]</a></sup> hiç sesini çıkarmadı. Lâkin kadın o kadar güzeldi ki, gönlü ona küsmeye razı olmadı. Onun yüzüne bakarak çektiği bütün zahmetleri unuttu. Fakat hanım da birdenbire gözünün önünden kayboldu. Derken köle kızı koşa koşa dükkâna uğradı:</p>

  <p class="normal">— “Efendi bugün uzak bir yere gidecek, birkaç gün için eve dönmeyecek, hanımım seni bu gece eve dâvet ediyor.” dedi.</p>

  <p class="normal">Hâlbuki köle kız yalan söylüyordu. Hakikat hâlde ev sahibi karısıyla konuşmuş, Bakbuk’u eve getirecek, orada cürm-i meşhut<sup class="calibre3"><a href="../Text/binbirgece_split_220.html#footnote-100-128" id="footnote-100-128-backlink">[128]</a></sup> hâlinde yakalatmayı ve onu herkesin karısına göz atmakla itham etmeyi ve cezalandırmayı düşünmüştü. Kadının Bakbuk’u kocam yok diye eve dâvet etmesinin hakiki sebebi buydu.</p>

  <p class="normal">Akşam olunca, kadın hilelerinden haberi olmayan Bakbuk, köle kızın arkasına takılarak kadının evine girdi.</p>

  <p class="normal">Kadın Bakbuk’u görünce, “Aman ciğerimin köşesi, niye bu kadar naz edip beni o kadar üzdün, beklettin!...” diye sevinçle bağırdı.</p>

  <p class="normal">Gözlerine inanamayan Bakbuk’un ağzı sevinçten kulaklarına kadar açıldı. Tam o sırada bir gürültü, bir patırtı oldu. Yan odanın kapısı paldır küldür yere yuvarlandı, kadının kocası içeri girdi.</p>

  <p class="normal">Herif Bakbuk’un kulağına yapışınca, onu valinin önüne sürükledi. Vali ev sahibinin şikâyetini dinledikten sonra, Bakbuk’a yüz değnek vurdurdu. Sonra Bakbuk’u bir deveye ters bindirerek, sokak sokak gezdirtti. Ahâli Bakbuk’un yüzüne çamur, pislik, limon kabuğu atıyordu.</p>

  <p class="normal">Derken Bakbuk, devenin üzerinden devrildi, ayağı kırıldı. Ben gidip kardeşimi ahâlinin arasından aldım. Onu evime götürüp ayağını sardım, sarmaladım. Ayağı iyi oldu, ama kendisi topal kaldı.</p>

  <p class="normal">Halife, en büyük kardeşimin bu hikâyesini duyunca öyle bir kahkaha kopardı ki, etrâfındakiler de dayanamayarak gülmeye başladılar.</p>

  <p class="normal">Sonra Halife, bana ikinci kardeşimin başına gelenleri de anlatmamı emretti.</p>

  <p class="normal">Ben de şöyle anlattım:</p>
</body>
</html>
