<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>binbirgece</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h1 class="h1baslik" id="calibre_toc_42">TÂCÜLMÜLÛK VE DÜNYA HATUN MASALI</h1>

  <p class="normal">Bir varmış, bir yokmuş, evvel zaman içinde, kalbur saman içinde, İsfahan dağlarının ardında, “Gökil” diye anılan büyük bir ülke varmış.</p>

  <p class="normal">O ülkede, Sultan Süleyman adlı bir padişah devlet sürermiş. Bu Padişah çok namuslu, çok âdil, çok iyi yürekli, özü sözü bir padişahmış. Aç olanlar, yoksullar, garipler hep ona koşarlarmış. Adı sanı dünyanın dört bucağına erişmiş.</p>

  <p class="normal">O da her padişah ve her erkek gibi, evlenmek çağına gelince evlenmiş. Ama bu ilk karısından çocuğu olmayınca, bir ikinci karı daha almış. Ondan da bir evlâdı olmayınca, bir üçüncü kere daha evlenmiş. Yine çocuk olmamış. O da yine ve yine evlenmiş. Lâkin bir türlü baba olamamış gitmiş.</p>

  <p class="normal">Bu iyi Padişahın kendi gibi, iyi bir Veziri varmış. Bir gün Vezirini çağırtmış, sonra onu bir arkadaş gibi teklifsizce karşısına oturtmuş. Dereden tepeden, havadan sudan<sup class="calibre3"><a href="../Text/binbirgece_split_293.html#footnote-100-201" id="footnote-100-201-backlink">[201]</a></sup> bahsettikten sonra, sözü evlâdı olmaması bahsine dökmüş:</p>

  <p class="normal">— “Yahu” demiş, “bu çocuksuzlukla hâlim ne olacak? Evet, şimdi sıhhatim yerinde, burada devlet sürerek memleketimi idare ediyorum. Lâkin bir gün gelecek, Azrail bana da ecel şerbetini içirecek. Âhirete göç ettikten sonra, benim tacımı kim giyecek, tahtıma kim oturacak? İşte bunları bir düşününce, hayat bana zehir kesiliyor, tepem atıyor. Yahu sen akıllı adamsın, bak şu koca memleketin bir Veziri olmuşsun, gel de derdime bir çâre bul, bana bir akıl öğret de, artık şu evlâtsızlıktan kurtulayım. Vallâhi sana yalan söylemiyorum. Dünyada hiçbir şeyden şikâyet etmeye hakkım yok. Fakat doğrusu, şu hayat, vallâhi hayat değil. Bu evlâtsızlık kaygısı yok mu, şu dünyayı bana zindan ediyor vesselâm!”</p>

  <p class="normal">Bunu söylerken Padişahın gözlerinden yaşlar akmaya başlamış. Veziri cevap vermeyince:</p>

  <p class="normal">— “Ne dersin, yarın bir câriye daha alayım mı?” diye sormuş.</p>

  <p class="normal">Vezir de:</p>

  <p class="normal">— “Efendim” demiş, “ben Allah’tan korkar bir adamım. Size câriye almayı tavsiye etmem. Çünkü câriye dediğiniz nedir? Soyu sopu belirsiz bir kadın parçası değil mi? Olur ki iyi çıkar, o zaman dünyaya getireceği çocuğu da iyi olur. Fakat ya sütü bozuk bir kadınsa? O zaman, doğuracağı çocuğun riyakâr, zâlim, bir hunhar<sup class="calibre3"><a href="../Text/binbirgece_split_294.html#footnote-100-202" id="footnote-100-202-backlink">[202]</a></sup> çıkması ihtimali vardır. Onun için size câriye tavsiye etmek, benden uzak olsun. Siz soyu sopu belli, yedi ceddi şah ve padişah olan bir kız almalısınız. Yoksa çorak tarlaya hâlis buğday bile ekseniz, alacağınız cılız burçaktan ibarettir.”</p>

  <p class="normal">— “Ah senin ağzını öpeyim, alnını öpeyim, isteyince nasıl bülbüller gibi öter, inciler saçarsın! Söylediğin çok doğru. Bir kişizâde kızı almalıyım ki, doğacak şehzâde de haza şehzâde olsun, kepaze olmasın. Gelgelelim öyle tarif ettiğin gibi kızlar, Hint kumaşı gibi nâdir şeylerdir, onu nereden buluruz?”</p>

  <p class="normal">— “İş ona kalsın, onu bulmaktan kolay ne olur? Elini sallasan ellisi, belini sallasan bellisi… Mesela Akyurt memleketi padişahı Zâhir Şahın bir kızı var. O kızın hüsn-i hâli, dünyanın her tarafında duyulmuş. O boy, o bos, o göz, o kaş, Havva kızlarının başkalarında bulunmazmış. Gözleri kapkaraymış, saçları topuklarına kadar dökülürmüş. Kalıbı incecik, kalçaları ise hem geniş, hem kuvvetliymiş. Onu gören meftun kalırmış. İşte Sultanım, karı diye alacak kadını gördün mü? Manzarası gözüne safâ, sesi kulağına safâ, düşünüşü yüreğine safâ. Hem de eminim ki, sana nur topu gibi evlâtlar doğurur. Ne dersiniz fikrime?”</p>

  <p class="normal">— “Doğru söze ne denir? Hemen şimdiden tezi yok, alayını malayını hazırlattır, doğru bu kızın padişah babasına git ve kızı benim nâmıma zevce olarak iste. Bu işte sen muvaffak olamazsan, kimse muvaffak olamaz. Allah sana selâmetli bir seyahat ve muvaffakiyetli bir avdet<sup class="calibre3"><a href="../Text/binbirgece_split_295.html#footnote-100-203" id="footnote-100-203-backlink">[203]</a></sup> mukadder etsin. Ha seni göreyim, hakkında beslediğim itimadın beyhude olmadığını, bir kere daha ispat et.”</p>

  <p class="normal">Vezir yol hazırlıklarını bitirmiş, bir sürü asker, kılavuz ve hizmetçiyle çıkmış. Vezirin hem önünden, hem arkasından yüzlerce atlılar sancaklarını havada uçurarak gidiyorlarmış.</p>

  <p class="normal">Akyurt Sultanına hediye olarak birçok has Arap atı, altın kakmalı zırh takımları, daha dilin sayıp kalemin yazamayacağı neler de neler götürülüyormuş.</p>

  <p class="normal">Bu seyahat günlerce, haftalarca devam etmiş. Nihayet yorgun yolcular, menzil-i maksûda<sup class="calibre3"><a href="../Text/binbirgece_split_296.html#footnote-100-204" id="footnote-100-204-backlink">[204]</a></sup> varmışlar.</p>

  <p class="normal">Gökil Sarayı’nda bekleyen Gökil Sultanının görmediği ve tanımadığı zevcesine karşı beslediği aşk ise, gün geçtikçe kuvvet buluyormuş. O kadar ki, artık Sultanda ne yemek iştihası, ne de uyku arzusu kalmış. İri yarı Sultan aşk altında yana kavrula çöp gibi kalmış.</p>

  <p class="normal">Akyurt Padişahı Zâhir Şah, Veziri karşılamış, ikrâm, izaz etmiş. Birkaç gün geçip de Vezir sebeb-i ziyaretini Zâhir Şaha anlatınca, müşkülat çıkarmak şöyle dursun, Zâhir Şah, kızını sevine sevine vermeye muvafakat etmiş ve hemen hazırlık yapılması için emirler vermiş.</p>

  <p class="normal">Nihayet kızın hazırlanması bitmiş. Vezir, Süleyman Şahın vekili olmuş. Güveyi ile gelinin nikâhları kıyılmış. Akyurt’ta kırk gün, kırk gece şenlikler, kandiller yakılarak donanmalar yapılmış. Ondan sonra Zâhir Şah Vezirle beraber kızını yola çıkarmış.</p>

  <p class="normal">Kâfile Gökil’e yaklaşınca, orda da şehir donanmış. Bütün ahâli bayramlık elbiselerini giyerek sokaklara dökülmüş. Zurnalar, borular öttürülmüş. Davullar, dümbelekler çalınmış. Bayraklar çekilmiş, tütsüler yakılmış, gelini halk, şehrin dışında karşılamış.</p>

  <p class="normal">Gelini çepeçevre ipek perdelerle örtülü bir araba içinde getiriyorlarmış. Araba sarayın harem tarafı kapısı önüne gelince, bir alkış tufanıdır kopmuş. Bütün harem dairesi sırmalı, ipekli halılarla, renk renk kandillerle donatılmış. Gelin nihayet bin nazla arabadan inmiş. Hemen câriyeler etrâfını sarmışlar. Gelin, câriyeleri arasında, parlayan aya benziyormuş. Onu gören, “Tüh! Tüh! Kırk bin kere maşallah, Yaradan’a kurban olsunlar!” diye parmak ısırıyorlarmış.</p>

  <p class="normal">Sultan harem dairesinin içinde bekliyormuş. Hayâlinde gelini çok güzel bir kız olarak tasavvur etmiş; hâlbuki hakiki gelinin, hayâlinin yarattığı gelinden bin kat daha güzel olduğunu görünce, bayağı aşktan deli divâne gibi olmuş. Bir ay harem dairesinden dışarı çıkmamış.</p>

  <p class="normal">Aradan bir ay geçince, tebaasının şikâyetlerini dinlemek üzere, selâmlık tarafına geçmiş ve altın tahtına oturmuş. O gün birçok davaları dinlemiş, devlet işlerini görmüş ve gece yine harem dairesine dönmüş. Böylelikle dokuz ay geçmiş ve Sultan Süleyman’ın nur topu gibi bir oğlu dünyaya gelmiş. Bu şehzâdenin adını Tâcülmülûk koymuşlar.</p>

  <p class="normal">Yıllar geçmiş, mini mini Tâcülmülûk, boylu boslu, anlı şanlı bir delikanlı olmuş. Zamanın en büyük âlimleri, Şehzâdeye hocalık etmişler, Gökil’in en usta binicileri ona süvarilik öğretmişler. Şehzâde o kadar güzel, o kadar güzelmiş ki, geçeceği sokaklarda bütün evlerin kafes arkaları, onu seyreden kızlarla dolarmış.</p>

  <p class="normal">Şehzâdenin en büyük eğlencesi avlanmakmış. Aslandan ürkmez, rüzgâr gibi uçan âhûyu kovalamaktan hele hiç bıkmazmış. Bir kuş veya kurt yokmuş ki, Şehzâdenin okundan kaçabilsin.</p>

  <p class="normal">Bir gün, yine Tâcülmülûk ava çıkmış. O gün o kadar av yakalamış, o kadar av yakalamış ki, Şehzâdenin yanında bulunan süvariler, “Bu kadar gazâlleri, sülünleri, geyikleri, tavşanları hangi hayvanlarla taşıyacağız?” diye birbirlerine sormaya başlamışlar.</p>

  <p class="normal">Tâcülmülûk aslan payını babasına ayırmış, sonra herkese, rütbesine göre bir hisse ayırmış. Zaten artık akşam olup sular kararıyormuş. Onun için Tâcülmülûk çadırların oracıkta kurulmasını emretmiş.</p>

  <p class="normal">O gece orada konaklamışlar. Sabaha karşı Tâcülmülûk’ün çadırlarının kurulu olduğu yere yakın bir noktada, kalabalık bir kervan da gelerek konaklamış. Kervandaki insanların hâl ve ahvâllerini öğrenmek için, Tâcülmülûk zâbitlerden birisini kervanın yanına göndermiş. Kervandakiler tüccarmışlar ve eşyalarıyla beraber Gökil’e gidiyorlarmış.</p>

  <p class="normal">Şehzâde bunu duyunca, tüccarların eşyaları getirip kendisine göstermelerini emretmiş. Tüccarlar da denk denk eşyaları çözerek kıymetli mallarını Şehzâdenin önüne sermişler. Ne Musul dokumaları, ne Hint, ne Mekke kumaşları, neler varmış?</p>

  <p class="normal">Velhâsıl kumaştan, halıdan, bezden, dokumadan dünyada güzel ne varsa, hepsi de o tüccarlarda bulunurmuş. Şehzâde beğendiklerinin hepsini ayırtıp bir köşeye yığdırmış. Tüccarlar Şehzâde’ye beğendiklerini hediye etmeye kalkışmışlar, lâkin Şehzâde kabul etmemiş, aldığı malların pahasını peşin para olarak sayıvermiş.</p>

  <p class="normal">Alacağını alıp vereceğini verdikten sonra, Şehzâde yerinden kalkmış, vakit öğleye yaklaşıyormuş. Şehzâde’nin bulunduğu yer de Gökil’den epeyce uzaktaymış.</p>

  <p class="normal">Şehzâde, “Yolcu yolunda gerek” diyerek yola çıkmaya hazırlanırken, tüccarların arasında duran genç bir delikanlı nazar-ı dikkatini celbetmiş. Delikanlı, güzel bir adammış. Yalnız bu gencin, büyük bir acı içinde kavrulup inlediği, yüzünden belli oluyormuş. Şehzâde merak etmiş:</p>

  <p class="normal">— “Ey garip yolcu, senin derdin acep ne ola?” diye sormuş.</p>

  <p class="normal">Hemen gencin gözlerinden yaşlar akmış, tâ yüreğinin derinliğinden yakıcı bir ah kopup gelmiş:</p>

  <p class="normal">— “Dertlerimi sormakla ey Şehzâdem, onu tazelemiş oldun. Ben gözlerinin ateşinden ne innin, ne de cinnin kurtulamadığı bir hatunun esiri oldum, işte bu hâle geldim. Allah korudu da kuzuyu da onun güzelliği şerrinden mâsun eylesin!”<sup class="calibre3"><a href="../Text/binbirgece_split_297.html#footnote-100-205" id="footnote-100-205-backlink">[205]</a></sup> diye cevap vermiş.</p>

  <p class="normal">— “Siz de tüccarlar arasında bulunuyorsunuz. Sizin de satacak bir malınız olmalıdır. Neden mallarınızı öbür tüccarlarla beraber getirip bana göstermediniz?”</p>

  <p class="normal">— “Evet, mallarım var; lâkin bu mallarımın hiçbirisi size lâyık olmadığından, göstermeye cesaret edemedim.”</p>

  <p class="normal">Şehzâde eşyayı görmek için o kadar ısrar, o kadar inat etmiş ki, delikanlı tüccar kendisine ait dengi Şehzâdenin önüne getirip çözmüş. Dengin içindekileri birer birer Tâcülmülûk’ün önüne sermeye başlamış.</p>

  <p class="normal">Üçüncü parçayı çıkarır çıkarmaz, seyirciler hayret içinde kalmışlar. Çünkü karşılarında örümcek ağı gibi ince işlenmiş, altın sırmalı bir elbise görmüşler. Bu elbise o kadar güzelmiş, o kadar güzelmiş ki, bunu birisi, iki bin altına alacak olsa bile, bedava almış addedilebilirmiş.</p>

  <p class="normal">Hasta genç, elbisenin enini boyunu bütün seyirciler lâyıkıyla seyrettirmek için elbisenin büklümlerini açarken, aradan bir keten parçası çıkmış. Genç, bu keten parçasını aceleyle kaparak üzerinde bağdaş kurduğu minderin altına saklamış. Sonra derin bir ah çekerek “Ey nazeninim, işkenceye ne zaman nihayet vereceksin, kutup yıldızı bile sana nazaran daha yakındır!” demekten kendini alamamış. Onun bu hareketi Tâcülmülûk’ün gözünden kaçmamış.</p>

  <p class="normal">— “O sakladığın bez nedir? Bize göster!” demiş.</p>

  <p class="normal">Genç:</p>

  <p class="normal">— “Efendim, tarafınızdan temaşa edilmeye lâyık bir şey değildir de onun için sakladım, müsaadenizle onu size göstermeyim.”</p>

  <p class="normal">Şehzâde:</p>

  <p class="normal">— “Hayır, göstereceksin!” diye inat etmiş. Kızmış, öfkelenmiş, köpürmüş.</p>

  <p class="normal">Hasta genç, “Aman göstermeyim!” diye ağlamış, sızlamış, yalvarmış, yakarmış; lâkin ne gözyaşı, ne rica para etmemiş. Hasta gencin bu kadar ağlaması da Şehzâde’nin merakını celbetmiş. Gence:</p>

  <p class="normal">— “Bu tarz hareketiniz doğru değildir. Bana hem bezi göstereceksiniz, hem neden bu kadar ağladığınızı ve yalvardığınızı bildireceksiniz, her hâlde bu gizli işi anlamak isterim.”</p>

  <p class="normal">Şehzâde artık böyle irade üstüne irade bastıktan sonra, bu kadar inada akan sular bile durur. Hasta genç, yürek yakıcı âhlar, vâhlar ederek:</p>

  <p class="normal">— “Ey Şehzâdem” demiş, “bu keten parçasına ait bir hikâye vardır. Bu bezin üzerindeki işlemeler, bir kadın tarafından işlenmişti. Bezin sahibi olan kadınla aramızdaki münasebet, pek acı bir macera teşkil eder…” Sonra bezi Şehzâdenin önüne sürmüş.</p>

  <p class="normal">Bu keten parçası, ilk zannedildiği gibi alelâde bir bez parçasından ibaret değilmiş. Bezin tam ortasında, renkli ipekle ve altın sırmayla işlenmiş bir gazâl resmi varmış. Bu gazâlin karşısında da, ipekten ve gümüş sırmadan işlenmiş ikinci bir gazâl resmi varmış. Bu ikinci gazâlin boynunda da bir altın halka takılıymış. Bu halkadan armudi şeklinde üç tane zebercet taşı sarkıyormuş.</p>

  <p class="normal">Tâcülmülûk, bu işlemenin dört tarafına bir göz gezdirince, güzelliğine hayran olmuş:</p>

  <p class="normal">— “Bu gazâllerin sahibi olan kadınla senin hikâyeni anlat bakalım!” diye emretmiş.</p>

  <p class="normal">Genç de Delile’nin düzenbaz kızı tarafından kendisine büyü edilen Aziz’in ve onun nişanlısı Azize’nin masalını anlatmış:</p>
</body>
</html>
