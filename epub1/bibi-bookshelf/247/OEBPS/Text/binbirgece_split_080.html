<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>binbirgece</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h1 class="h1baslik" id="calibre_toc_79">ÖMRÜNDE GÜLMEYEN ADAM</h1>

  <p class="normal">Vaktiyle çok zengin bir asilzâde vardı. Bu zat bir gün hastalanıp öldü; biricik oğluna büyük bir servet bıraktı. Aradan seneler geçmişti. Çocuk büyüdü, delikanlı oldu. Az bir zaman içinde dalkavuklar bu tecrübesiz ve toy gencin etrâfını sardılar. Zevk ü safâ, ıyş ü işret aldı yürüdü ve bu sefahat hayatı, birkaç yılda bütün o sayısız emlâkin, hesapsız malın köküne kibrit suyu ekti. Delikanlı bütün servetini birer birer elinden çıkardıktan sonra, binlerce kölesini ve câriyelerinin hepsini sattı.</p>

  <p class="normal">Nihayet alacaklıları, oturduğu konağı da haczedince fülüs-i ahmere<sup class="calibre3"><a href="../Text/binbirgece_split_569.html#footnote-100-477" id="footnote-100-477-backlink">[477]</a></sup> muhtaç bir vaziyette sokak ortasında kalakaldı.</p>

  <p class="normal">Düşenin dostu olmaz derler. Delikanlı bu hakikati ancak sefalet ve felaket içinde kaldıktan sonra anlayabilmişti. Artık dost görünen o eski dalkavukların hiçbirisi semtine bile uğramıyor, çoğu da yolda tesadüf edince, görmemezlikten geliyordu.</p>

  <p class="normal">Zavallı delikanlı ekmeğini çıkarmak için ırgatlık etmeye mecbur olmuştu. Günün birinde bir yapıda çalışırken yoruldu, bir duvarın gölgesinde oturup dinlenmeye karar verdi. Bu sırada yanına güzel yüzlü ve üstü başı temiz bir delikanlı sokuldu ve genç ırgata selâm verdi:</p>

  <p class="normal">— “Öyle sanıyorum ki,” dedi, “bu iş sizin asıl mesleğiniz değil. Asilzâde olduğunuz çehrenizden belli.”</p>

  <p class="normal">Öteki içini çekti:</p>

  <p class="normal">— “Evet” diye tasdik etti, “ben esasen ırgat değilim. Kaza ve kader beni bu hâle soktu. Ben de memnun değilim; ama ne çare!...”</p>

  <p class="normal">— “Size daha rahat bir iş bulsam nasıl olur?”</p>

  <p class="normal">— “Ne gibi iş?... Şayet teklif edeceğiniz iş namuskârâne ise, derhal ve büyük bir minnettarlıkla kabul ederim…”</p>

  <p class="normal">— “Teklif edeceğim işin kimseye zararı dokunmayan namuskârâne bir iş olduğuna emin olabilirsiniz. Benim konağımda on ihtiyar oturur. Bunlara hizmet edecek bir adama ihtiyacımız var. Yiyeceğin, içeceğin kâmilen bize ait olduğu gibi, üstüne başına da biz bakacağız. Konakta yatıp kalkacaksın. Ayrıca da münasip bir maaş vereceğiz. Nasıl, işine geliyor mu?...”</p>

  <p class="normal">Devlet düşkünü delikanlı bu teklifi teşekkürlerle kabul etti.</p>

  <p class="normal">Bunun üzerine karşısındaki sözüne devamla:</p>

  <p class="normal">— “Ancak” dedi, “bir şartımız var!...”</p>

  <p class="normal">— “Ne gibi şart?”</p>

  <p class="normal">_”Şartımız şu ki, bizim sırrımızı kimseye yaymayacaksın, ağladığımızı görünce de sebebini sorma!...”</p>

  <p class="normal">Devlet düşkünü delikanlı bir müddet düşündü:</p>

  <p class="normal">— “Pekâlâ!...” dedi, “Şartınızı kabul ediyorum. Sırrınızı dışarıya çıkarmam ve ağladığınızı görünce de sebebini sormam.”</p>

  <p class="normal">— “O hâlde mesele kalmadı. Buyurun beraber gidelim.”</p>

  <p class="normal">Zengin efendi böyle söyleyerek yeni hizmetkârını yanına aldı ve evvela hamama sokup temiz elbise giydirdikten sonra konağına götürdü.</p>

  <p class="normal">Yüksek duvarlarla çevrilmiş bir bahçeye girdiler. Bahçenin ortasında pencereleri mermer fıskiyeli havuzlara nâzır mükellef bir köşk vardı. Yaldızlı ve nakışlı bir divanhâneden geçtiler. Ev sahibi odalardan birinin kapısını açtı ve genç hizmetkârı içeriye dâvet etti.</p>

  <p class="normal">Burası duvarları ve tavanı yaldız ve mine ile işlenmiş, ipekle döşeli geniş bir odaydı. Sedirlerde sırmalı elbiseler giymiş ak sakallı on ihtiyar a’mâ hüngür hüngür ağlayıp dövünüyorlardı.</p>

  <p class="normal">Devlet düşkünü delikanlı, bunları görüne şaşakaldı; fakat niçin ağladıklarını soramadı.</p>

  <p class="normal">Zengin efendi içinde otuz bin kese altın bulunan sandığın anahtarını kendisine verdi:</p>

  <p class="normal">— “Bu sandıktan istediğin kadar para al” dedi, “ve bu para ile lâzım gelen masrafı gör…”</p>

  <p class="normal">Ve çıkıp gitti.</p>

  <p class="normal">Delikanlı o günden itibaren ak sakallı ihtiyar a’mâların hizmetine bakmaya başladı.</p>

  <p class="normal">Aradan bir yıl geçti. İhtiyarlar bütün gün hıçkıra hıçkıra ağlamaktan başka bir şey yapmıyorlardı. Delikanlı birçok defalar bunun sebebini sormak ve merakını defetmek istediyse de verdiği sözü hatırlayınca bundan vazgeçmişti. İhtiyar a’mâlara gelince, onlar da ağızlarını açıp bir tek kelime söylemediler. Derken ihtiyarlardan biri öldü. Cenazeyi gül fidanlarıyle süslenmiş ve kabristan olarak ayrılmış küçük bir bahçeye gömdüler.</p>

  <p class="normal">Şimdi köşkte dokuz ihtiyarla delikanlı kalmış oluyordu. Bu dokuz ihtiyar, yine eskisi gibi her gün, sabahtan akşama kadar ağlayıp sızlamakta devam ettiler. Bir müddet sonra ikinci ihtiyar da öldü ve diğerinin yanına gömüldü.</p>

  <p class="normal">Delikanlı hâlâ sabrediyor, ak sakallı ihtiyar a’mâlara niçin ağladıklarını sormuyordu.</p>

  <p class="normal">Uzatmayalım, diğer ihtiyarlar da birer birer öldüler. Yalnız onuncu ihtiyar kalmıştı. Derken o da hastalandı, ölüm döşeğine düştü. Delikanlı ise meraktan çatlayacak hâle gelmişti. İhtiyarın başucunda bütün gece bekledi. Nihayet sabaha karşı dayanamayarak sordu:</p>

  <p class="normal">— “Muhterem babacığım” dedi, “on iki senedir elimden geldiği kadar hizmetinize bakıyorum ve zannederim, size karşı hiçbir kusur irtikap etmedim. Sizden bir istirhamım var. Ömrünüzün sonuna kadar niçin bilâ-fasıla<sup class="calibre3"><a href="../Text/binbirgece_split_570.html#footnote-100-478" id="footnote-100-478-backlink">[478]</a></sup> ağladığınızı bana söyler misiniz?”</p>

  <p class="normal">Can çekişen ihtiyar a’mânın yüzünü derin bir keder bulutu kapladı:</p>

  <p class="normal">— “Aziz evlâdım” dedi, “keşke bana böyle bir sual sormasaydın. Beni pek müşkül mevkide bıraktın. Senelerden beri bize pek çok hakkın geçti. Sana hakikati söylemek mecburiyetini hissediyorum. Cenab-ı Hak’tan niyaz ederim ki, bizim başımıza gelen belâ, kimseye gelmesin. Eğer sen bizim felaketimize uğramak istemiyorsan, şu kapıyı açma!... İhtiyar böyle söylerken duvarda küçük bir kapıyı işaret etmişti. Bizim gibi bütün ömründe hiç gülmemek istiyorsan, o kapıyı aç. O zaman niçin ağladığımızın sebebini anlamış olursun. Fakat şunu da unutma ki, o kapıyı açınca pişman olacaksın ve pişmanlık fayda vermeyecek!...”</p>

  <p class="normal">İhtiyarın son sözleri bunlar olmuştu.</p>

  <p class="normal">Delikanlı onu da diğerleri gibi yıkayıp kefenledi, güllerle bezenmiş küçük kabristanda diğer arkadaşlarının yanına gömdü.</p>

  <p class="normal">Artık koca köşkte tek başına kalmıştı.</p>

  <p class="normal">Aradan birkaç hafta geçti. Yalnızlıktan canı sıkılmaya başladı. Köşkün köşe bucağını gezdi, dolaştı. Nihayet o ihtiyarın açma dediği küçük kapının önüne geldi.</p>

  <p class="normal">Bu, gayet sanatkârâne işlenmiş mini mini bir kapıydı. Üstünde dört kilit asılı duruyordu ve örümcek ağları kapıyı tamamıyle örtmüştü. Delikanlı ilkin kapıyı açmak arzusuna kapıldıysa da ihtiyarın nasihatini hatırlayınca, bu fikrinden vazgeçti ve dönüp odasına çekildi.</p>

  <p class="normal">Lâkin aklı fikri hep o kapı ile meşguldü. Bir hafta açayım, açmayayım diye tereddüt ve helecan içinde yaşadı. Nihayet sekizinci gün dayanamadı:</p>

  <p class="normal">— “Ne olursa olsun” dedi, “bu işin ucunda ölüm bile olsa, gam yemeyeceğim. Meraktan çatlamaktansa, açıp kurtulurum vesselâm.”</p>

  <p class="normal">Kapıyı açtı, içeri girdi. Karşısına uzun bir dehliz çıkmıştı. Üç saat kadar bu uzun dehlizde yürüdü, büyük bir nehir kıyısına vardı. Hayran hayran nehrin etrâfını temaşa ederken, havadan gayet büyük bir kuş gelip kendisini kaptı, gökyüzüne uçurdu. Sonra, denizin ortasında bir adaya götürüp bıraktı.</p>

  <p class="normal">Delikanlı uğradığı hâle şaşıp kalmıştı. Adanın orasını burasını dolaştı, sahile indi.</p>

  <p class="normal">Bu sırada uzakta, pırıl pırıl yanan bir sandal peyda oldu. Sandal gittikçe adaya yaklaşıyordu. Nihayet delikanlının bulunduğu sahile yaklaştı. Sandal ödağacından ve abanozdan yapılmıştı ve kürekleri altın kaplama idi. Sandalın içinde ayın on dördü gibi güzel on câriye oturmuştu.</p>

  <p class="normal">Cariyeler delikanlıyı görünce el çırparak alkışa tuttular ve sahile çıkıp büyük bir ihtiramla önünde eğildiler. İzzet ü ikram ile kollarına girip sandala oturttular.</p>

  <p class="normal">Cariyelerin en güzeli, sırmalı bir bohça açtı. İçinden muhteşem bir hükümdar elbisesi ile murassa<sup class="calibre3"><a href="../Text/binbirgece_split_571.html#footnote-100-479" id="footnote-100-479-backlink">[479]</a></sup> bir taç çıkardı.</p>

  <p class="normal">Hükümdar elbisesini delikanlıya giydirdiler, elmas tacı başına koydular. Kayık atlas yelkenlerini açıp denizde rüzgâr gibi yol almaya başladı.</p>

  <p class="normal">Delikanlı bütün bu olup bitenleri rüyâ sanıyor, mütemadiyen gözlerini ovuşturuyordu.</p>

  <p class="normal">Bir-iki saat sonra, karınca gibi kaynaşan askerlerle dolu bir sahile vardılar.</p>

  <p class="normal">Delikanlının önüne derhal altın eğerli bir küheylan çekildi; başının üstüne sırma ile işlenmiş ipek bayraklar açıldı. Bir taraftan da mızıkalar çalınıyordu.</p>

  <p class="normal">Geçeceği yola boydan boya halılar serilmiş, sağa sola askerler dizilip selâma durmuştu.</p>

  <p class="normal">Delikanlı âlâyıvâlâ ile bu yoldan ilerledi. Zümrüt gibi yeşil bir bahçenin ortasına yerleştirilmiş mutantan<sup class="calibre3"><a href="../Text/binbirgece_split_572.html#footnote-100-480" id="footnote-100-480-backlink">[480]</a></sup> bir sarayın önünde durdular. Saray kapısında delikanlı büyük bir ihtişam ve debdebe ile karşılandı. Bizzat padişah ve maiyeti karşıcı çıktılar.</p>

  <p class="normal">Padişah delikanlıyı büyük bir ihtiramla selâmladıktan sonra:</p>

  <p class="normal">— “Hoş geldiniz, safâlar getirdiniz aziz misafirimiz!...” dedi.</p>

  <p class="normal">Delikanlı hayretten hayrete düşmekten kendini men edemiyordu.</p>

  <p class="normal">Padişahla beraber saraya girdiler. Padişah altın bir taht üzerine oturdu, misafirini de yanına aldı. Sonra başından tacını çıkarınca uzun saçları omuzlarına dökülüverdi.</p>

  <p class="normal">O zamana kadar padişahı erkek zanneden delikanlı, bu uzun saçları görünce, büsbütün hayrete düştü. Bunun üzerine Melike gülümseyerek dedi ki:</p>

  <p class="normal">— “Ben bu memleketin hükümdarıyım. Bütün maiyetim ve gördüğün askerlerin hepsi de kadındır. İçlerinde hiç erkek yoktur. Zira erkekler bizde çiftçilik ve zanaatkârlıkla uğraşırlar. Saltanat ve hükûmet işleri kâmilen kadınların elindedir…”</p>

  <p class="normal">Melike delikanlıya bu izahatı verdiği sırada veziri huzura girmişti. Bu, yüz yaşında, vakar ve heybet sahibi bir kocakarı idi.</p>

  <p class="normal">Melike Vezire dedi ki:</p>

  <p class="normal">— “Git, kadıyı ve şahitleri getir!...”</p>

  <p class="normal">Sonra delikanlıya dönerek mültefitâne gülümsedi:</p>

  <p class="normal">— “Bilmem” dedi, “câriyenizi zevceliğe kabul buyuracak mısınız?...”</p>

  <p class="normal">Delikanlı derhal yerinden kalkıp Melikenin ayaklarını öptü:</p>

  <p class="normal">— “Kulunuza dünyada en büyük şerefi bahşetmiş olursunuz. Bendeniz size hademelik etmeye bile lâyık değilim…”</p>

  <p class="normal">Melike yerinden fırladı, delikanlıyı yerden kaldırdı:</p>

  <p class="normal">— “Sultanım!” dedi, “Bütün saraylarım ve hazinelerim size aittir. Ordularımın hepsi emrinizi bekliyor. Bugünden itibaren hükümdar sizsiniz… Ancak sizden pek büyük bir istirhamım var…”</p>

  <p class="normal">Melike böyle söyleyerek eliyle kapalı bir kapıyı işaret etti:</p>

  <p class="normal">— “Şu kapıyı sakın açmayınız… Sonra çok pişman olursunuz!... Fakat pişmanlık fayda vermez…”</p>

  <p class="normal">Bu esnada ihtiyar Vezir, arkasında kadı ve şahitlerle huzura girmişlerdi. Bunlar da Vezir gibi ihtiyar kadınlardı.</p>

  <p class="normal">Melike nikah kıyılmasını emretti. Nikah kıyıldıktan sonra, kırk gün-kırk gece düğün yapıldı. Delikanlı Melike ile güvey girdi ve memleketin hükümdarı oldu.</p>

  <p class="normal">Yedi sene büyük bir saadet ve bahtiyarlık içinde yaşadılar.</p>

  <p class="normal">Bir gün Hükümdarın canı sıkıldı. Aklına Melikenin yasak ettiği kapı geldi. Kendi kendine, “Her hâlde” diye düşündü, “bu kapının arkasında şimdiye kadar görmediğim bir şeyler olacak. Aksi takdirde Melike bu kapıyı açma demezdi. Hele bir açayım, bakalım ne çıkacak!...”</p>

  <p class="normal">Kilidi çevirip kapıyı açtı ve açar açmaz acı bir çığlık kopardı: Kendisini kapıp adaya götüren büyük kuş karşısında duruyordu.</p>

  <p class="normal">Kuş meş’um ve müstehzi bir kahkaha koyuverdi:</p>

  <p class="normal">— “Ey talihsiz adam” dedi, “bu kapıyı açtığına pişman olacaksın!... Gel bakalım…”</p>

  <p class="normal">Beriki her ne kadar kaçıp kurtulmak istediyse de kuş arkasından yetişti, biçareyi keskin pençesiyle yakalayıp havalandı ve nehrin kenarına getirip bıraktı.</p>

  <p class="normal">Zavallı adamcağız saçını başını yoladursun, kuş bir lâhzada ortadan kaybolmuştu.</p>

  <p class="normal">Bahtsız adam kaybettiği taç ü tahtına mı, yoksa canından çok sevdiği dilber Melikeye mi yansın, ne yapsın…</p>

  <p class="normal">Ne yapacağını o da şaşırmıştı. Aylarca nehrin kenarından ayrılmadı. “İhtimal, kayık tekrar gelir beni alır!...” diye düşünüyordu.</p>

  <p class="normal">Fakat aradan aylar geçince, bu ümit de mahvoldu. İster istemez o da köşke döndü ve ihtiyarlardan boş kalan odada sedirlerden birinin üstüne çöktü.</p>

  <p class="normal">Sabahtan akşama kadar kaybettiği saadetin hasretiyle hüngür hüngür ağlarken, ölen ak sakallı a’mâ ihtiyarları hatırladı ve anladı ki, onlar da tıpkı kendisi gibi, kaybettikleri ve ebediyen kavuşamayacakları bir saadet için bütün ömürlerinde gözyaşı dökmüşlerdir. Kendisi de ağlaya ağlaya kör oldu ve ölünceye kadar hiç gülmedi…</p>

  <p class="normal">Beşinci Vezir hikâyeyi bitirdikten sonra dedi ki:</p>

  <p class="normal">— “Padişahım, görüyorsunuz ki, son pişmanlık fayda vermiyor. Artık Şehzâdenin katli meselesinde emr ü ferman efendimizindir.”</p>

  <p class="normal">Padişah, bu hikâyenin tesiri altında kalınca, pişman olmak korkusuyla Şehzâdenin katlinden vazgeçti.</p>

  <p class="normal">Gece oldu. Cariye elinde kılıç, ağlaya ağlaya huzura girip Padişahın ayaklarına kapandı:</p>

  <p class="normal">— “Şevketlim” dedi, “eğer Zat-ı şahâneniz, vezirlerin sözüne uyarak benim hakkımı almazsanız, bu kılıçla kendimi derhal öldüreceğim. Emin olunuz ki, erkekler hilekârlıkta kadınlardan baskın çıkarlar. Şehzâde ile tacirin karısı hikâyesi de iddiamı ispat edecek mahiyettedir.”</p>

  <p class="normal">Padişah hikâyeyi merak etti:</p>

  <p class="normal">— “Pekâlâ, öyleyse anlat bakalım şu hikâyeyi!...” dedi.</p>

  <p class="normal">Bunun üzerine has câriye Padişaha şu hikâyeyi nakletti:</p>
</body>
</html>
