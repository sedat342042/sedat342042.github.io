<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>binbirgece</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h1 class="h1baslik" id="calibre_toc_2">MUKADDİME</h1>

  <p class="normal">Binlerce seneden beri bütün şark medeniyetlerinin büyüklerini küçüklerini eğlendiren, milyonlarca insana tatlı kış geceleri geçirten bin bir gece efsanelerinin tarihi henüz meçhuldür. Bunu şarkta, bir padişahın sarayında geçmiş bir vaka olarak kaydederler. Fakat hangi devirde, hangi memlekette geçmiş bir vaka olduğu meçhuldür. İhtimal ki Hintliler bu hikâyeleri Çinlilerden almışlar, biraz daha süsleyerek, ilâveler yaparak İran’a nakletmişler. Oradan da Arabistan’a ve İslâmlara geçmiş, her millet ona biraz daha ilâveler yaparak nihayet bugün bütün dünyaca meşhur olan “Binbir Gece Masalları” vücuda gelmiştir. Bu efsanelerin ne muharriri bellidir, ne de menşei. Fakat ihtiva ettiği edebî kıymet ve hayâlî kuvvet, bütün dünyanın itiraf ve teslim ettiği bir hakikattir.</p>

  <p class="normal">Bu masallar, bütün dünya lisanlarına tercüme edilmiş, bütün dünya çocukları bu hikâyeleri okuyarak hoş vakitler geçirmişlerdir. Yalnız Türkçede bu masallar bir küll hâlinde mevcut değildir. Bu noksanı nazar-ı dikkate alan müessesemiz, bu eseri lisanımıza nakletmeye karar vermiştir. Eser küçük kitaplar hâlinde neşredilecektir. Bu, birinci kitaptır. Her on günde bir kitap neşrolunacak ve umumî bir küll teşkil edecektir.</p>
</body>
</html>
