<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>binbirgece</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h1 class="h1baslik" id="calibre_toc_34">BAKBAK SERVETİ NASIL ÇALDIRDI?</h1>

  <p class="normal">Üçüncü kardeşim Bakbak’ın iki gözü de kördür. Körlüğünden dolayı hiçbir iş yapamaz. Ekmeğini sağdan soldan dilene dilene elde eder.</p>

  <p class="normal">Bir gün Bakbak, sokaklarda dolaşıyor ve dileniyormuş. Eliyle duvarları yoklaya yoklaya giderken, eli kocaman bir kapının tokmağına rast gelmiş. Tokmağın iriliğinden ve üzerindeki işlemelerin güzelliğinden, bu tokmağın büyük bir konak kapısı tokmağı olduğunu anlamış.</p>

  <p class="normal">İçinden, “Böyle zengin yerden bana herhalde bir sadaka çıkar!” ümidiyle kapıyı çalmış. Konağın ta yukarıki katlarından “Kim o?” diye soran bir ses işitmiş.</p>

  <p class="normal">Kardeşim hiç ses çıkarmamış. Biraz bekledikten sonra, kapıyı yine çalmış. Yine evvelce işittiği ses, ona aynı suali sormuş. Lâkin kardeşim yine cevap vermemiş.</p>

  <p class="normal">Biraz bekledikten sonra kapıyı çalmış. Bu sefer yukarıdan birisinin indiğini işitmiş. Adımlar kapıya yanaşmış, kapı açılmış. Bir ses:</p>

  <p class="normal">— “Ne istiyorsun?” diye sormuş.</p>

  <p class="normal">— “Allah rızası için bana biraz sadaka veriniz!”</p>

  <p class="normal">— “Sen kör müsün?”</p>

  <p class="normal">— “Evet efendim!” demiş.</p>

  <p class="normal">Ev sahibi, “Öyleyse elini ver” demiş.</p>

  <p class="normal">Bakbak elini vermiş. Adam Bakbak’ı merdivenlerden yukarı çıkarmaya başlamış. Tırmandıkça tırmanmışlar, yüzlerce basamak çıkmışlar. Bakbak yorulmuş, lâkin bolca sadaka umduğu için ses çıkarmamış.</p>

  <p class="normal">Nihayet Bakbak, rüzgârın yüzüne vuruşundan yüksek evin damına çıktığını anlamış. Adam Bakbak’a tekrar, “Ne istiyorsun?” diye sormuş.</p>

  <p class="normal">Bakbak da yine “Allah rızası için biraz sadaka istiyorum.” demiş.</p>

  <p class="normal">Adam da, “Allah versin!” diye cevap vermiş.</p>

  <p class="normal">Bakbak şaşırmış:</p>

  <p class="normal">— “Bu ne demektir? Mademki sadaka vermeyecektiniz, neden aşağıda söylemediniz de beni bu kule gibi evin damına çıkardınız?” diye söylenmiş.</p>

  <p class="normal">Adam da:</p>

  <p class="normal">— “Behey kör ahmak, sen de neden sesimi ilk işittiğin zaman, benden sadaka istemedin de beni ta yukarı kattan aşağıya indirttin?” diye cevap vermiş.</p>

  <p class="normal">Bakbak:</p>

  <p class="normal">— “Pekâlâ efendim, siz sağ olunuz. Yalnız benim gözlerim görmediği için bana yolu gösteriniz de aşağı ineyim gidiyim.” demiş.</p>

  <p class="normal">Adam:</p>

  <p class="normal">— “Ben artık yerimden kımıldamam. Yol önündedir. Dosdoğru yürür ve kendi kendine inip defolursun!” karşılığını vermiş.<sup class="calibre3"><a href="../Text/binbirgece_split_225.html#footnote-100-133" id="footnote-100-133-backlink">[133]</a></sup></p>

  <p class="normal">Bakbak, orada bekleyip durmaktan bir şey çıkmayacağını anladığı için, elleriyle etrâfı yoklaya yoklaya, yavaş yavaş aşağıya inmeye başlamış. Böylelikle ine ine, evin ilk katına varmış. Lâkin orada, merdivenin başında ayağı kaymış. Yirmi basamaklık merdivenin ta tepesinden aşağı taşlığa düşmüş. Başı yarılmış, inleye inleye kapıyı bulup sokağa çıkmış.</p>

  <p class="normal">Bakbak sokakta kendisi gibi kör ve kendisi gibi dilencilik eden iki arkadaşına rast gelmiş. Onlara başına gelenleri anlattıktan sonra:</p>

  <p class="normal">— “Aman kardeşler” demiş, “kulübemize gidelim de orada sakladığımız paradan ben kendi hissemi alayım. Çünkü ben bayağı hasta oldum. İlaç için, hekim için bana para lâzım.”</p>

  <p class="normal">Bakbak’ın dilenci arkadaşları, “Haydi gidelim.” demişler. Üç kör dilenci kulübelerine doğru yollanmışlar.</p>

  <p class="normal">Hâlbuki kardeşimi evinden kovan adam, onun ne yapacağını görmek için, gizli gizli arkasından gidiyormuş. Üç dilencinin arkasından, o da kulübeye kadar gelmiş.</p>

  <p class="normal">Kardeşim:</p>

  <p class="normal">— “Kapıyı kapayınız ve kulübenin içinde yabancı bulunup bulunmadığını anlamak için etrâfı yoklayınız!” demiş.</p>

  <p class="normal">Dilenciler elleriyle kulübenin içini yoklarken, yabancı adam, tavandan sarkan bir ipe asılarak, vücudunu yukarı kaldırmış. Dilenciler onun kulübe içinde bulunduğunun farkına varamamışlar.</p>

  <p class="normal">Kulübenin zemininde, toprak içine gömmüş oldukları paraları çıkarıp saymışlar. Saydıkları para, tam on bir bin parça gümüşmüş.</p>

  <p class="normal">Dilenciler, aralarında bin parça gümüşü bölüştükten sonra, on bin parçasını yine toprağın altına gömmüşler. Yemek dolabını açıp dolaptan yemek çıkarmışlar ve sofranın etrâfına toplanmışlar.</p>

  <p class="normal">Tam o sırada yabancı adam, bir gürültü yapmış. Kardeşim kulübenin içinde bir yabancı bulunduğunu anlar anlamaz, feryadı basmış:</p>

  <p class="normal">— “Arkadaşlar, aramızda bir yabancı var, bu yabancı muhakkak bir hayırsızdır!” diye bağırmış.</p>

  <p class="normal">Dilenciler elleriyle yabancıyı araştırmaya başlamışlar. Yabancı bu sefer tavanda asılı duran ipten uzaktaymış. Dilenciler onu yakalamışlar ve adamakıllı bir dövmüşler. Sonra kapıyı açarak:</p>

  <p class="normal">— “Ey ümmet-i Muhammed, kulübemize bir hırsız girdi!” diye haykırmaya başlamışlar. Ahâli kulübenin etrâfına toplanmış.</p>

  <p class="normal">İşte o zaman, adam da körmüş gibi, iki gözünü de sımsıkı yummuş. Ve dilencilerden daha ziyade bağırarak, “Ey Müslümanlar, evvel Allah’tan sonra, Halifeden evvel Allah’tan sonra, emirden evvel Allah’tan sonra, validen imdat isterim. Bizi valinin önüne götürünüz de davamızı o halletsin!” diye bağırmaya başlamış.</p>

  <p class="normal">Kalabalık arasına karışmış bulunan valinin bir kaç zâbiti, yabancının bu feryadını duymuşlar. Hem kardeşimi, hem de kardeşimin arkadaşı bulunan iki dilenciyi alıp valinin önüne götürmüşler.</p>

  <p class="normal">Vali bu dört körü görünce:</p>

  <p class="normal">— “Sizin bu davanız nedir?” diye sormuş.</p>

  <p class="normal">Yabancı hemen ileri atılarak:</p>

  <p class="normal">— “Davamızın hakikatini meydana çıkarmak için, evvelâ bizleri bir defa dövdürmeniz icap eder. Hatta dayağa evvelâ benden başlayın!” demiş.</p>

  <p class="normal">Vali emir vermiş. Yabancıyı falakaya yatırmışlar. Yabancı, tabanlarına elli kadar sopa vurulduktan sonra bir gözünü, elli sopa daha yiyince, öteki gözünü açmış. Vali şaşırmış:</p>

  <p class="normal">— “Bu yaptığının mânâsı nedir?” diye sormuş.</p>

  <p class="normal">Yabancı:</p>

  <p class="normal">— “Efendim, beni affedeceğinize söz veriniz de size söyleyeyim.” demiş.</p>

  <p class="normal">Vali söz vermiş. Yabancı:</p>

  <p class="normal">— “Dördümüz de dilenciyiz, fakat hiç birimiz kör değiliz. Hepimizin gözleri, sağlam gözlü insanların gözleri kadar görür. Maksadımız herkesi aldatmak ve herkesi kör olduğumuza inandırarak evlerine girmek, harem dairelerindeki kadınlarını seyretmek, onları baştan çıkarmak, sağdan soldan para sızdırmaktır. Böylelikle on bin gümüş para topladık, bugün, bu parayı aramızda taksim ediyorduk. Arkadaşlarıma ‘Benim payım olan iki bin beş yüz parça gümüşü veriniz.’ dedim. Bana paramı vermedikten başka, beni dövdüler. İşte hakikat bundan ibarettir. Onları da birer birer dövünüz, dövüldükçe gözlerini açacaklarını göreceksiniz!”</p>

  <p class="normal">Vali hemen emir vermiş. Bakbak’ı yere yatırmışlar. Bir dayak faslıdır başlamış. Bakbak’ın yediği kötekten kımıldanacak hâli kalmamış. Kaba etleri, tabanları, butları, sırtı şişmiş. Memurlar hiç durmadan vurup dövmüşler.</p>

  <p class="normal">Öteden de vali, “Ey nankör kâfir, Allah’ın sana verdiği görmek kabiliyetini inkâr edersin de körüm diye gözünü yumar, şunun bunun kadınlarına göz koyarsın ha! Seni gidi hınzır... Vurun şu kâfirin boynuzuna!...” diye gürlüyormuş.</p>

  <p class="normal">Bakbak nihayet dayaktan bayılıp bir yığın cansız et hâlinde ortaya yığılmış. Vali “Durun! Onu bırakınız ayılsın, o ayılıncaya kadar ötekilerini dövünüz.” demiş.</p>

  <p class="normal">Üç kör sıra ile dayak yerken, yabancı da mütemadiyen “Arkadaşlar, niye inat edip gözlerinizi açmıyorsunuz, gözünüzü açınız ki, dayaktan kurtulasınız, yoksa eşek sudan gelinceye kadar dayak yer durursunuz!” diye söyleniyormuş.</p>

  <p class="normal">Gerek kardeşim, gerek öteki dilenciler, adam başına bin kadar sopa yedikten sonra, yabancı adam valiye dönmüş.</p>

  <p class="normal">— “Efendim, demiş, bunları dövdüredurunuz, bendenize bir kaç adam veriniz de, kulübemizde gömülmüş bulunan paraları alıp buraya getireyim.” demiş.</p>

  <p class="normal">Vali yabancının yanına iki zâbit vermiş. Yabancı kulübedeki parayı alıp geri dönmüş. Vali, bu paranın iki bin beş yüz parça gümüşünü, yabancıya vermiş, öte tarafını kendine alı koymuş.</p>

  <p class="normal">Valinin asıl derdi, paraları almakmış. Yoksa dilenciler gözlerini açmış veya açmamış, bu valinin umurunda değilmiş. Onun için, parayı alınca, dayağı durdurmuş. Hem kardeşim Bakbak’ı, hem de iki arkadaşını, şehirden dışarı sürgün ettirmiş.</p>

  <p class="normal">Kardeşimin Bağdat’tan sürüldüğünü, şehirden çıktığını duyunca, hemen arkasından yetiştim. Gece gizli gizli onu şehre ve evime getirdim. Ona ilaç verdim, para verdim. Evimde ona mahsus olmak üzere iki oda ayırdım. Bakbak el’an evimde oturmaktadır.</p>

  <p class="normal">Bu hikâyeyi işitince, Halife ve tekmil etrâfındakiler, öyle bir gülüş güldüler ki, saray temellerinden sarsıldı. Ben ne kadar az konuştuğumu ve ne kadar sükûtî olduğumu Halifeye ispat etmiş olmak için, dördüncü kardeşimin başına gelenleri de anlatmaya başladım:</p>
</body>
</html>
