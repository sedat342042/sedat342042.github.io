<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>binbirgece</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h1 class="h1baslik" id="calibre_toc_16">BİRİNCİ DİLENCİ HİKÂYESİ</h1>

  <p class="normal">Bir gözümün kör ve çenemin de tıraşlı olduğuna hepiniz merak etmişsinizdir. Şimdi, neden gözümün kör ve çenemin tıraşlı olduğunu anlatayım.</p>

  <p class="normal">Benim babam, büyük bir padişahtı. Babamın bir erkek kardeşi de başka bir memlekete padişahlık ediyordu. Ben dünyaya geldiğim gün, amcamın da bir erkek evlâdı doğmuş. Amcamın oğluyla beraber büyüye büyüye, ikimiz de etli canlı birer delikanlı olmuşuz.</p>

  <p class="normal">Bir müddet amcamın oğluna misafir gitmiştim. Bir gün, yapacağı işte kendisine yardım etmemi rica etti. Ben muvafakat ettim. Vakit geceydi. Amcazâdemin tarif ettiği veçhile, mahalle arasındaki bir karanlık evin kapısını çaldım. Evden, yüzü gözü örtülü bir kadın çıktı. Kadını peşime takarak mezarlığa gittim. Kabristanın taşları arasından gidiyor ve amcazâdemin tarif ettiği taşı arıyordum.</p>

  <p class="normal">Nihayet taşı buldum. Kadınla beraber taşın bir kenarına ilişerek amcazâdemin de oraya gelmesini bekledik. Aradan çok zaman geçmeden, amcazâdem de çıkageldi. Elinde bir çekiç, bir demir mak’ab<sup class="calibre3"><a href="../Text/binbirgece_split_128.html#footnote-100-36" id="footnote-100-36-backlink">[36]</a></sup> ve sırtında bir torba alçı vardı.</p>

  <p class="normal">Amcazâdem mak’ab ve çekiçle mezar taşını söküp çıkardı. Mezarın altında, derinlere doğru giden bir merdiven göründü. Kadını yanına alarak merdivenlerden aşağıya indi ve bana mezarın taşlarını yine yerli yerine koyarak, alçıyla kapatmamı emretti.</p>

  <p class="normal">Ben, her ne derse yapacağımı vaat etmiş bulunduğum için, istemeye istemeye mezar taşını kaldırdım, yerine diktim, üzerlerini alçıladım. İşimi bitirdikten sonra evime döndüm. Fakat beni müthiş bir merak sardı.</p>

  <p class="normal">Ertesi sabah erkenden mezarlığa giderek gece kapattığım mezarı aramaya başladım. Fakat saatlerce aradığım ve mezarlığın her tarafını dolaştığım hâlde, geceki mezarı bulamadım. Fevkâlâde canım sıkıldı. meyus ve müteessir evime döndüm.</p>

  <p class="normal">Ertesi gün ve daha ertesi gün, yine kabristanda dolaştım. Aramadığım yer kalmadı. Fakat aradığım taşı bir türlü bulamadım. O kadar müteessir oldum ki, artık amcamın yanında duramaz oldum. Başımı alarak babamın payitahtına doğru yola çıktım.</p>

  <p class="normal">Babamın payitahtının kapısına vardığım zaman, üzerime birçok haydutlar atıldılar. Ben o memleketin şehzâdesi olduğum hâlde, bu adamların<sup class="calibre3"><a href="../Text/binbirgece_split_129.html#footnote-100-37" id="footnote-100-37-backlink">[37]</a></sup> böyle bana hücum etmelerine, evvelâ şaştım. Fakat sonradan öğrendim ki, ben amcamda misafir bulunduğum sıralarda, vezirlerinden biri babama isyan ederek hem onu, hem annemi öldürmüş. Kendisini de padişah ilân ettirmiş. Haydutlar beni bu Vezirin karşısına sürüklediler.</p>

  <p class="normal">Bu Vezir, çocukluğumdan beri, bana karşı büyük bir kin beslerdi. Çünkü bir gün, elimde yay ve okla kuş avlarken, bir ağacın dalı üzerine konan bir kuşa attığım ok, her nedense ağacın altında oturmakta olan bu Vezirin gözünü çıkarmıştı. Ben vakıa oku Vezire atmamıştım. Hatta onun ağacın altında bulunduğunu bile görmemiştim. Lâkin bu kara yürekli adam, bunları hiç düşünmedi, bana o günden beri düşman kesildi.</p>

  <p class="normal">İşte bu Vezir, beni görünce, gözlerimin bir tanesini hemen oracıkta oyuverdi. Sonra cellâda, beni biraz öteye sürükleyerek başımı kesmesini emretti. Cellât, babamın kullandığı cellâttı. Adamcağız beni sürüklerken o kadar acı acı yalvarmışım ki, cellâdın bile taş gibi yüreğini yumuşatmışım. Cellât beni, bir daha oralarda görünmemek şartıyla salıverdi. Çünkü Vezir, benim idam edilmediğimi öğrenirse, muhakkak benim yerime cellâdı idam ettirirdi.</p>

  <p class="normal">Amcamdan başka dünyada gidecek bir yerim yoktu. Zavallı babacığıma, anneciğime ağlaya ağlaya ve kendi hâlimi, ne olduğumu ve ne olacağımı düşüne düşüne, tekrar amcamın payitahtı yolunu tuttum. Mevsim kıştı. Soğuk rüzgârlar, kara ormanlar içinden, ıslıklar çala çala, ölen insanlar gibi inleye inleye geçiyordu. Günlerce yapayalnız yürüdüm, nihayet amcamın payitahtına vardım.</p>

  <p class="normal">Amcam bu kara haberleri duyunca, bana sarıldı, ağladı, onun yüreği de kederden parça parça olduğu hâlde, beni teselliye bile kalkıştı.</p>

  <p class="normal">— “Sen müteessir olma yavrum” dedi. “Sen hiç olmazsa bir gözünü kaybetmişsin, fakat canın yerinde duruyor. Ya ben ne yapayım ki, biricik oğlumu kaybettim. Nerede olduğunu, cesedinin nerede kaldığını bile öğrenemedim. Bugün oğlumun mezarı başında ihtiyar gözlerimin yaşlarını akıtmaktan bile mahrumum.”</p>

  <p class="normal">Amcama, amcazâdemin nerede kaybolduğunu gördüğümü, lâkin o yeri sonradan aradığım hâlde bulamadığımı söyledim. Amcam, “Zararı yok, bir daha arayalım, belki buluruz.” dedi.</p>

  <p class="normal">Kalktık, beraberce mezarlığa gittik, uzun uzadıya etrâfı araştırdıktan sonra, nihayet amcazâdemin örtülü kadınla girdiği mezarı bulduk. Derhâl ellerimizle, tırnaklarımızla alçıları parçalayıp sökerek taşları kaldırdık. Meydana çıkan merdivenden aşağıya indik. Meraklı bir seda ile sesleniyor, amcazâdemi çağırıyorduk. Fakat mezarın karanlık derinliklerinden, yalnız kendi seslerimizin akisleri geliyordu.</p>

  <p class="normal">Merdiveni indikten sonra, karanlık bir meydancığa vardık. Bu meydanın zemini otla, su testileriyle ve yiyeceğe, içeceğe ait ne varsa, onlarla örtülüydü. Anlaşılan amcazâdemle örtülü kadın, mezarın içinde bulundukça, burada bulunan şeyleri yiyor ve onlarla yaşıyorlardı. Fakat biraz ötede, tavandan yere sarkan perdeleri ayırınca, gözlerimiz müthiş bir manzara gördü. Yatağın üzerinde, kapkara kömür olmuş iki insan vücudu vardı. Bu iki vücut, kızgın bir fırında kavrulmuşlardı. Bunların birisi amcazâdem, ötekisi ise örtülü kadındı.</p>

  <p class="normal">Amcam, bu iki cesedi görünce, fena hâlde kızdı, korktu, ikisini de tekmeledi. Amcamın bu hareketine mânâ veremedim. “Niçin cesetleri tekmeliyorsunuz?” dedim.</p>

  <p class="normal">Amcam, “Bu gördüğün kavrulmuş cesetlerin biri oğlumun, öbürü de kızımındır. Bunlar birbirlerini sevdiklerini ve birbirleriyle evlenmek istediklerini söylemişlerdi. Fakat ben inanmadım. İki kardeşin böyle fena bir sevdâya tutulacaklarına ihtimal vermemiştim. Hatta oğluma da bu işittiklerimden bahsederek, onun bu kadar fena bir insan olabileceğine inanmadığımı söylemiştim. Demek duyduklarım doğruymuş. Fakat yeryüzünde buluşmaktan korkmuşlar, bu mezarın içine saklanmışlar. Bu gördüğün hâl, bu dünyada yaptıkları fenalığın cezasıdır. İki kardeşin evlenmesinin öteki dünyadaki cezası ise, şu gördüğün hâlden kat kat beterdir. Onlar ettiler ve Allah’larından buldular. Artık benim ne oğlum, ne de kızım vardır! Ölümlerinden ziyade, işledikleri fenalık yüreğime ağır geliyor. Ben yeryüzünde senden başka evlât tanımıyorum.” dedi.</p>

  <p class="normal">Zavallı amcam, bir taraftan derdini döküyor, bir taraftan bana sarılarak yaşlı ve yorgun gözlerinden, gönlünde toplanan zehri damla damla akıtıyordu. Ben de dayanamayarak ağlamaya başladım.</p>

  <p class="normal">Böylece ağlaya ağlaya saraya döndük. Aradan henüz birkaç saat geçmişti ki, dışarıda müthiş bir gürültü koptu. Davullar, kösler, nakkâreler çalınıyor, binlerce insanlar “Hey, hey!” diye naralar atıyorlar, atların nalları, yeri göğü titretiyordu.</p>

  <p class="normal">Amcamla pencereye koştuk, her taraftan toz duman, şehri bürüyordu. Bu dumanın içinden, ara sıra, atların başları, palaların parıltısı görülüyordu. Babamı öldüren Vezir, amcamın payitahtını da apansızın basmış, şehrin içine girmişti.</p>

  <p class="normal">Bizi her taraftan sardılar. Ak saçlarına acımayarak, zavallı amcamı gözlerimin önünde öldürdüler. Ben, güç belâ ellerinden kurtuldum. Beni tanımasınlar diye, sakalımı tıraş ettirdim. Gece gündüz yürüye yürüye buraya geldim. Maksadım, başıma gelenleri adaletli hâlifemiz Harun Reşid’e anlatmaktı. Fakat saray yolunu araştırırken, benim gibi gözü kör ve sakalı tıraşlı bir adama rast geldim. Ben ona, o da bana yabancı bulunduğumuzu söylerken, yanımıza gözü kör, sakalı tıraşlı üçüncü arkadaşımız geldi. Kapınız yanı başımızdaydı. Biz de çalıp içeri kabul edilmemizi rica ettik.</p>

  <p class="normal">Zübeyde<sup class="calibre3"><a href="../Text/binbirgece_split_130.html#footnote-100-38" id="footnote-100-38-backlink">[38]</a></sup>, hikâyeden pek memnun olmuş, “Seni âzât ettim, sen çekilebilirsin...” demiş. Lâkin bu ilk dilenci, öbürlerinin anlatacakları hikâyeleri dinlemek için izin istemiş. Zübeyde, onun da, hikâyeler<sup class="calibre3"><a href="../Text/binbirgece_split_131.html#footnote-100-39" id="footnote-100-39-backlink">[39]</a></sup> bitinceye kadar, orada kalmasına izin vermiş.</p>

  <p class="normal">Artık başından geçenleri anlatmak sırası ikinci dilenciye gelmiş. O da şöylece söze başlayarak hikâyesini anlatmış:</p>
</body>
</html>
