<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>binbirgece</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h1 class="h1baslik" id="calibre_toc_83">KADİR GECESİNİ GÖREN ADAMIN HİKÂYESİ</h1>

  <p class="normal">Hikâye ederler ki, bir vakitler bir adam vardı. Daima Cenab-ı Hakk’a dua ederek Kadir gecesinin kendisine gösterilmesini niyaz ederdi.</p>

  <p class="normal">Bir gece, kadir gecesi ona gösterildi. Sema kapılarının açıldığını ve cümle mahlukâtın Allahu zül-celale secde ettiklerini gördü. Hemen yanında yatan zevcesini uyandırdı:</p>

  <p class="normal">— “Hatun, ben eskiden beri Allah’tan Kadir gecesini görmeyi niyaz eder, gördüğümde üç şey için dua etmeyi taahhüt ederdim. Şimdi Kadir gecesi bana gösterildi, o şeyleri isteyeceğim. Ne dersin?” dedi.</p>

  <p class="normal">Kadın:</p>

  <p class="normal">— “Senin erkeklik âletin pek ufak, dua eyle de Allah onu büyütsün!” diye cevap verdi.</p>

  <p class="normal">Adam da bu maddeyi talep etti. Bunun üzerine âleti büyüdü, uzun bir kabak kadar oldu. O kadar ki, zevcesi görünce korkudan kaçmaya başladı. Adam,</p>

  <p class="normal">— “Bunu sen istedin, şimdi ne edelim?...” dedi.</p>

  <p class="normal">Kadın, şaşkınlık içinde:</p>

  <p class="normal">— “Ben bu kadar şey istemedim. Sen Allah’tan bu belâdan kurtulmayı niyaz eyle!...” diye cevap verdi.</p>

  <p class="normal">Adam, kendisini bu belâdan kurtarması için Allah’a niyaz etti. Bunun üzerine âlet bütün bütün küçüldü, âdeta kaybolma derecesine geldi. Adam karısına:</p>

  <p class="normal">— “Bütün bu şeyler senin şomluğundan, uğursuzluğundan neş’et etti. Ben Allah’tan dünya ve âhiretimiz için faydalı olacak üç şey talep edecektim; şimdi ikisi havaya gitti. Ne edelim?” dedi.</p>

  <p class="normal">Kadın:</p>

  <p class="normal">— “Sen Allah’tan evvelki hâlini niyaz eyle!...” diye cevap verdi.</p>

  <p class="normal">Adam yeniden dua etti ve evvelki hâline döndü. Böylece karısının kötü fikirlerinin kurbanı oldu.</p>

  <p class="normal">İşte şevketli Padişahım, kadınların sözlerine uyanlar, böyle fenalıklara duçar olurlar. Siz de bir câriyenin sözüne uyarak taç ü tahtınızın yegâne varisi olan ciğerpareniz Şehzâdeyi idam ettirirseniz, sonunda pişman olursunuz. Fakat son pişmanlık fayda etmez. Yine de her hususta emr ü ferman efendimizindir…</p>

  <p class="normal">Padişah dinlediği hikâyelerin tesiriyle câriyesinin bir tuzak kurmuş olma ihtimalini düşünerek idam kararından vazgeçti.</p>

  <p class="normal">Akşam oldu. Cariye feryat ü figanla Padişahın huzuruna girdi. Ateşle kendini yakmış, bütün vücudu berbat olmuştu.</p>

  <p class="normal">Padişah hayret ve teessürle:</p>

  <p class="normal">— “Niçin kendine böyle yaptın?” diye sordu.</p>

  <p class="normal">Cariye:</p>

  <p class="normal">— “Ben kendimi öldüreceğim. Hatta vasiyetimi bile yazdım. Fakat biliyorum ki, ben öldükten sonra, çamaşırcı câriyesine ettiği işkenceden pişman olan o Melik gibi, siz de pişman olacaksınız…” diye cevap verdi.</p>

  <p class="normal">Padişah, Melikin hikâyesini merak etti:</p>

  <p class="normal">— “O Melik nicedir, anlat hikâyesini de bakalım!...” dedi.</p>

  <p class="normal">Bunun üzerine câriye şu hikâyeyi anlattı:</p>
</body>
</html>
