<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>binbirgece</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h1 class="h1baslik" id="calibre_toc_76">KIZ OLAN ŞEHZÂDENİN HİKÂYESİ</h1>

  <p class="normal">Evvel zaman içinde bir Padişah vardı. Bu Padişahın bir erkek evlâdından başka zürriyeti olmamıştı. Onun için bu Şehzâdeyi gözbebeği gibi seviyordu. Şehzâde büyüdü, büluğa erdi; evlenecek çağa geldi.</p>

  <p class="normal">Padişah, Şehzâdeyi evlendirmek için civar memleket hükümdarlarının kızları içinde en güzelini aradı. Nihayet inci gibi bir Sultan bulundu ve Şehzâdenin nikahı kıyıldı.</p>

  <p class="normal">Fakat diğer tarafta bütün bu saadeti kıskanan biri vardı ki, o da kızın amcazâdesi idi.</p>

  <p class="normal">Sultan Hanımın aşkıyle yanıp tutuşan bu delikanlı, muradına ermek için şöyle bir melânet<sup class="calibre3"><a href="../Text/binbirgece_split_556.html#footnote-100-464" id="footnote-100-464-backlink">[464]</a></sup> tasavvur etti:</p>

  <p class="normal">Bir kocakarı bulup gayet kıymettar ve giranbaha<sup class="calibre3"><a href="../Text/binbirgece_split_557.html#footnote-100-465" id="footnote-100-465-backlink">[465]</a></sup> hediyelerle Şehzâdenin Vezirine gönderdi ve şayet Şehzâdeyi herhangi bir suretle öldürmeye muvaffak olursa, daha pek çok hediye ve altın vereceğini vaat etti.</p>

  <p class="normal">Vezir de esasen servete düşkün ve para canlısı bir adam olduğu için, bu teklifi derhal kabul etti; kocakarı ile şu cevabı gönderdi:</p>

  <p class="normal">— “Hiç merak etmesin, bir çaresine bakarım…”</p>

  <p class="normal">Düğün hazırlıkları tamamlanmıştı. Şehzâde kayınpederinin sarayında güvey girecekti.</p>

  <p class="normal">Şehzâde, Vezir ve maiyetlerindeki bin atlı, Padişahın sarayından âlâyıvâlâ ile çıktılar, büyük hediyeleri hamilen yola revan oldular.</p>

  <p class="normal">Birkaç gün böylece yol aldıktan sonra, yüksek bir dağa vardılar. Vezir tam mânâsıyle tecrübe görmüş eski bir kurt olduğu için, bu dağın yamacında ve bir mağara içinde tılsımlı bir çeşmenin mevcudiyetini biliyordu. Esasen kafileyi bu yoldan geçirmekteki maksadı, Şehzâdeye o çeşmenin suyundan içirmekti. Zira her kim o tılsımlı çeşmenin suyundan içerse, erkekliği gider, kız olurdu.</p>

  <p class="normal">Kafile dağın eteğine geldiği zaman, Şehzâdeyi fevkâlâde hararet basmıştı. Vezire sordu:</p>

  <p class="normal">— “Acaba” dedi, “buralarda serin bir pınar var mı?”</p>

  <p class="normal">Vezir cevap verdi:</p>

  <p class="normal">— “Var mı ne demek Şehzâdem? Belki dünyanın en tatlı suyu denilebilecek bir çeşme şuracıkta, dağın yamacında akıp duruyor… Arzu buyurursanız birlikte gidelim.”</p>

  <p class="normal">Şehzâde bu kadar yakında böyle bir suyun bulunuşuna memnun olmuştu:</p>

  <p class="normal">— “Hay hay!” dedi, “Buyurun gidelim…”</p>

  <p class="normal">Ve süvarileri yolda bırakıp dağa tırmandılar.</p>

  <p class="normal">Filhakika kuytu ve serin bir mağarada tatlı şırıltılarla akan bu çeşmenin suları billur gibi berraktı.</p>

  <p class="normal">Şehzâde dayanamadı, hemen iki avucunu açıp tılsımlı çeşmenin suyundan kana kana içti…</p>

  <p class="normal">— “Oh, oh!...” diyordu, “Su değil, ab-ı hayat!...”</p>

  <p class="normal">Fakat bir dakika sonra abdest bozmak icap edince, hayret ve dehşet içinde donakaldı: Erkekliği gitmiş, basbayağı kız olmuştu.</p>

  <p class="normal">Bunun üzerine Şehzâde saçlarını yolmaya, başını yumruklamaya başladı:</p>

  <p class="normal">— “Eyvahlar olsun!... Eyvahlar olsun!...”</p>

  <p class="normal">Vezir de yalancıktan telaş ediyor, sahte gözyaşları döküyordu:</p>

  <p class="normal">— “Kim bilir ne günah işledik ki, Cenab-ı Hak başımıza bu belâyı getirdi!... Şimdi ne yüzle gideceğiz!...”</p>

  <p class="normal">Şehzâde cevap verdi:</p>

  <p class="normal">— “Ben ölsem, şuradan şuraya kımıldayamam!...”</p>

  <p class="normal">— “O hâlde ne yapalım?”</p>

  <p class="normal">— “Sen Padişah babama git, başıma gelen felaketi anlat. Ben burada bekleyeyim…”</p>

  <p class="normal">Ve babasına bir mektup yazarak başına geleni anlattı.</p>

  <p class="normal">Vezir, Şehzâde ile maiyetini orada bırakıp atına bindi ve rüzgâr gibi uzaklaştı.</p>

  <p class="normal">Padişahın huzuruna çıktığı zaman için için seviniyor; fakat zahirde son derece mahzun ve mükedder görünüyordu. Velinimetinin ayaklarını öptükten sonra hüngür hüngür ağlamaya başladı ve koynundan çıkardığı mektubu titrek bir elle Padişaha uzattı.</p>

  <p class="normal">Padişah Şehzâdenin başına gelen felaketi öğrenince, yıldırımla vurulmuşa döndü; düşüp bayıldı. Kendine gelir gelmez de derhal bütün hükemanın çağrılmasını ferman buyurdu.</p>

  <p class="normal">Fakat ne çare ki, hükemanın kaffesi bu meselede izhar-ı acz ediyorlardı.</p>

  <p class="normal">Hain Vezir ise bu esnada Sultan Hanımın amcazâdesine mufassal bir mektupla vak’ayı yetiştirmişti. Mektubu alan âşık, muradına ereceği için sevinedursun, biz gelelim Şehzâdeye:</p>

  <p class="normal">Zavallı Şehzâde, üç gün üç gece gözünü kırpmadan tılsımlı çeşmenin yanında oturmuştu.</p>

  <p class="normal">Dördüncü gün, güneş doğarken, sırmalı elbiseler giymiş ve cins bir ata binmiş bir delikanlı ona doğru geldi. Atından inip selâm verdikten sonra:</p>

  <p class="normal">— “Aziz Şehzâde!” dedi, “Burada mahzun mahzun ne oturuyorsun?”</p>

  <p class="normal">Şehzâde gözlerinden sel gibi yaşlar akıtarak başına gelen felaketi olduğu gibi anlattı.</p>

  <p class="normal">Delikanlı dedi ki:</p>

  <p class="normal">— “Başına bu felaketi getiren, Padişah babanın Veziridir. Zevcenin âşıkından aldığı hediye ve altın mukabilinde bu işi yapmıştır. Zira bu tılsımlı çeşmeyi ondan başka kimse bilmez. Lâkin sen mahzun olma. Kalk, atına bin, beraberce gidelim. Bu gece bizde misafir kalırsın…”</p>

  <p class="normal">Şehzâde bu teklif karşısında tereddüt eder gibi göründü:</p>

  <p class="normal">— “İyi ama” dedi, “sizin kim olduğunuzu öğrenebilir miyim?”</p>

  <p class="normal">Delikanlı cevap verdi:</p>

  <p class="normal">— “Korkacak, endişe edecek bir şey yok. Benden hiç çekinme. Ben de senin gibi büyük bir hükümdar oğluyum. Ben de bir şehzâdeyim. Sıkılma, sonu hayırlı olur inşallah!...”</p>

  <p class="normal">Bu esrarengiz delikanlı, sahiden cin padişahının oğlu idi.</p>

  <p class="normal">İki şehzâde at üstünde akşama kadar yol aldılar.</p>

  <p class="normal">Cin padişahının oğlu, Şehzâdeye sordu:</p>

  <p class="normal">— “Ne kadar yol gittik, biliyor musun?”</p>

  <p class="normal">Şehzâde cevap verdi:</p>

  <p class="normal">— “Hayır!... Bilmiyorum…”</p>

  <p class="normal">— “Tam bir senelik yol gittik!...”</p>

  <p class="normal">Şehzâdenin ağzı açık kaldı:</p>

  <p class="normal">— “Bir senelik yol mu!... Ya ben şimdi memleketime nasıl döneceğim?”</p>

  <p class="normal">— “Sen hiç merak etme, bir defa tekrar erkekliğini iktisap et de memleketine dönmek meselesi kalsın. O nihayet bir saatlik iştir…”</p>

  <p class="normal">Şehzâde tekrar erkek olacağını düşündükçe, sevincinden âdeta kanatlanıyordu. Hatta bir iki defa gözlerini ovuşturdu, kendi kendine, “Acaba rüyâ mı görüyorum?...” diye sordu.</p>

  <p class="normal">Fakat hayır, bu gördüğü rüyâ falan değildi.</p>

  <p class="normal">İki şehzâde sabaha kadar yola devam ettiler.</p>

  <p class="normal">Şafakla beraber karşılarına büyük bir saray çıktı. Sarayın etrâfında emsalsiz bahçeler ve ucu bucağı bulunmayan koruluklar vardı ve bahçedeki ağaçlarda kuşlar ötüyordu.</p>

  <p class="normal">İki şehzâde bu sarayda bir gün kaldılar ve geceleyin beraberce ata binip yollarına devam ettiler. Sabahleyin zemini katran gibi siyah ve havası ateşe benzeyen bir memlekete varmışlardı.</p>

  <p class="normal">Cin Padişahının oğlu Şehzâdeye sordu:</p>

  <p class="normal">— “Burası ne memleketidir, biliyor musun?”</p>

  <p class="normal">Şehzâde cevap verdi:</p>

  <p class="normal">— “Hayır!...” dedi, “Ne bileyim!...”</p>

  <p class="normal">— “Burası cin padişahlarından birinin memleketidir. Hiç kimse buraya izinsiz giremez. Sen burada dur, ben gidip izin isteyeyim…”</p>

  <p class="normal">Cin Padişahının oğlu, böyle söyleyerek Şehzâdeden ayrıldı. Bir saat sonra dönüp gelmişti:</p>

  <p class="normal">— “İzin aldım” dedi, “haydi gidelim…”</p>

  <p class="normal">Şimdi siyah dağların arasından ilerliyorlardı. Nihayet bir akar çeşmeye vardılar.</p>

  <p class="normal">Cin Padişahının oğlu Şehzâdeye dedi ki:</p>

  <p class="normal">— “Hiç durma, hemen bu sudan iç!...”</p>

  <p class="normal">Şehzâde bu çeşmeden avuç dolusu içti ve büyük bir sevinçle gördü ki, tekrar erkek olmuş…</p>

  <p class="normal">Filhakika bu tılsımlı çeşmenin suyundan içen kızlar ve kadınlar derhal erkek olurdu.</p>

  <p class="normal">Şehzâde kendine bu büyük iyiliği yapan delikanlının ellerine sarıldı ve bu feci vaziyetten kurtulduğu için Tanrı’ya şükretti.</p>

  <p class="normal">Sonra beraberce cin Şehzâdesinin sarayına gittiler. Fakat Şehzâde misafirliği fazla uzatmak niyetinde değildi. Bir an evvel kayınpederinin memleketine varmak, zevcesine kavuşmak istiyordu. Bu fikrini cin Padişahının oğluna açtı:</p>

  <p class="normal">— “Sizde aylarca, hatta senelerce kalmak, sizden hiç ayrılmamak isterdim. Fakat o küstah âşık, ihtimal benim yokluğumdan istifade ederek bir halt karıştırır. Bunun için bir an evvel sevgili zevceme kavuşmak azmindeyim.”</p>

  <p class="normal">Cin Şehzâdesi de bu fikri doğru buluyordu. Derhal cinlerden birini huzuruna çağırdı.</p>

  <p class="normal">Bu cin o kadar korkunç bir mahluktu ki, zavallı Şehzâde korkudan az kalsın aklını oynatacaktı. Cin Padişahının oğlu kendisini teskin etti:</p>

  <p class="normal">— “Sen hiç korkma!” dedi, “O senin kölendir, sözünden dışarı çıkmaz. Sen hemen omzuna binmeye bak!...”</p>

  <p class="normal">Ve cine lâzım gelen tembihlerde bulunduktan sonra Şehzâdeyi bu korkunç mahlukun omzuna bindirdi.</p>

  <p class="normal">Derhal havalandılar. Gece yarısına doğru kayınpederinin sarayına varmışlardı.</p>

  <p class="normal">Cin, Şehzâdeyi sarayın taraçasına indirdikten sonra ortadan kayboldu.</p>

  <p class="normal">Şehzâde taraçanın üstünde sabahı beklemişti. Güneş doğunca doğru saraya girdi ve kayınpederi olan hükümdarın huzuruna çıktı.</p>

  <p class="normal">Hükümdar hayretler içinde kalmıştı:</p>

  <p class="normal">— “Aziz damadım” dedi, “herkes kapıdan girer, sen gökten indin!...”</p>

  <p class="normal">Bununla beraber uzun bir intizardan sonra damadına kavuştuğu için fevkâlâde mesrur olmuştu. Hemen düğünlerinin yapılmasını ferman buyurdu.</p>

  <p class="normal">Yedi gün-yedi gece düğün yapıldı. Şehzâde ile Sultan Hanım güvey girdiler. Bir iki ay sonra da âlâyıvâlâ ile Padişah babasına misafir gittiler.</p>

  <p class="normal">Kıza âşık olan amcazâdesi hastalanıp ölmüştü. Hain Veziri de diğerlerine ibret olmak üzere idam ettiler.</p>

  <p class="normal">İşte Padişahım, vezirlerin ne yaratılışta oldukları bu hikâyeden anlaşılıyor. Artık ümit ederim ki, o hainlerin sözlerine itimat buyurmaz ve Şehzâdenin katli hususundaki ferman-ı hümayununuzu geri çevirmezsiniz…</p>

  <p class="normal">Padişah bu hikâyeyi dinledikten sonra Şehzâdeyi katletmeye karar vermişti. Fakat sabah olup da Dördüncü Vezir tekrar huzura girince, Padişahın içine tekrar şüphe düştü:</p>

  <p class="normal">— “Ya câriye beni aldatıyorsa?...” diye düşündü.</p>

  <p class="normal">Zira Dördüncü Vezir Padişaha kadınların hilekârlığına dair şu hikâyeyi söylemişti:</p>
</body>
</html>
