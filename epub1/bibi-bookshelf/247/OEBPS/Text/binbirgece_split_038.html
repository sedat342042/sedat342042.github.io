<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>binbirgece</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h1 class="h1baslik" id="calibre_toc_37">ŞAKALIK ALAYCI İLE NASIL ALAY ETTİ?</h1>

  <p class="normal">Altıncı kardeşim Şakalık’ın iki dudağı da kesiktir. Şakalık pek züğürt bir adamdı. Bazen ekmek parasını bile çıkartamaz, günlerce aç ve bî-ilaç<sup class="calibre3"><a href="../Text/binbirgece_split_232.html#footnote-100-140" id="footnote-100-140-backlink">[140]</a></sup> gezerdi.</p>

  <p class="normal">Bir gün, yine böyle parasız pulsuz gezip dururken, büyük bir konağın önüne gelmiş. Kapının iki kanadı da açıkmış. Burada geniş bir geçide giriliyormuş. Gerek kapıda, gerek geçidin içinde dizili duran nöbetçiler, konağa girmek isteyen insanların bazılarını içeri girmekten men ediyorlar, bazılarını da hürmetle istikbal<sup class="calibre3"><a href="../Text/binbirgece_split_233.html#footnote-100-141" id="footnote-100-141-backlink">[141]</a></sup> ediyorlarmış.</p>

  <p class="normal">Kardeşim, bu koca konağın kime ait olduğunu sormuş. Konak önünde bekleyenlerin birkaçı, burasının “Bermekî”<sup class="calibre3"><a href="../Text/binbirgece_split_234.html#footnote-100-142" id="footnote-100-142-backlink">[142]</a></sup> ailesine mensup bir adamın konağı olduğunu söylemişler.</p>

  <p class="normal">“Bermekî” ailesinin ne kadar zengin, ne kadar cömert ve fukaraperver olduğunu bilirsiniz. Ailenin bu yoldaki şöhretine güvenerek kardeşim de kapıya yanaşmış, nöbetçilerin birisinden bir dilim ekmek dilenmiş.</p>

  <p class="normal">Nöbetçi:</p>

  <p class="normal">— “İçeriye giriniz ve dileğinizi konak sahibine bildiriniz!” demiş.</p>

  <p class="normal">Bu cevap üzerine kardeşim kapıdan içeri girerek geçidi geçmiş, kendisini büyük bir bahçede bulmuş. Bu güzel bahçenin ortasında, güneş ışığında pırıl pırıl parıldayan bir köşk görmüş.</p>

  <p class="normal">Kardeşim bu köşke doğru ilerlemiş. Köşkün kapısında, orta yaşlı, tatlı yüzlü, uzunca sakallı bir adam duruyormuş. Bu adam kardeşimi görünce, selâm verip ondan ne istediğini sormuş.</p>

  <p class="normal">Kardeşim, birkaç günden beri hiçbir iş bulamadığını ve bundan dolayı hem parasız, hem de aç kaldığını söylemiş.</p>

  <p class="normal">Ev sahibi, kardeşimin bu sözlerinden çok müteessir olmuş.</p>

  <p class="normal">— “Ben bu şehirde karnım tok olarak keyif ve safâ sürdüğüm sırada, aynı şehirde bazıları aç gezsin dursun ha?... Bana yazıklar olsun! İşte ben bu hâle dayanamam, aç olduğunuzu bana söyledikten sonra benim tokluğum, sizin açlığınızdan ziyade bana azap veriyor!” diye bağırmış ve cübbesinin yakalarını elleriyle tutarak ellerini ayırınca elbisesini cart diye ikiye ayırıvermiş.</p>

  <p class="normal">Kardeşime bin türlü güzel şeyler vaat etmiş.</p>

  <p class="normal">— “Burada kalınız, yemek zamanı gelince, beraber yeriz.” demiş.</p>

  <p class="normal">Kardeşim:</p>

  <p class="normal">— “Kulunuzun açlığı o derecededir ki, bekleyecek hâlim kalmadı.” demiş.</p>

  <p class="normal">Bunun üzerine ev sahibi, hemen ellerini çırparak hizmetçiyi çağırmış. Leğenle ibriği getirmesini emretmiş.</p>

  <p class="normal">Hizmetçi istenilen şeyleri derhal getirmiş. Ev sahibi leğenin başına eğilmiş. Hizmetçi ibrikte sanki su varmış da suyu döküyormuş gibi, ibriği eğmiş. Ev sahibi de sanki ibrikten akan suyla ellerini yıkıyormuş gibi, ellerinin ayalarını çukurlatır, avucuna güya su doldurduktan sonra ellerini ovuştururmuş. Ev sahibi ellerini yıkarken kardeşime:</p>

  <p class="normal">— “Buyurunuz, ellerinizi çabuk yıkayınız ki, masa başına geçerek karınlarımızı şöyle bir âlâ doyuralım.” diyerek o hayâli su ile ellerini yıkamaya dâvet edermiş.</p>

  <p class="normal">İnsan elini yıkarken ne gibi hareketler yaparsa, kardeşim de ellerini, boş ibriğin altına tutarak, o hareketlerin hepsini tamamı tamamına taklit etmiş.</p>

  <p class="normal">Bunun üzerine ev sahibi, yüksek sesle hizmetçilere sofrayı kurmalarını emretmiş.</p>

  <p class="normal">Hizmetçiler sanki sofra kuruyor, tabak kaşık getiriyormuş gibi, telaşlı telaşlı içeri dışarı girip çıkmışlar. Güya sofranın kurulması da tamam olmuş.</p>

  <p class="normal">Ev sahibi hayâlî masanın önünde oturmuş. Kardeşime de karşısında yer göstermiş. Bu sefer hizmetçiler, tabaklar içerisinde sanki yemek getiriyorlarmış gibi hareketler yapmışlar. Hizmetçiler ev sahibiyle kardeşimin önüne hayâli yemekleri koyduktan sonra, ev sahibi sanki tabaktan yemek alıyor ve ağzına koyarak çiğneyip yutuyormuş gibi hareketler yapmış, ağzını şapırdata şapırdata:</p>

  <p class="normal">— “Aman efendim, çekinmeyiniz, yiyiniz, karnınızı doyurunuz. Açlıktan bitkin olduğunuz yüzünüzden belli oluyor!” der dururmuş.</p>

  <p class="normal">Kardeşim hemen ev sahibini taklide koyulmuş. O da hakikaten yemek yiyormuş gibi hayâlî lokmaları, hayâlî tabaklardan alıp ağzına götürür, ısırır, çiğner, yutar dururmuş. Biraderimin de yer gibi yaptığını gören ev sahibi:</p>

  <p class="normal">— “Dikkat ediyor musunuz efendim, bu ekmeğin buğdayları, kendi tarlalarımızda biter, evimizde öğütülür, kendi fırınımızda pişer. Meselâ çarşıda bu ekmek kadar beyaz, yumuşak ve taze ekmek bulmak mümkün değildir. Ağzınızda çiğneyiniz, çiğnedikçe lokmanın git gide tatlılaşacağını duyacaksınız. Başka bir yerde bu ekmeğin bir misli daha bulunmaz. İnsan kendi malını methetmez, ama ben sahte mahviyetten<sup class="calibre3"><a href="../Text/binbirgece_split_235.html#footnote-100-143" id="footnote-100-143-backlink">[143]</a></sup> nefret ederim.” diye söylenmiş.</p>

  <p class="normal">Kardeşim bu sözlere evvelâ cevap vermemiş. Lâkin sonra kendi kendine, “Karşımdaki adam eğer deli değilse, muhakkak çok şakacı ve alaycı bir şey olacak. Mademki bu adam benimle alay ediyor, ben de alayı hiç bozmamakla onunla alay etmiş olurum.” diye düşünmüş ve ev sahibinin sözlerine cevaben:</p>

  <p class="normal">— “Hakikaten çok doğru söylüyorsunuz, ben ömrümde ekmeğin bu kadar beyaz, bu kadar yumuşak ve tatlısını ne gördüm, ne de tattım!” demiş.</p>

  <p class="normal">Ev sahibi:</p>

  <p class="normal">— “Öyledir efendim. Bu ekmeğin hamurunu on beş bin altına satın aldığım bir câriye yoğurur, beyaz hamuru beyaz kollarıyla yoğururken, insan ortada gördüğü beyazlıkların hamura mı, câriyenin göğsüne mi, yoksa kollarına mı ait olduğunu tayin edemez, şaşırır. Haspanın misli bulunmaz hakikaten!” diye söylenmiş.</p>

  <p class="normal">Bunun üzerine ev sahibi yine ellerini çırpmış:</p>

  <p class="normal">— “Şu padişah ağızlarına lâyık olan çullama köftelerden getiriniz!” diye emretmiş.</p>

  <p class="normal">Hizmetçiler yine koşmuşlar, birbirlerine geçmişler, güya tabaklar dolusu köfteler getirmişler. Ev sahibi yine kardeşime dönmüş:</p>

  <p class="normal">— “Aman efendim, beklemeyiniz, neden böyle yavaş yavaş yiyorsunuz. Gıdaya muhtaç olduğunuz gözlerinizden belli. Aramızda teklif mi var? Kendi evinizdeymişsiniz gibi, sıkılmadan ve çekinmeden yiyiniz, karnınızı doyurmaya bakınız!” demiş.</p>

  <p class="normal">Hemen kardeşim, sanki ağzına koca lokmalar sokuyormuş gibi, avurtlarını şişirmiş, salyalarını akıta akıta hayâlî köfteleri yemeye başlamış.</p>

  <p class="normal">Et ile kaç türlü nefis yemek yapılırsa, ev sahibi hizmetçilere o nefis etli yemeklerden getirmelerini emreder dururmuş. Hizmetçiler de, yemekleri güyâ getirdikçe, ev sahibi, kardeşimi onlardan yemeye dâvet edermiş. Ev sahibi bu sefer fıstıklı pilav ile doldurulmuş, tavuk dolmasının getirilmesini emretmiş:</p>

  <p class="normal">— “Eminim ki tavuk dolmasının böyle iyi pişmişini ömrünüzde yememişsinizdir!” demiş, kardeşim de:</p>

  <p class="normal">— “Hakikaten isabet buyuruyorsunuz, ne mutlu ki, tavuk dolmasının böylesini yemek bizlere nasip oldu. Tavuğu besleyene de, doldurana da, pişirene de bin kere maşallah!” demiş.</p>

  <p class="normal">Ev sahibi, ne kadar nefis yemekler varsa, hepsinin ismini sayıp dururken kardeşim içinden:</p>

  <p class="normal">— “Âhhh, ben kupkuru arpa ekmeğine de razıyım ama nerde?” diye düşünürmüş.</p>

  <p class="normal">Nihayet et, av ve kuş aşlarına dair sayıp dökecek bir yemek kalmamış. Ev sahibi ellerini çırpmış, hizmetçilere tatlıları getirmelerini söylemiş. Ev sahibi:</p>

  <p class="normal">— “Efendim şu kadayıftan buyurunuz, üzerindeki kaymak da pek tazedir. Ağzınızı çabuk açınız da şu parça şerbeti akmazdan evvel, lokmayı ağzınıza koyayım. Nasıl efendim? Hoş değil mi? Evet öyledir, ben yemeğe çok dikkat eder ve çok da dikkat ettiririm!” diyerek söylenmeye başlamış.</p>

  <p class="normal">Kardeşim:</p>

  <p class="normal">— “Hakikaten öyle, yalnız acaba neden kadayıfa bu kadar koku koyuyorlar?” diye sormuş.</p>

  <p class="normal">Ev sahibi de:</p>

  <p class="normal">— “Efendim eskiden beri âdetimdir. Kadayıfa ve cevizli, kaymaklı baklavaya bir miskal gül yağı, bir miskal de misk ve amber koydururum.” diye cevap vermiş.</p>

  <p class="normal">Kardeşim baklavanın, kadayıfın tadından sanki damağını emiyormuş gibi ağzını şapırdatıp dudaklarına bulanan şuruplu kaymakları da dili ile güya dudaklarından yalarmış.</p>

  <p class="normal">Derken hizmetçiler, güyâ boş kadayıf ve baklava tabaklarını kaldırmışlar ve ev sahibinin emri üzerine, hayâlî tabaklarda hayâlî yemişler taşımaya başlamışlar. Kardeşim yemişlerin isimlerini işitince:</p>

  <p class="normal">— “Aman efendim, kerem ediniz, lütfediniz. Karnım o kadar doydu ki, artık bir lokma daha yersem patlayacağım!” demiş.</p>

  <p class="normal">Lâkin hizmetçiler, boş ellerini havada sallaya sallaya, sanki bir şey getiriyorlarmış gibi, gidip geldikçe ev sahibi:</p>

  <p class="normal">— “Hiç itiraz dinlemem, şu sütbeyaz bademlere bakınız. Onlardan insan hiç yemez olur mu? Hele şu cevizli, susamlı kuru incirlere bakınız, güneşte ola ola hakiki rengini almışlar da balları diplerinden akmış. Şunlardan da hiç olmazsa birer tane mideye atınız. Bakınız, şu kuru üzümleri mahsus Suriye’den getirttim, çekirdeksizdir. Renkleri tıpkı kehribar gibi değil mi? Allah için bunlardan yiyiniz!” diye öter dururmuş.</p>

  <p class="normal">Kardeşim kendi kendine :</p>

  <p class="normal">— “Ey ev sahibi efendi, sana böyle misafir ağırlamanın ve fukara karnı doyurmanın hesabını ben sonra sorarım, ama dur bakalım sırası gelsin. Sen benimle böyle alay ettin. Bir de ben alay edeyim de sen de gör!” diye düşünürmüş.</p>

  <p class="normal">Bu hayâlî yemek bittikten sonra, ev sahibi hizmetçilerine şarap getirmelerini tembih etmiş. Hizmetçiler, sanki şarap dolu testiler taşıyorlarmış gibi, ellerini havada oynattıktan sonra, ev sahibinin önüne güya bardak koymuşlar ve bardağına şarap akıtmışlar. Ev sahibi hayâlî şarap dolu hayâlî bardağı kardeşime uzatmış ve:</p>

  <p class="normal">— “Mahsus<sup class="calibre3"><a href="../Text/binbirgece_split_236.html#footnote-100-144" id="footnote-100-144-backlink">[144]</a></sup> Bahr-i Sefid<sup class="calibre3"><a href="../Text/binbirgece_split_237.html#footnote-100-145" id="footnote-100-145-backlink">[145]</a></sup> adalarından getirdim. İçiniz ve tadına bakınız, göreceksiniz ki, şarap canınıza can, sıhhatinize sıhhat katacaktır!” demiş.</p>

  <p class="normal">Hizmetçilerin önüne koyduğu ikinci bir hayâlî bardaktan da kendisi içer gibi yapmış. Ev sahibi ağzını açmazdan evvel kardeşim:</p>

  <p class="normal">— “Vallâhi doğru söylüyorsunuz. Şu içtiğim şarap mıdır, yoksa âb-ı hayat mıdır, belli olmuyor. Ben ömrümde çok şarap içtim, fakat şarabın bu kadar eskisine ve bu kadar nefisine hiç tesadüf etmedim!” demiş.</p>

  <p class="normal">Kardeşimle ev sahibi, beş-on bardak içince, kardeşim sanki sarhoş olmuş gibi yapmış. Ev sahibi, hayâlî bardağa şarap akıtmak için tam boynunu eğdiği zaman, kardeşim de elini kaldırmış ve ev sahibinin çıplak ensesine bir tokat indirmiş. Tokat o kadar sertmiş ki, oda çın çın ötmüş. Ev sahibi şaşırmış, kardeşim herifin aklını başına toplamasına fırsat vermeyerek bir daha indirmiş.</p>

  <p class="normal">Ev sahibi:</p>

  <p class="normal">— “Be herif, bu yaptığın nedir?” diye sormuş.</p>

  <p class="normal">Kardeşim:</p>

  <p class="normal">— “Aman efendim, beni affediniz, şarap o kadar keskindi ki, sarhoş oldum. Aklım başımdan gitti. Ne yaptığımı bilmiyorum. Kusur ettiysem, kusurumun affını büyüklüğünüzden, merhametinizden beklerim!” diye yalvarmış.</p>

  <p class="normal">Ev sahibi, kardeşimin yüzüne dikkatli dikkatli baktıktan sonra, uzun boylu bir kahkaha salıvermiş.</p>

  <p class="normal">— “Vallâhi şimdiye kadar senin gibisine hiç rast gelmedim. Ben şaka ve alayı çok severim ve belki şakada da, alayda da pek ileri giderim. Lâkin sen beni de geçtin. Bu sana yaptıklarımı, senden evvel başka birçok insanlara yapmıştım, lâkin hiçbirisi, bu şakaya senin gibi dayanamadı. Hele benim hareketlerimi taklit etmeyi, şimdiye kadar senden başka hiç kimse düşünemedi. Onun için seni affediyorum. Bundan sonra yanımdan hiç ayrılma, beraber yaşayalım. Çünkü ben alay ve şaka etmesini bildiğim kadar, sen de şaka kaldırmasını, alaya alayla mukabele etmesini biliyorsun.” demiş.</p>

  <p class="normal">Ellerini çırpmış. Hizmetçiler gelince, evvelce hayâlî olarak istediği yemeklerin bu sefer hakikilerini getirmelerini emretmiş.</p>

  <p class="normal">Kardeşimle karşı karşıya geçmişler, evvelce hayâlî olarak yedikleri yemeklerden, bu sefer hakiki olarak karınlarını doyurmuşlar. Güzel güzel yemekler yenip de müstesna şaraplar içildikten sonra, kardeşimle alaycı adam, başka bir odaya geçmişler. Şehrin ötesinden berisinden beğenilip seçilip oraya getirilen çalgıcı kadınları, yanık sesleriyle, parlak gözleriyle iki erkeği saatlerce eğlendirmişler.</p>

  <p class="normal">Hem kardeşim, hem alaycı adam, senelerce beraber yaşamışlar. Alaycı pek zenginmiş. Git gide de daha ziyade zenginleşiyormuş. Nihayet onun zenginliği, şunun bunun gözüne batmış, Sultana gidip alaycıyı çekiştirmeden bir gün geçmezmiş.</p>

  <p class="normal">Nihayet Sultan emir vermiş, alaycının para, ev, mülk, arazi, eşya, nesi var nesi yoksa hepsini zapt ettirmiş. Alaycının korkudan ödü patlamış ve ölmüş, kardeşim de kendi kendine, “Ne olur ne olmaz, ben de buradan çıkıp bir kenara saklanayım. Gelecek bir belâ varsa, onu savmış olayım.” diyerek, gece gizli gizli şehirden çıkıp kaçmış.</p>

  <p class="normal">Dere tepe gider dururken, bir eşkıya sürüsünün tuzağına düşmüş. Bedeviler kardeşimi yakalamışlar. Reislerinin önüne sürüklemişler. Eşkıya reisi:</p>

  <p class="normal">— “Bana para ver de canını benden satın al, yoksa seni öldüreceğiz!” diye bağırmış.</p>

  <p class="normal">Kardeşim, fukara bir adam olduğunu, dünyada on parasının bile olmadığı gibi, on para bulmasının da imkânı mevcut olmadığını ağlaya ağlaya söylemiş. Eşkıya başı kardeşimin yalan söylediğini sanarak, belinden koca bir kama çekmiş, kardeşimin üzerine yürüyerek onun iki dudağını kesmiş. Reis mütemadiyen:</p>

  <p class="normal">— “Söyle, söyle kâfir! Yoksa şimdi kamayı yüreğine saplar, canını cehenneme gönderirim!” diye bangır bangır bağırırmış.</p>

  <p class="normal">Eşkıya başının karısı, çok güzel bir bedevi kadınıymış. Kadın kardeşime yan gözle bakar ve böyle baktıkça derin derin içini çekermiş. Anlaşılan aşk ateşinin kıvılcımı, kara gözlü bedevi güzelinin yüreğini tutuşturmuş.</p>

  <p class="normal">Eşkıya reisi, karısındaki değişikliğin farkına varmış. Kardeşimi bir devenin sırtına bağlayarak bir çölün ortasına götürmüş. Onu ikinci defa ağırca yaraladıktan sonra, orada bırakıp gitmiş.</p>

  <p class="normal">Bir taraftan kızgın gün, bir taraftan kızgın kumlar, zavallı yaralı kardeşimi yakmış durmuş. Nihayet bir gün, yolları kardeşimin bırakıldığı yerden geçen bir kervan, kardeşimi görmüş. Kervanla beraber gelen bazı berberler kardeşimi almışlar.</p>

  <p class="normal">Şehre varınca, koşup bana kardeşimi getirdiklerini haber verdiler. Ben kardeşimi kervancılardan alarak evime getirdim. Kardeşime evimde, bir annenin evlâdına baktığı gibi baktım. Kardeşim iyi oldu. Kendisi el’an evimdedir.” dedim.</p>

  <p class="normal">Halife sözlerimi duyduktan sonra, beni kaldırıp başka bir şehre sürgün etti. O Halife ölünceye kadar, ben yabancı bir şehirde garip bir sürgün olarak sürttüm durdum. Nihayet o Halife ölünce, hemen Bağdat’a döndüm.</p>

  <p class="normal">Bağdat’a döndüğüm gün, işte burada mukim<sup class="calibre3"><a href="../Text/binbirgece_split_238.html#footnote-100-146" id="footnote-100-146-backlink">[146]</a></sup>, aleyhimde söylemedik laf bırakmayan genç adama rast geldim. Ona elimden geldiği kadar iyilik ettim. Vakıa ayağı kırıldı, lâkin canı kurtuldu ya! Nankör adam ayağının kırıldığı için bana kızıyor da, canını kurtardığım için bana minnettar olduğunu düşünmüyor.</p>

  <p class="normal">Ey ahâli, artık ne kadar boş laf düşmanı olduğumu anlamışsınızdır. Bilakis ben, bu genç adamı hıyanetle, yalancılıkla, nankörlükle itham ederim, dedi.</p>

  <p class="normal">Bu lafları dinledikten sonra, bu berberin ne mal olduğunu orada toplanmış bulunanların hepsi anladılar. Elbirliği ederek berberi yakalayınca, herifi yaka paça evden dışarı çıkardık ve sokağa atıverdik. Berber sokağa atılınca, delikanlı bizimle beraber masaya oturarak yemek yemeye razı oldu. Orada yemeği yedim. Hatta ikindi namazını bile orada kıldım.</p>

  <p class="normal">Ondan sonra eve döndüm. Sabahtan beri yalnız kalan karımın canı çok sıkılmıştı. Biraz hava almak ve eğlenmek için kendisini dışarı çıkarmaklığımı rica etti. Sular kararınca, karımla beraber sokağa çıktık. Gezdik, tozduk. Eve dönerken, bu kambur cüceye rast geldik. Kendini evimize akşam yemeğine dâvet ettik. Maksadım cücenin tuhaf tuhaf vaziyetlerini karıma seyrettirerek onu eğlendirmekti.</p>

  <p class="normal">Karım, şaka olsun diye, cücenin ağzına koca bir lokma yemek soktu. Ecel başa gelince, ölüm, böyle ufak tefek bahaneler ararmış. İşte karımın ona soktuğu lokma bahane oldu, ne herif, ne de biz istemediğimiz hâlde, zavallı cüce, bu dünyadan gürledi gitti.</p>

  <p class="normal">Halife terzinin bu hikâyesini işitince, şehre zâbitler göndererek, geveze berberi arattı. Zâbitler herifi dükkânında buldular. Onu alınca, dosdoğru saraya getirdiler.</p>

  <p class="normal">Halife kara sakallı, upuzun burunlu, davul kadar büyük kavuklu, koca göbekli berberi görünce gülmekten katıldı.</p>

  <p class="normal">Padişah gülüyor diye, orada bulunanların hepsi kahkahalar kopardılar. Halife berbere hikâyesini anlatmasını emretti. Berber şaşkın şaşkın dört tarafına bakındıktan sonra, gözü yerde yatan kambur cüceye ilişti. Halifeye dönerek:</p>

  <p class="normal">— “Ey zamanın Sultanı, hikâyemi anlatmaklığımı emir buyurdunuz, pekâlâ… Lâkin ben laf düşmanı bir adam olduğum için ve başkasının işlerine karışmak âdetim olmadığı için, hikâye başlamazdan evvel, şurada yatan bu cücenin kim olduğunu ve neden böyle ölü gibi yattığını bilmek isterim!” diyerek mânâsız bir sual sordu.</p>

  <p class="normal">Berbere cücenin kim olduğunu ve başına neler geldiğini, o dakikada neden orada bulunduğunu kısaca anlattılar. Berber cücenin yanına gitti. Onun yüzüne dikkatle bakıp göğsünü yokladı. Sonra kalkıp kahkahalarla güldü. Padişah berbere neden güldüğünü sordu. Berber de:</p>

  <p class="normal">— “Hepinizin bu cüceyi ölmüş sandığınıza gülerim. Yalnız balık kılçığı boğazına fena hâlde saplandığı için kılçığın yaptığı acıdan bayılmıştır. Şimdi kılçığı onun boğazından çıkaracağım ve o zaman cücenin sapasağlam ayağa kalktığını göreceksiniz.” dedi.</p>

  <p class="normal">Berber cebinden uzun bir cımbız çıkardı. Cücenin ağzını açarak cımbızla cücenin gırtlağında saplı olan balık kılçığını çıkardı. Cüce gözlerini açtı, ayağa kalktı. Bu neticeden herkes memnun oldu. Çünkü sevgili cücesi kurtulduktan sonra Padişah, hem terziyi, hem kethüdasını, hem sarrafı, hem de hekimi idam ettirmekten vazgeçti. Onların her birisine büyük büyük memuriyetler verdi. Berberin gevezeliğine rağmen, onu hususî berberliğine tayin etti.</p>
</body>
</html>
