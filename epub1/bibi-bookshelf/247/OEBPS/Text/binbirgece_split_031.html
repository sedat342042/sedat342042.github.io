<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>binbirgece</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h1 class="h1baslik" id="calibre_toc_30">TERZİNİN MERAKLI BERBER HİKÂYESİ</h1>

  <p class="normal">Kambur cüceye rast gelmezden evvel tanıdığım bazı arkadaşlar tarafından verilen bir ziyafete dâvetli olarak bulunuyordum. Orada bulunanların hepsi terzi, marangoz, dokumacı gibi esnaf takımından kimselerdi.</p>

  <p class="normal">İçimizde hem elbisesinin zarâfetinden ve hâl ü tavrından esnaf olmadığı belli olan yalnız güzel bir delikanlı vardı. Ev sahibi bu delikanlının Bağdatlı olduğunu söyledi. Bu delikanlının zarâfetine diyecek yoktu. Onun yalnız bir kusuru vardı, o da topallığıydı.</p>

  <p class="normal">Nihayet hepimiz sofranın etrâfına sıralandık. Delikanlı, sofraya oturacak olanlar arasında bir de berber bulunduğunu görünce, yanımıza gelmekten vazgeçti. Hatta evden çıkıp gitmeye kalkıştı.</p>

  <p class="normal">Gerek ev sahibi, gerek bizler gencin etrâfını sardık, ısrar ettik, inat ettik, yalvardık, yakardık ve genci, zorla sofraya oturttuk. Delikanlı sofrada oturduktan sonra, kendisine, berberi görür görmez ne için evden çıkıp gitmeye kalkıştığını sorduk.</p>

  <p class="normal">Delikanlı bize şu hikâyeyi anlattı:</p>

  <p class="normal">Bu karşımda oturduğunu gördüğünüz berberden dolayı, vatanım olan Bağdat’ta başıma misli görülmemiş ve duyulmamış belâlar geldi. Ayağımın kırılmasına bu adam sebep oldu. Onun yüzünden topal kaldım. İşte bu hadiseden sonra, bu berberin bulunduğu evde, bulunduğu şehirde bulunmamaya bin kere yemin ettim.</p>

  <p class="normal">Bugün, bu adamı yine karşımda görünce şaşırdım ve yarın sabah erkenden bu şehri terk etmeye karar verdim. Şimdi size, bu meselenin iç yüzünü anlatayım.</p>

  <p class="normal">Babam Bağdat’ın en zengin tüccarlarından biriydi. Ben ise babamın yegâne evlâdıydım. Onun için babam beni çok severdi. Böylece naz içinde büyüdüm.</p>

  <p class="normal">Seneler geçti, ufak bir çocukken dinç bir erkek oldum. Tam o sırada Hazreti Allah, cennete dâvet ettiği ruhlar arasına, babamı da çağırdı. Babamdan bana birçok paralar, mallar, mülkler kaldı.</p>

  <p class="normal">Bağdat’ta benden başka, benim kadar iyi giyinen, benim kadar iyi yiyip içen tek bir insan daha yoktu. Her güzel şeyi severdim. Güzel manzaraları, güzel yazıları, güzel evleri, güzel eşyayı, güzel elbiseleri hep severdim. Beğenmediğim, istikrah<sup class="calibre3"><a href="../Text/binbirgece_split_198.html#footnote-100-106" id="footnote-100-106-backlink">[106]</a></sup> ve nefret ettiğim bir şey vardıysa, o da kadın kısmıydı.</p>

  <p class="normal">Bilmem neden, öz annemden başka hiçbir kadınla yıldızlarımız bir türlü barışmamıştı. Bir gün Bağdat’ta, sokak sokak gezerken, bir evin penceresinde bir kız gördüm. Kız, pencerenin altında, raf gibi bir tahtanın üzerine dizilmiş çiçek saksılarını pencereden suluyordu.</p>

  <p class="normal">Kadınlara karşı ne kadar derin bir nefret duyuyorsam, bu kıza karşı da birdenbire o kadar muhabbet duydum. Kız hakikaten güzel, hakikaten Allah’ın cana yakın yarattığı mahlûklardan birisiydi. Kızı görünce, gözlerimle beraber bütün ruhum, kıza doğru öyle bir akış aktı ki, yüreğim hızlı hızlı çarpmaya başladı. Hatta az kaldı düşüp bayılacaktım.</p>

  <p class="normal">Sokağın o noktasında çakılı gibi kaldım. Kızın evinin önünden bir türlü ayrılıp gidemiyordum. Öğle oldu, akşam oldu, güneş battı, alaca karanlık oldu, lâkin el’an<sup class="calibre3"><a href="../Text/binbirgece_split_199.html#footnote-100-107" id="footnote-100-107-backlink">[107]</a></sup> sevgilinin kapısı önündeydim.</p>

  <p class="normal">Nihayet önünde ve arkasında birçok köle ve hademelerle gezen şehir kadısının o sokağa geldiğini ve o eve girdiğini gördüm. O vakit, pencerede gördüğüm kızın kadı’nın kızı olduğunu anladım.</p>

  <p class="normal">Artık evin önünde daha fazla kalmak, şüpheyi dâvet edeceği için, istemeye istemeye evime döndüm. Kendimi yatağın üzerine atıverdim. Çok mükedder<sup class="calibre3"><a href="../Text/binbirgece_split_200.html#footnote-100-108" id="footnote-100-108-backlink">[108]</a></sup>, çok düşünceliydim.</p>

  <p class="normal">Kölelerim etrâfımı aldılar. Bana hüznümün sebebi hakkında bin bir sual sordular. Onlar sordukça ben, “Bir şeyim yok!” diye cevap veriyordum. Lâkin sırrımı gönlüme saklamakla, hâlim büsbütün fenalaşıyordu.</p>

  <p class="normal">Ağırca hasta oldum. Hastalığımı işiten konu komşu, yatak ucuma toplandılar. Her bir ağızdan hastalığım hakkında bir fikir çıkıyordu. Sanki kendi derdim yetişmiyormuş gibi, bu insanların gürültüsü de, büsbütün başımı şişiriyordu.</p>

  <p class="normal">Derdime, güya derman bulmak için, evime uğrayan erkekli kadınlı kalabalık arasında, bir gün, eski tanıdıklardan bir ihtiyar kadın da geldi. Yüzüme dikkatli dikkatli baktıktan sonra, gözlerini gözlerime dikti ve birçok mânâlar ifade eden bir tesirle gözlerime baktı. Sonra sanki ben bütün sırrımı olduğu gibi kendisine anlatmışım gibi kulağıma eğildi, derdimin ne olduğunu, yavaşçacık kulağıma fısıldadı.</p>

  <p class="normal">Ben artık bu ihtiyar kadından, kızı ne zaman ve nerede gördüğümü gizleyemezdim, onun için her şeyi mine’l-bâb ile’l-mihrâb<sup class="calibre3"><a href="../Text/binbirgece_split_201.html#footnote-100-109" id="footnote-100-109-backlink">[109]</a></sup> anlattım.</p>

  <p class="normal">Söylediklerimi dinledikten sonra kadın, “Oğlum senin görüp de sevdiğin kız, kadı’nın kızıdır. Kadı onun hiçbir zaman evden dışarı çıkmasına müsaade etmez. Kız evin üst katında oturur, babasıysa evin alt katında yatar kalkar. Ben ara sıra gider kızı ziyaret ederim ve onunla görüşürüm<sup class="calibre3"><a href="../Text/binbirgece_split_202.html#footnote-100-110" id="footnote-100-110-backlink">[110]</a></sup>. Biraz cesaret ve kuvvet topla. Böyle yatakta yatmakla muradına eremezsin. Cesaretini toplamalı, muvaffak olmak için mücadele etmelisin. Kızla muhabere<sup class="calibre3"><a href="../Text/binbirgece_split_203.html#footnote-100-111" id="footnote-100-111-backlink">[111]</a></sup> etmek istiyorsan, ben aranızda vasıta olmaya söz veririm.” dedi.</p>

  <p class="normal">İhtiyar kadının bu sözlerini duyunca, yüreğime ümit doğdu. Kadının sözlerinden cesaret aldım. İştahım açıldı, yanaklarıma biraz renk geldi, yataktan kalktım. Akrabam, iyileştiğimi görünce sevindiler.</p>

  <p class="normal">Aradan birkaç gün geçti. Nihayet bir gün, koca karı yine geldi. Yüzünden bir derdi olduğu anlaşılıyordu. Merakla ne havâdis getirdiğini sordum.</p>

  <p class="normal">Kadın, “Oğlum kızın evine uğradım, kızı istediğim gibi yalnız buldum. Sana dair epeyce konuştuk ve senin ona karşı duyduğun muhabbet ve hisler hakkında da bazı şeyler çıtlattım. Kız o sözlerimi duyar duymaz, yüzü hiddetten soldu. Parmağını makam-ı tehditte asabi asabi yüzüme sallayarak:</p>

  <p class="normal">— “Senin bir daha böyle şeyden bahsettiğini duymayayım, yoksa sonra sana lâyık olduğun muameleyi yaparım!” dedi.</p>

  <p class="normal">“Ben de ağzımı kapattım. Sudan havadan bahsederek kendimi sokağa attım. “Bunları anlatmakla artık kızdan ümidini kes!” demek istemiyorum. Her hâlde sen muradına ereceksin, yalnız bu iş, sandığım kadar kolaycacık olup bitivereceğe benzemiyor!” dedi.</p>

  <p class="normal">Kadının bu sözlerini duyunca, sanki cehennem azabıyla kahrolmuş gibi oldum. Bazen korkudan yüreğim titriyordu, bazen merakımdan bir saniye bile yerde oturamaz oluyordum. Bazen de kederden bayılacak gibi oluyordum.</p>

  <p class="normal">Ben bu hâlde çırpınıp dururken, ihtiyar kadın, bir gün yine karşıma çıkageldi. Bu sefer yüzü, müjde getirenlere has bir neş’eyle şenlenmişti.</p>

  <p class="normal">Kadın beni görünce, güle güle:</p>

  <p class="normal">— “Oğlum, sana müjdem var!” dedi. “Çok hayırlı havâdisler getirdim. Bu sabah yine kızın evine uğradım, onu yine yalnız buldum. Geçen defa kızın söylediği sözlerden dolayı canım çok sıkılmıştı. İçimin acısı yüzümde, bakışımda apâşikâr okunuyordu. Kız bu hâlimi görünce, sebebini sordu. Cevap vermek üzere dudaklarımı aralayınca, gözlerimden yaşlar boşandı.</p>

  <p class="normal">— “Kızım” dedim. “Geçen gün kalbimi kırdın. El’ân mahzun ve müteessirim. Ben sana o zaman, kızacak fena bir şey söylememiştim. O hareketinle, hem benim kalbimi kırdın, hem de seni çıldırasıya sevmekten başka bir kabahati olmayan biçâre bir delikanlıya ölüm azabı çektirdin!”</p>

  <p class="normal">“Bu söz kızı merhamete getirdi. ‘Bahsettiğiniz delikanlı kimdir?’ diye sordu. O zaman sizin kim olduğunuzu, onu ilk defa pencereden, çiçekleri sularken nasıl görüp sevmeye başladığınızı ve ondan dolayı hasta olduğunuzu, derdinizi bana nasıl anlattığınızı, ben de gidip kendisine haber verince, hem benim, hem de sizin yüreğinizi kırmış olduğunu ve bundan dolayı sizin şimdi ölümle hayat arasında çırpındığınızı anlattım. Ben sözlerimi bitirince kız:</p>

  <p class="normal">— “Bu anlattıklarınızın hepsi benim için mi oldu?” diye sordu.</p>

  <p class="normal">Kızın rengi uçmuş, yüreğinin titreyişi, sesine bile intikal etmişti.</p>

  <p class="normal">— “Elbette sizin için ve yalnız sizin için.” dedim. Şimdi bana ne emredersiniz kızım, ne yapayım, söyleyiniz.”</p>

  <p class="normal">— “Gidiniz ve selâmımı o genç adama götürünüz tarafımdan. Cuma gününü beklemesini kendisine tembih ediniz. Cuma günü, herkes câmiye gider. O zaman, bizim eve gelip kapıyı çalsın. Ben kölelerime kapıyı açmaları için emirler vereceğim. Onlar kapıyı açıp delikanlıyı bana getirirler. Cuma namazı bitip cemaat dağılmaya başlayıncaya kadar, onunla biraz görüşürüz. Böylece görüştükten sonra, o çıkar gider ve onun eve geldiğini babam da görmemiş olur.”</p>

  <p class="normal">İhtiyar kadının bu sözlerini işitince, dünyayı ve gökleriyle beraber cenneti de bana bağışladılar sandım. Sanki kuşlar, kurtlar, ağaçlar, yapraklar, çiçekler, sanki bütün kâinat ne kadar sevindiğimi anlamıştı ve sevincime iştirak ederek, hep birden bana gülüyorlardı.</p>

  <p class="normal">O dakikada anladım ki, hiç bir his, hiç bir duygu, hiç bir doğuş, hiç bir tulû<sup class="calibre3"><a href="../Text/binbirgece_split_204.html#footnote-100-112" id="footnote-100-112-backlink">[112]</a></sup> insanın gönlündeki aşkın doğuşu ve tulûu gibi, muazzam ve nurlu olamaz.</p>

  <p class="normal">İhtiyar kadına bahşiş olarak ne verdiğimi, onun bana nasıl teşekkür ederek ne zaman çıkıp gittiğini hiç hatırlamıyorum. Çünkü benim gözlerim parlak bir hayâl üzerine dikili kalmış ve o hayâlden başka hiçbir şey göremez olmuştu.</p>

  <p class="normal">Cuma gününe<sup class="calibre3"><a href="../Text/binbirgece_split_205.html#footnote-100-113" id="footnote-100-113-backlink">[113]</a></sup> yetişebilmek için, günleri, hatta saatleri sayıyordum. Nihayet perşembe oldu. Onun ardı sıra cuma da geldi. O gün giyindim kuşandım.</p>

  <p class="normal">Lâkin ihtiyar kadın, “Cuma namazına daha dört beş saat var, günlerce çekmiş olduğunuz işkencelerin izleri daha el’an yüzünüzde belli, gidip hamama girseniz, çok münasip olacak.” dedi.</p>

  <p class="normal">Kadın doğru söylüyordu. Hamama gitmeye karar verdim. Lâkin ondan evvel başımı bir tıraş ettireyim dedim. Uşağı çarşıya göndererek, gidip bana bir berber getirmesini tembih ettim. Hatta uşağa, “Aman dikkat et oğlum, berber lafazan adamın birisi olmasın, çünkü saçma dinleyecek hâlde değilim.” dedim.</p>

  <p class="normal">Uşak çarşıya gidip eve, şu şimdi karşımda oturan berberi getirdi. Bu şeyh efendi içeri girer girmez, bana selâm vererek “Allah kederinizi gidersin, endişelerinizi yok etsin, gözünüzün yaşlarını silsin, yüreğinizin teessürünü dindirsin, ömrünüzü çoğaltsın, sıhhatinize sıhhat katsın ve neş’enizi artırsın!” diye söze başladı.</p>

  <p class="normal">Bu kadar uzun duayı ben kısa kestirmek için “Eyvallah eyvallah berberbaşı, Allah da senin ettiğin ve edeceğin hayır duaları kabul eylesin, âmin.” dedim.</p>

  <p class="normal">Herif, “Bi-hürmeti Resul-i Rabbi’l-Âlemîn”<sup class="calibre3"><a href="../Text/binbirgece_split_206.html#footnote-100-114" id="footnote-100-114-backlink">[114]</a></sup> diye tekrar başladı. Belânın sunturlusuna çattığımı anladım, ama bu adamı savamazdım, çünkü saçlarımı kesmeye başlamış bulunuyordu.</p>

  <p class="normal">İki de bir, “Saçlarınızı tıraş ettirdiğinize çok iyi ettiniz. Çünkü İbnü’l-Abbas’ın şahadetiyle sabittir ki, Hazreti Resul-i Rabbi’l-Âlemin, ‘Her kim cuma günü başının saçlarını kısaltırsa, Hazreti Allah da onun başından yedi yüz yetmiş yedi türlü derdi ırak eder’, demiştir.” dedi.</p>

  <p class="normal">— “Siz yalnız elinizi biraz çabuk tutunuz da, şu tıraşı biraz evvel bitiriniz, çünkü çok acele işim vardır.” dedim.</p>

  <p class="normal">Berber, sözlerim üzerine usturayı bir yana bıraktı, cebinden bir mendil çıkarıp açtı. Avluya koşarak gökyüzünü uzun uzadıya seyretti. Sonra koşa koşa dönerek, “Biliniz ki bugün cumadır, cuma günü müdür, ama hangi cuma günüdür? Hicret-i Nebevi’nin iki yüz altmışıncı senesi Saferü’l-hayrının<sup class="calibre3"><a href="../Text/binbirgece_split_207.html#footnote-100-115" id="footnote-100-115-backlink">[115]</a></sup> onuncu cuma günüdür. Bugün, tam Merih burcuna girdik. İşte herhangi bir ayın onuncu günü, Merih burcuna girerken insan, kellesini tıraş ederse çok uğurlu, çok hayırlı bir iş yapmış olur. Sizin hakikaten bahtınız açıkmış ki, başınızın tıraşı size bugün nasip olmuş.”</p>

  <p class="normal">Bu tıraş artık fazla gelmişti.</p>

  <p class="normal">— “Allah ve Resulüllah hakkı için susunuz. Beni artık yordunuz!” dedim. “Ben sizden keramet, nücûm ve remil<sup class="calibre3"><a href="../Text/binbirgece_split_208.html#footnote-100-116" id="footnote-100-116-backlink">[116]</a></sup> beklemedim, başımın tıraş edilmesini istedim. Artık lafı bu kadar uzatıp durmayınız, geliniz de başımı tıraş edip işinizi bitiriniz!” diye bağırdım.</p>

  <p class="normal">— “A!... A!... A!... Şaşarım size... Ben size iyi bir nasihat veriyorum da siz bana fena mukabelede bulunuyorsunuz. Size söylediklerim, zannettiğiniz gibi boş laflardan ibaret değildir. Keşke bir sene hizmetinizde bulunsaydım da, bir sene zarfında size nasihatler edeydim. O zaman nasihatlerimin ne kadar doğru olduğunu görür ve işte o zaman, benim kıymetimi takdir ederdiniz.” dedi.</p>

  <p class="normal">Artık herif beni o kadar sıkıyordu ki, canıma tak dedi:</p>

  <p class="normal">— “Rica ederim, susunuz da beni tıraş ediniz. Beni öldürüyorsunuz!” dedim.</p>

  <p class="normal">Fakat o, yine yılışık yılışık gevezeliğine devam etti.</p>

  <p class="normal">Artık o kadar sıkıyordu ki, hiddetten kan tepeme hücum ediyor, neredeyse yüreğim çatlayacak sanıyordum. Uşağı bir işaretle yanıma çağırdım?</p>

  <p class="normal">— “Şu berbere bir altın ver de hemen buradan gitsin.” dedim.</p>

  <p class="normal">Fakat berber söze karıştı:</p>

  <p class="normal">— “Aman efendim” dedi, “hiç böyle lakırdı olur mu? Nasıl olur da ben işimi bitirmeden, vazifemi tamamlamadan para alabilirim? Öyle para bana haramdır. Mademki buraya gelip işe başladım, işimi bitirmeliyim. Hatta sizden para almayacak olsam dahi, vazifem işimi bitirmektir. Vakıa siz beni takdir etmiyorsunuz. Fakat ben sizin kıymetinizi takdir ederim. Hatta babanızı da tanırım, takdir ederim. Allah ona gani gani rahmet eylesin, o bana sizin gibi muamele etmezdi. Makberi cennet olsun, çok cömert, çok nazik adamdı. Bir gün babanız beni buraya eve çağırttırdı. Ve sırtından biraz kan almaklığımı emretti. Ben hemen demincek yaptığım gibi yıldızları muayene ettim. Ve babanızın o gün ve o saatte kan aldırmasının hayırlı ve uğurlu bir iş olmadığını gördüm. Gördüklerimi kendisine söyledim. O da sözlerimi dinleyerek o gün kan aldırmadı, iki gün sonra aldırdı. Kanı kazasız, belâsız aldım. Babanız bana hem teşekkür etti. Hem de nasihatim için, bana yüz parça altın verdi.”</p>

  <p class="normal">Artık dayanamadım:</p>

  <p class="normal">— “Sizin gibi bir adamı tanıdığı için Allah babama rahmet etmesin!” dedim.</p>

  <p class="normal">Berber gevrek gevrek güldü:</p>

  <p class="normal">— “Ben sizi aklı başında, başı da yerinde bir delikanlı sanırdım. Galiba hastalığınızdan dolayı aklınız biraz oynamış olacak ki, saçmalıyorsunuz. Mamafih sizi mazur görmeli! Çünkü hastasınız. Yalnız bu kadar aceleye ne lüzum var a beyim. Allah ruhuna gani gani rahmet eylesin, babanız bana sormadan hiçbir şey yapmazdı. Siz dünya işlerini benden daha iyi bilen bir adam daha bulamazsınız. Geliniz de her ne yapacaksanız, evvelâ yapacağınız şey hakkında benim fikrimi alınız. Ben sizden çok memnunum, siz hakikaten hoşuma gidiyorsunuz. Mademki öyledir siz nasıl olur da benden hoşlanmazsınız? Babanızdan gördüğüm iyilikler hürmetine size karşı sabırlı davranacağım!”</p>

  <p class="normal">— “Aman aman aman!” diye bağırmaya başladım. “Ne laf anlamaz insanmışsınız yahu? Size yalvarıyorum, çabuk başımı tıraş edip beni kendi hâlime bırakınız, çekilip gidiniz, artık sabrımı tükettiniz! Ayaklarınızı öpeyim, artık susunuz!” dedim.</p>

  <p class="normal">Eğer başım ıslak ve sabunlu olmasaydı, ayağa kalkarak, herife bir tokat indirecektim. Berber, güya beni okşayıp teskin etmek istiyormuş gibi, eliyle sırtımı okşadı:</p>

  <p class="normal">— “Bana karşı ruhunuzu bürüyen nefretin gözlerinizi de kör ettiğini görüyorum. Lâkin ben sizin söylediklerinize kızmayacağım. Çünkü hastalıktan sinirleriniz zayıflamış. Yedi-sekiz sene evvel, ben sizi bazen kucağıma alır ve mektebe kadar götürürdüm.”</p>

  <p class="normal">Artık bu herif çok oluyordu. Hiddetle yerimden kalktım, göğsüme açtığı havluyu parça parça yırttım:</p>

  <p class="normal">— “Defol git buradan!” diye bağırdım.</p>

  <p class="normal">Ömrümde belânın böyle püsküllüsüne, çam sakızı gibi yapışkanlısına tesadüf etmemiştim. Bütün vücudum tir tir titriyordu. Berber hiç ses çıkarmadı, sadece usturasını kayışın üzerine birçok sürttükten sonra, başımın bir kaç kılını daha tıraş etti. Lâkin yine dayanamadı ve söylenmeye başladı.</p>

  <p class="normal">— “Acele işe şeytan karışır, hatta ‘el-aceletü mine’ş-şeytan, et-teenni mine’r-Rahman’<sup class="calibre3"><a href="../Text/binbirgece_split_209.html#footnote-100-117" id="footnote-100-117-backlink">[117]</a></sup> derler. Tiz-reftâr olanın pâyine dâmen dolaşır.”<sup class="calibre3"><a href="../Text/binbirgece_split_210.html#footnote-100-118" id="footnote-100-118-backlink">[118]</a></sup></p>

  <p class="normal">“Siz beni ehemmiyetsiz bir adam sanıyorsunuz. Hâlbuki benim bildiğimi kimse bilmez. Gün geçmez ki, bir padişahın veyahut bir vezirin başıyla oynamayayım. Hiddetle kalkan ziyanla oturur. Siz böyle düşünmeden taşınmadan bir işe atılırsanız, neticede o işten pişman olursunuz. Pişmanlık nasip olur.”</p>

  <p class="normal">Ben yutkundum, yutkundum. Dişlerimi sıktım. Ne yerimden oynadım, ne de ses çıkardım. Lâkin herif durmadı:</p>

  <p class="normal">— “Sizin şu acele acele yapmak istediğiniz iş, her ne olursa olsun, uğurlu görünmüyor, onun için benden gizlemeyiniz, bana maksadınızın ne olduğunu anlatınız ki, size doğru yol göstereyim.” dedi.</p>

  <p class="normal">Cuma namazına üç saat kalmıştı. Bu herif, bu gevezelikte devam ederse, akşama kadar bile başımın tıraşını bitiremeyecekti. Bir an evvel başımın tıraşını bitirmesini rica ettim.</p>

  <p class="normal">O yine usturayı bir çeyrek kadar biledi, biledi, sonra gelip başımın küçük bir yerini daha tıraş etti, “Aceleniz hakkında endişeye düştüm. Eğer acelenizin esbâbını<sup class="calibre3"><a href="../Text/binbirgece_split_211.html#footnote-100-119" id="footnote-100-119-backlink">[119]</a></sup>bana bildirirseniz, sizin için çok hayırlı olacak. Babanız bana sormadan hiçbir şey yapmazdı.” diye ilâve etti.</p>

  <p class="normal">Artık bu herifin elinden kolay kolay kurtulamayacağımı anladım. Bir defa da işi tatlılığa dökerek halletmeyi tecrübeye kalkıştım. Çünkü vakit geçiyordu. Kızı görmek fırsatını kaçırırım diye yüreğim tıp tıp atıyordu:</p>

  <p class="normal">— “Rica ederim” dedim, “elinizi biraz tez tutunuz. Size acele işimin esbâbını söyleyeyim. Çok sevdiğim arkadaşlarım beni yemeğe dâvet ettiler, onlarla yemek yiyip sonra kıra gezmeye gideceğiz. Arkadaşlarımın arasında senelerce görmediğim bazı dostlarım vardır. Ziyafete yetişmek için acele ediyordum. Çünkü gecikirsem onlar ziyafeti bitirmiş ve yola çıkmış olacaklar.”</p>

  <p class="normal">— “Ne iyi ki hatırıma getirdiniz. Ben de bugün için, birçok arkadaşlarımı ziyafete dâvet etmiştim. Hâlbuki ben onları bugün için dâvet ettiğimi unuttum. Ziyafet için hiç bir hazırlık yapmadım. Biraz sonra hepsi kalkıp gelecekler, beni rezil edecekler.” dedi.</p>

  <p class="normal">Berberin bu laflarını duyunca, içimden çok sevindim:</p>

  <p class="normal">— “Merak etme” dedim, “Ben bugün dâvetli olduğum için, evde bugün hazırlanan yemekleri yiyecek kimse yoktur. Onları sen alırsın, götürüp arkadaşlarına peşkeş çekersin. Yalnız şu başımın tıraşını çabucak bitiriver de...”</p>

  <p class="normal">Bunun üzerine berber bana teşekkür etti.</p>

  <p class="normal">— “Uşaklara emir veriniz de” dedi, “yemekleri buraya getirsinler. Onları bir defa da gözlerimle göreyim.”</p>

  <p class="normal">Uşaklara emir verdim. Hemen yemekler getirildi. Berber yemekleri görünce:</p>

  <p class="normal">— “Hakikaten aşçı başınız çok usta adammış, yalnız bir şey eksik. Misafirlerime yakmak için buhur ile öd ağacı yok.”</p>

  <p class="normal">Uşağın bir tanesini acele çarşıya koşturdum. Bir okka öd ağacı, bir okka aselbent<sup class="calibre3"><a href="../Text/binbirgece_split_212.html#footnote-100-120" id="footnote-100-120-backlink">[120]</a></sup>, bir okka amber, bir okka misk aldırdım. Tek başımın tıraşı çabuk bitsin, ben çarşıyı takımıyla satın alıp herife bağışlamaya çoktan razıydım.</p>

  <p class="normal">Artık bekleyecek vakit kalmamıştı. Uşaklar kokuları getirdiler. Berber oturup kokuları birer birer açtı. Öd ağacı parçalarını birer birer muayene ediyor, şurası fena, burası çok iyi diye tenkit ediyordu. Berber muayenesini uzattıkça, benim içimin yağları eriyordu. Berber öd ağacı ve amberin muayenesini de bitirdikten sonra, gelip başımın küçük bir tarafını daha tıraş etti ve yine durdu.</p>

  <p class="normal">O durunca, benim yüreğim de durdu sandım. Bu sefer bana şunları anlatmaya başladı:</p>

  <p class="normal">“Bugün dâvet ettiğim arkadaşlarımı ancak sizin sayenizde ağırlayarak izzet ve ikrâm edebileceğim. Ama şimdi ne düşünüyorum biliyor musunuz? Dâvetlilerimin hiç birisi, sizin bana ihsan buyurduğunuz iyi şeyleri yiyip koklamaya lâyık değildirler. Dâvetlilerim hamamcı Zeytun Ağa, fındıkçı Salih, katırcı Ömer, turşucu İshak, çöpçü Hasan ve sütçü Mazlum’dan ibarettir. Bunların sözünden, sohbetinden istifade edilmez. Bunların yegâne mârifetleri, iyi raks<sup class="calibre3"><a href="../Text/binbirgece_split_213.html#footnote-100-121" id="footnote-100-121-backlink">[121]</a></sup> etmesini bilmeleridir. Yalnız her birisi başka başka türlü oynar. Bunları oynarken seyretmek, çok eğlencelidir. Hatta siz arkadaşlarınıza gitmekten vazgeçseniz de benimle birlikte gelseniz, bunların oyunlarını seyreder, eğlenirdiniz.”</p>

  <p class="normal">— “Ben arkadaşlarıma muhakkak gitmeliyim.” dedim. “Sizin arkadaşlarınızı inşallah başka bir gün seyrederim.”</p>

  <p class="normal">Hâlbuki berber laf anlar takımından değildi. Kendisiyle beraber arkadaşlarına gitmekliğim için boyuna ısrara başladı.</p>

  <p class="normal">— “Efendim” diyordu, “biliyorsunuz ya! Meşhur bir laf vardır. Bir insana Allah sevinmek fırsatını verdimiydi, o fırsatı kaçırmamalıdır. Çünkü insan, oraya sonra gider de eğlenirim diye, Allah’ın ona bahşettiği sevincin fırsatını kaçırırsa, sonra o insan ne tedbir yapsa, tedbirini takdir bozar, o fırsatı bir daha elde edemez. Onun için siz, bu fırsatı kaçırmayınız. Geliniz, sözümü dinleyiniz de beraber gidelim. Pişman olmayacağınıza söz veriyorum.”</p>

  <p class="normal">Herifin bu sözlerine ben kahkahayla güldüm. Lâkin kahkaha, neş’e kahkahası değil, hiddet kahkahasıydı. Ona:</p>

  <p class="normal">— “Demincek vazife telâkki ettiğiniz şu başımın tıraşı işini bir an evvel bitiriniz de” dedim, “ondan sonra ben yoluma gideyim, siz de sizi bekleyen arkadaşlarınıza gidiniz, çünkü artık öğle yaklaşıyor. Benim arkadaşlarım beni bekledikleri gibi, sizinkiler de sizi bekliyorlardır.”</p>

  <p class="normal">— “Evet, tıraşı artık hemen bitirmeliyim, lâkin tıraşınızı bitirdikten sonra niyetim, sizi arkadaşlarıma götürmektir. Çünkü siz onları bir defacık bile görseniz, artık her gün, her saat onları görmek isteyeceksiniz. Hatta bunlara o kadar muhabbet bağlarsınız ki, şimdiki arkadaşlarınızı unutur, onların yüzüne bir daha bakmazsınız.” dedi.</p>

  <p class="normal">— “Allah sizi arkadaşlarınızdan, arkadaşlarınızı da sizden hiç ayırmasın. İnşallah onları bir gün bu eve dâvet eder, burada hep beraber eğleniriz. Lâkin bugün, muhakkak arkadaşlarıma gitmek mecburiyetindeyim.” dedim.</p>

  <p class="normal">Fakat karşımdaki adam, kurduğu niyetten kolay kolay vazgeçer takımından değildi.</p>

  <p class="normal">— “Biliyor musunuz, ne düşündüm?” dedi. “Ben arkadaşlarımla çok laubaliyimdir. Sizin bana ihsan ettiğiniz yemekleri gidip şimdi onların önüne koyarım. Sonra buraya geri koşar tıraşınızı bitiririm. Tıraşınızı bitirdikten sonra, siz nereye giderseniz, ben de sizinle beraber gelirim.” diye ilâve etti.</p>

  <p class="normal">— “Allah size sağlık versin, Allah size neş’e versin, siz arkadaşlarınıza gidiniz. Ben de arkadaşlarıma gideyim. Siz benimle beraber gelemezsiniz. Çünkü ben gideceğim yere, yapayalnız gitmek mecburiyetindeyim.”</p>

  <p class="normal">— “Hâşâ! Sizin yalnız gitmeniz katiyen câiz değildir.”</p>

  <p class="normal">— “Yahu gideceğim yere benden başka kimse gidemez!” diye bağırdım.</p>

  <p class="normal">Herif:</p>

  <p class="normal">— “Öyleyse siz bir kadının yanına gidiyorsunuz. Çünkü öyle olmasaydı, beni de beraber alırdınız. Hâlbuki gideceğiniz kadının kim olduğunu iyice tahkik ettirdiniz mi? Ben Bağdat’ın bütün kadınlarını bilirim. Beni beraber götürürseniz, gideceğiniz kadının tehlikeli olup olmadığını anlar ve size söylerim. Siz tek başınıza gitmekle, belki kendinizi ölüm tehlikesine atıyorsunuz. Sonra ziyaret edeceğiniz kadın meselâ, tehlikesizse bile, o tehlikesiz kadının bir erkek akrabası olur. Haydi diyelim ki, kadının erkek akrabası bulunmasın. O takdirde, hiç olmazsa, kadın akrabası veyahut ahbabı olur ya! İşte o ahbap, kadının evine girdiğinizi görür de gidip valiye haber verirse, vali pek yaman adamdır, genç boynunuz cellâdın kılıcı altında düşer ha!”</p>

  <p class="normal">— “Be adam, şu ağzının söylediği lafları kulağın işitiyor mu acaba? Ben seni buraya ne için çağırdım? Sense şimdi ne yapıyorsun!” diye haykırdım.</p>

  <p class="normal">Haykırışım üzerine berber, ağzını bir müddet kapadı ve başımı daha çabuk tıraşa başladı.</p>

  <p class="normal">Tam bu sırada, şehrin her tarafından ezan sesleri yükseldi. Sokaklarda bir kaynayış başladı. Halk avuç avuç câmilere doğru gidiyordu. Elhamdülillâh, başımın tıraşı da bitti. Berberi başımdan savmak için, “Mademki tıraş bitti. Size verdiğim yemekleri alınız, onları koşa koşa arkadaşlarınıza götürünüz, sonra yine koşa koşa geri dönünüz. Ben sizi burada bekleyeceğim. Gideceğim yere beraber gitmeye karar verdim.” dedim.</p>

  <p class="normal">Maksadım, berber evden ayrılır ayrılmaz, kadının evinin yolunu tutmaktı. Berber:</p>

  <p class="normal">— “Pekâlâ, ben çabuk gidip geleceğim.” dedi, “Fakat siz, beni aldatıp evden kaçmayınız. Çünkü başınızı büyük bir belâya uğratmış olursunuz, muhakkak burada bekleyiniz!” dedi ve yemekleri alınca sokağa çıktı.</p>

  <p class="normal">Lâkin herif misafirlerine gitmemiş, evimin biraz ötesindeki sokağın köşesinde duvarı siper ederek kendini gizlemiş.</p>

  <p class="normal">Herifin artık epeyce uzaklaştığını tahmin edince, ben de sokağa çıktım. Acele adımlarla kadı’nın evinin önüne vardım. Kapıyı çaldım. Kapı açıldı, içeri daldım. Hâlbuki bu berber arkamdan gelmiş. Herifin ardım sıra geldiğinden benim hiç haberim yoktu. Ben eve girer girmez, o gün herkesten evvel Cuma namazının sünnetlerini kılıp bitiren kadı efendi de câmiden dönerek eve girmez mi?</p>

  <p class="normal">Kadı’nın kadın kölelerinden biri, bir kabahat işlemiş, kadı eve girince, bir sopa alarak kadını eşek sudan gelinceye kadar dövdü. Kadın ciyak ciyak bağıra bağıra kıyametleri kopardı. Kadını kadı efendinin elinden kurtarmaya koşan bir erkek köleyi de adam akıllı patakladı. O da başka bir makamdan feryadı tutturdu.</p>

  <p class="normal">Erkek kölenin feryadını sokaktan işiten bu berber, kadı’nın beni dövdüğünü sanmış. Olanca sesiyle, “İmdat! İmdat! Efendimi öldürüyorlar” diye bağırmaya başlamış. Birden başına toz toprak dökmüş, elbiselerini yırtmış, doğru bizim eve koşmuş, ne kadar akrabam, ahbabım varsa, hepsini ayaklandırmış. Onlarla beraber kadı’nın evine dönmüş.</p>

  <p class="normal">Berber, kadı’nın evine gelince, sanki mahşeri beraber getirmiş sanırdınız. Kadı, evinin önünde bağrışan, çırpışan, bu kalabalığı görünce şaşırmış. Evinin kapısını açmış, berbere ne istediğini ve bu kıyametin ne olduğunu sormuş.</p>

  <p class="normal">Berber ile kölelerim kadıya, “Efendimizi öldürdünüz!” diye haykırdılar. Çünkü duyuyordum.</p>

  <p class="normal">Kadı, “Sizin efendinizi tanımıyorum, sonra onu neden öldüreyim?” dedi.</p>

  <p class="normal">Berber, “Siz onu içerde boğazlarken, biz dışarıdan onun feryadını işittik!” diye bağırdı.</p>

  <p class="normal">Kadı da, “Sizin efendiniz evimin içinde ne arar?” diye sordu.</p>

  <p class="normal">Berber kadıya, “Artık çok uzun ediyorsun. Efendimiz senin kızını seviyordu. Buraya geldi. Girdi, sen de onu evde yakalayıp orada öldürüverdin. Haydi bakalım. Efendimizi meydana çıkar! Yoksa, bu cem-i gafirle<sup class="calibre3"><a href="../Text/binbirgece_split_214.html#footnote-100-122" id="footnote-100-122-backlink">[122]</a></sup> doğru Halifeye gider, yaptıklarını ona anlatırız. Haydi! Haydi! Bekleyecek bir dakikamız bile yok!” diye bangır bangır bağırıyordu.</p>

  <p class="normal">Kadı bu sözleri işitince şaşkınlıktan dona kaldı. “Sen yalan söylüyorsun, buyurun evime girin ve eğer efendiniz evimdeyse, çıkarıp alınız!” dedi.</p>

  <p class="normal">Bulunduğum odanın içinde hiç de saklanacak yer yoktu. Yalnız bir köşede bir küçük sandık vardı. Güç belâ sandığa girerek gizlendim.</p>

  <p class="normal">Başta berber olarak halk, odaları araya araya benim odama geldi. Berber sandığı görünce sandığın kapağının kıpraştığından, benim içinde olduğumu anladı. Sandığı sırtlayınca aşağıya koştu. Sandığı ahâlinin gözü önünde yere çarptı. Sandık yere düşünce kırıldı. Sandıkla beraber ayağım da kırıldı.</p>

  <p class="normal">Kırık ayağımla, kalabalığın arasına dalıp izimi kaybettirdim. Bütün ümitlerim, bütün hayâllerim mahvolmuştu. Ertesi günü, nem var nem yoksa sattım. Bu berberin bulunduğu yerde yaşamamaya yeminler ettim. Bağdat’tan çıkıp buraya geldim. Onun şerrinden kurtulduğumu zannediyordum. Hâlbuki işte bu menhus herifi burada da buldum.</p>

  <p class="normal">Bu hikâyeyi anlatan genç, geveze berber çıkıp gitmedikçe, masaya oturmamakta inat ediyordu. Bidayette hiç sesini çıkarmamış ve hikâyeyi sükûn içinde dinleyen berber, birdenbire kendisini müdafaaya koyuldu:</p>

  <p class="normal">Ey cemaat, diye başladı. Ben olmasaydım, bu delikanlının hâli yamandı. Zekâm sayesinde, bu genci ölümden kurtardım. Ayağı kırıldı, fakat hayatı kurtuldu. Eğer onun iddia ettiği gibi, boşboğaz bir adam olsaydım, ona yaptığım bu iyilikleri yapar mıydım? Zaten hangi adam, dünyada iyilik etmiştir de, iyiliğine karşı fenalık görmemiştir? Ben de bu gence ettiğim iyiliğin mükâfatını, işte demincek gördüm. Kendimin geveze değil, lâkin sükûtî<sup class="calibre3"><a href="../Text/binbirgece_split_215.html#footnote-100-123" id="footnote-100-123-backlink">[123]</a></sup> olduğumu ispat için, müsaadenizle sizlere başımdan geçen bir vak’ayı anlatayım. Ondan sonra da kardeşlerimin başlarından geçen vakaları anlatacağım ki, içlerinde hangimizin daha akıllı olduğunu anlamakta müşkülat<sup class="calibre3"><a href="../Text/binbirgece_split_216.html#footnote-100-124" id="footnote-100-124-backlink">[124]</a></sup> çekeceksiniz.</p>
</body>
</html>
