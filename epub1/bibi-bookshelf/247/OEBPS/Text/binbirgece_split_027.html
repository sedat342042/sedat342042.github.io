<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>binbirgece</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h1 class="h1baslik" id="calibre_toc_26">CÜCE VE CÜCENİN CÂNİLERİ</h1>

  <p class="normal">Bir varmış, bir yokmuş, Basra şehrinde çok tuhaf bir terzi varmış. Bu terzinin bir âdeti varmış. Birisine elbise dikip de paraları aldığı gün, muhakkak karısıyla şehirdeki eğlence yerlerinden birine gider, eğlenirmiş.</p>

  <p class="normal">Bir gün bu terzi, zengin bir adama bir cübbe dikerek hayli para almış. O gece eve dönerken, sokakta, tuhaf bir cüceye rast gelmiş. Kendi kendine, “Bu cüceyi evime yemeğe dâvet edeyim. Sonra karımı alır ve cüceyle birlikte eğlence yerlerinden birine giderek hoş bir vakit geçiririz.” diye düşünmüş.</p>

  <p class="normal">Derhal cücenin yanına yanaşarak onu evine dâvet etmiş. Cücenin karnı aç olduğu için, bu dâveti memnuniyetle kabul etmiş.</p>

  <p class="normal">Terziyle cüce eve gitmişler. Yemek vakti gelmiş, hepsi sofra etrâfına sıralanmışlar. Et gelmiş, yenmiş; sebze gelmiş, tabak süpürülüp temizlenmiş; sıra balığa gelmiş. O gece evin hanımı, çarşıdan kelepir, büyükçe, güzel bir balık satın almışmış. Balık yenilirken şakacı olan evin hanımı, cücenin ağzına koca bir lokma tıkmış. Sonra elleriyle cücenin dudaklarını sımsıkı tutarak “Bu balığı size çiğnetmeden yutturacağım.” diye tutturmuş ve zorla cüceye balığı yutturmuş. Hâlbuki lokmanın içinde büyük bir kılçık varmış. Kılçık cücenin boğazına batmış. Cüce hemen oracıkta ölüvermiş.</p>

  <p class="normal">İstemeyerek yaptıkları bu fenalıktan dolayı gerek terzi, gerek karısı pek müteessir olmuşlar. Düşünmüşler, taşınmışlar, sonra karının aklına bir fikir gelmiş.</p>

  <p class="normal">— “Cüceyi burada bulurlarsa, ne desek inanmazlar, onu isteyerek öldürdüğümüzü zannederek ikimizin de başını keserler. Onun için cüceyi koynuna al, üzerine bir mendil ört, ben önde, sen arkada sokağa çıkalım. Çocuğumuz birdenbire hastalandı, onu hekime götürüyoruz diye buradan uzaklaşırız.” demiş.</p>

  <p class="normal">Terzi cüceyi koynuna almış. Karı önde, o arkada yola çıkmışlar.</p>

  <p class="normal">Sokakta giderlerken kadın boyuna “Âhh yavrum, vâh yavrum, sen hasta olacağına keşke ben olaydım!” diye dövünüp dururmuş. Onları görenler de bunlara acırmış.</p>

  <p class="normal">Nihayet karı koca, bir Yahudi hekimin kapısını çalmışlar. Kapıyı bir Arap<sup class="calibre3"><a href="../Text/binbirgece_split_163.html#footnote-100-71" id="footnote-100-71-backlink">[71]</a></sup> kölesi açmış. “Ne istiyorsunuz?” diye sormuş.</p>

  <p class="normal">Kadın, “Evlâdımız hasta, şu altını al da ustana ver, çabuk gelsin çocuğumuza baksın.” diye cevap vermiş.</p>

  <p class="normal">Arap köle, kapıyı açık bırakarak ustasını çağırmak üzere yukarı çıkarken, terzi cüceyi kapının iç tarafa bırakmış. Sonra süratle sıvışıp kaçmışlar.</p>

  <p class="normal">Biraz sonra, güya kapıda bekleyen hasta çocuğu muayene etmek üzere Yahudi hekim aşağı inmiş. Fakat yağlı müşteriye çattığı ümidiyle karanlıkta o kadar acele koşmuş ki, ayağı, duvara dayalı olan cüceye dokunur dokunmaz boylu boyuna yüzüstü yere düşmüş.</p>

  <p class="normal">Yahudi küfürler ederek ve üstünü başını silerek ayağa kalkmış. Bir de bakmış ki, ayaklarının dibinde ufacık tefecik bir ölü cüce yatıyor! Korkudan aklı başından uçacak gibi olmuş. Cüceyi alınca doğru karısının yanına koşmuş. “Aman başıma gelene bir bak” demiş. “Kapıya giderken, bir kenarda beklemekte olan hastayı yere düşürdüm, üstüne de ben düştüm. Kalkınca hastayı ölü buldum. Şimdi ne yapacağız?” Ağlayıp saçını, sakalını yolmaya başlamış. Karısı evvelâ şaşırmış. Sonra kendini toplamış.</p>

  <p class="normal">— “Ne oluyorsun yahu!” demiş. “Müşkülün kolay tarafı vardır. Biz şimdi bu cüceyi alır, yavaşça komşumuzun avlusuna bırakırız. Komşumuz sarayın aşçısı zengin bir Müslüman olduğu için, evinden fareler, kedi ve köpekler eksik olmaz. Bu kedi ve köpekler sabaha kadar cüceyi yerler ve biz de başımıza gelen bu belâdan bu sûretle kurtuluruz.”</p>

  <p class="normal">Yahudi karısının bu fikrini beğenmiş ve onun söylediği gibi yapmış. Hâlbuki o sırada, birkaç günden beri saray aşçısının erzakı çalınmaktaymış. Aşçı bu hayırsızlığın farelerle kediler tarafından yapıldığını sanıyormuş. Onun için ikide birde eline bir değnek alarak avludaki kedi ve köpekleri kovmaya çıkarmış.</p>

  <p class="normal">Yine böyle bir gece, kedileri kovmak üzere yavaşça avluya çıktığı sırada, bir karaltı görmüş. İçinden “Hah şimdi anlaşıldı” demiş. “Hırsızlığı yapanlar bizim kediler değil, iki ayaklı adam evlâtlarıymış. Şu herifin arkasından yanaşarak tepesine şöyle bir tokmak indireyim de, erzak çalmanın ne demek olduğunu anlasın!” Ve yavaş yavaş, ayaklarının ucuna basarak, duvara dayalı duran cücenin arkasından, cücenin başına tokmağı indirmiş. Zaten ölü olan zavallı cüce yere yıkılıvermiş.</p>

  <p class="normal">Aşçı cüceyi öldürdüğünü görünce, müteessir olmuş. Çünkü merâmı hırsızı öldürmek değil, sade canını yakmak ve korkutmakmış. Fakat karşısında ölü bir adam görünce, kendisi korkmuş ve düşünmeye başlamış.</p>

  <p class="normal">Nihayet cüceyi sırtlamış, gece olmasından bil-istifade<sup class="calibre3"><a href="../Text/binbirgece_split_164.html#footnote-100-72" id="footnote-100-72-backlink">[72]</a></sup> tenha bulunan çarşı sokağının başına, duvara dayamış, bırakmış.</p>

  <p class="normal">Sultanın bir Hıristiyan sarrafı varmış. Bu sarraf, o gece içmiş içmiş, zil zurna sarhoş olmuş. Nihayet ayılmak üzere hamama gitmeye karar vermiş. Düşe kalka giderken, sokak köşelerinde saklanan çocuklar, sarhoşun kulağını çeker yahut yanağına vururmuş. Sarhoş bu şakalara pek fena kızar, kendi kendine, “Hele biriniz elime geçerseniz, size Hanya ile Konya’yı gösteririm.” diye söylenirmiş.</p>

  <p class="normal">Tam çarşı sokağına dönerken bir de ne görsün, çocukların bir tanesi duvara yamyassı dayanmış, onun köşeden geçmesini beklemiyor mu?</p>

  <p class="normal">Sarhoş sarraf, bu fırsattan istifade etmek üzere çocuk sandığı ölü cüceye yavaşça yanaşmış. Olanca kuvvetiyle, cücenin yanağına bir yumruk indirince, cüce yere yuvarlanmış. Sarraf cücenin yere yuvarlanmasından cesaret alarak tekmelemeye başlamış. Ayağıyla beline bir tekme indirmiş.</p>

  <p class="normal">O sırada bekçi de oradan geçiyormuş. Bir adamın başka birisini dövmekte olduğunu görünce, hemen sarrafın yanına yanaşmış. Dayak yiyen adamın yerde ölü olarak yattığını görünce, sarrafı yakalamış. Ellerini arkasına bağlayarak ve ölü cüceyi de omzuna alarak ikisini de doğru valiye götürmüş.</p>

  <p class="normal">Vali, hemen oracıkta sarrafı muhakeme etmiş ve ertesi sabah asılmak üzere idama mahkum etmiş.</p>

  <p class="normal">Ertesi sabah, şehrin en geniş meydanlığına darağacı kurmuşlar. Sarrafı darağacının altına getirmişler, ipi boynuna geçirmişler, cellâtlar tam ipi çekip de sarrafı asacakları zaman, Sultanın aşçıbaşısı kalabalığı yara yara, darağacının önüne gelmiş. “Bu adamı asmayınız, o mâsumdur, cüceyi o değil ben öldürdüm.” diye bağırmış.</p>

  <p class="normal">Aşçıyı valiye götürmüşler. Vali aşçıya cüceyi nasıl öldürdüğünü sormuş, aşçı da kedileri kovmak için avluya çıktığı zaman cüceyi avluda gördüğünü ve başına bir tokmak vurarak cüceyi öldürdüğünü anlatmış.</p>

  <p class="normal">Vali zâbitlere, “Sarrafı salıveriniz, onun yerine götürüp bunu asınız!” demiş.</p>

  <p class="normal">Aşçıyı asmak üzere darağacının altına getirmişler. Tam ipi çekecekleri anda, kalabalık arasında, “Onu asmayınız, o bî-günahtır!<sup class="calibre3"><a href="../Text/binbirgece_split_165.html#footnote-100-73" id="footnote-100-73-backlink">[73]</a></sup> ” diye birisinin haykırdığı duyulmuş. Herkes o tarafa doğru bakınca, Yahudi doktorun soluya soluya ilerlediği görülmüş.</p>

  <p class="normal">Yahudi’yi alıp valiye götürmüşler. O da akşam, merdivenden inerken ayağıyla çarparak onu nasıl öldürdüğünü ve sonra cesedini nasıl komşusunun avlusuna attığını anlatmış.</p>

  <p class="normal">Vali, “Aşçıyı bırakınız, bu hekimi götürüp hemen ipe çekiniz!” emrini vermiş.</p>

  <p class="normal">Derken, meydana terzi çıkmasın mı? Terzi, “Ben valiye gidip söyleyeceklerimi söyleyinceye kadar bu adamı asmayınız.” demiş.</p>

  <p class="normal">Terziyi valiye götürmüşler. Terzi valiye, nasıl cüceyi evine dâvet ettiğini ve karısının şaka olsun diye nasıl ağzına bir lokma ekmekle biraz balık koyduğunu ve balık kılçığının cüceyi nasıl boğduğunu anlatmış.</p>

  <p class="normal">Vali, onun üzerine zâbitlere emir vermiş. “Hekimi asmayınız. Onun yerine bu terziyi götürüp asınız!” demiş.</p>

  <p class="normal">Cellâtlar Yahudi hekimin boğazından ilmeği çözmüşler. Terzinin boğazına geçirmişler, herifi asmaya hazırlatmışlar.</p>

  <p class="normal">Cüce, Sultanın en sevdiği soytarısıymış. Vezirler, soytarının öldürüldüğü havâdisini vermeye korkmuşlar. Yutkunmuşlar, ezilmişler, büzülmüşler, nihayet Sultana hakikati söylemeye mecbur olmuşlar. Sultan cüceyi öldüren caninin hemen karşısına getirilmesini emretmiş.</p>

  <p class="normal">O sırada terziyi de asmak üzereymişler. Terziyi, alıp Sultana getirmişler. Terzi Sultana cüceyi nasıl istemeyerek öldürdüğünü söylemiş. Sultan hem Yahudi hekimi, hem Hıristiyan sarrafı, hem de kendi aşçısını çağırtmış. “Ve bu cücenin başına gelen vak’a kadar tuhaf bir şey başkasının başına gelmiş midir?” diye sormuş.</p>

  <p class="normal">O zaman sarraf atılmış ve eli kesilen adamın hikâyesini şöylece anlatmaya başlamış:</p>
</body>
</html>
