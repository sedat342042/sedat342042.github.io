<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>binbirgece</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h1 class="h1baslik" id="calibre_toc_78">KUYUMCU İLE CÂRİYE</h1>

  <p class="normal">Vaktiyle zenpare ve ayyaş bir kuyumcu vardı. Bu kuyumcu, bir gün, dostlarından birine misafirliğe gitti. Oturup şarap içerken kuyumcunun gözü tesadüfen duvara ilişmesin mi? Bir de ne görsün!... Bir dünya güzeli, mışıl mışıl uyuyor…</p>

  <p class="normal">Kuyumcu bu resmi görür görmez derin bir ah çekerek bayıldı ve o günden itibaren de hastalanıp yatağa düştü.</p>

  <p class="normal">Zavallı sevdalı gün geçtikçe sararıp soluyor, ateşe gösterilen balmumu gibi eridikçe eriyordu.</p>

  <p class="normal">Bu sırada bazı dostları kuyumcunun ziyaretine geldiler. Hastalığının sebebini sorup soruşturdular. Fakat biçare âşık bunların hiçbirine sırrını açmadı.</p>

  <p class="normal">Bir gün, en aziz dostu, yalnız başına onu ziyarete geldi:</p>

  <p class="normal">— “Canım” dedi, “sana ne oldu böyle? Eskiden içimizde en şen, en neş’eli sendin. Yataklara düşüp hastalanmana sebep nedir? Sırrını bana açmaktan çekinme. Şunu da iyi bil ki, derdini saklayan derman bulamaz…”</p>

  <p class="normal">Dostunun bu samimi sözleri hastanın hâlet-i ruhiyesi üzerinde lâzım gelen tesiri yapmıştı. Bunun üzerine bedbaht âşık derdini döktü:</p>

  <p class="normal">— “Ahbaplardan birinin ziyaretine gitmiştim. Duvarda bir dünya güzelinin tasvirini gördüm. İşte beni bu hâle sokan onun aşkıdır…”</p>

  <p class="normal">— “Sen delirdin mi Allah aşkına?... Hiç insan aslı faslı olmayan uydurma bir resme âşık olur mu?...”</p>

  <p class="normal">— “Uydurma olduğunu nereden biliyorsun? Yemin ederim ki, kat’iyen uydurma değildir. Onu yapan ressamın mutlaka hakiki bir örneği vardı… Buna eminim…”</p>

  <p class="normal">— “Hiç de değil!... O çeşit resimlerin ekserisi muhayyile mahsulüdür. Gel sen bu sevdadan vazgeç. Ben bunun sonunu hayırlı görmüyorum…”</p>

  <p class="normal">Dostu buna benzer birçok nasihatlerde bulunduysa da bunların hiçbirisi kuyumcuya kâr etmedi. Zavallı âşıkın kafasına bir tek fikir saplanmıştı:</p>

  <p class="normal">— “Biliyorum” diyordu, “ben bu aşk yüzünden öleceğim… Ne yapalım, benim de kaderim böyleymiş… Allah’tan şunu temenni ediyorum ki, o dünya güzelini ömrümde hiç olmazsa bir defacık olsun göreyim…”</p>

  <p class="normal">Kuyumcunun dostu baktı ki, olacak gibi değil, zavallı âşık mum misali eriyip gidiyor, hemen o günden itibaren tahkikata başladı. İlk evvel yapılacak iş, ressamı bulmaktı. Fakat aksilik olacak, ressam başka bir memlekete seyahate çıkmıştı. Bunun üzerine kuyumcunun sâdık dostu ressama bir mektup gönderdi. Bu mektupta falan zatın evindeki resmin sırf muhayyile mahsulü olup olmadığını soruyor ve şayet bir insanı model ittihaz ederek yaptıysa, o dilber kızın nerede bulunduğunun bildirilmesini istirham ediyordu.</p>

  <p class="normal">Ressam bu mektuba kısaca cevap verdi:</p>

  <p class="normal">“Resmini gördüğünüz dünya güzeli, Keşmir Padişahının vezirine mensuptur; Vezirin konağında sâzendelik eden bir câriyedir ve el-yevm<sup class="calibre3"><a href="../Text/binbirgece_split_563.html#footnote-100-471" id="footnote-100-471-backlink">[471]</a></sup> ber-hayattır<sup class="calibre3"><a href="../Text/binbirgece_split_564.html#footnote-100-472" id="footnote-100-472-backlink">[472]</a></sup>.”</p>

  <p class="normal">Kuyumcu bu mektubu okuyunca ok gibi yerinden fırladı. Bir iki saat içinde derhal hazırlık görüp İran’dan Keşmir’e giden bir kervana katıldı.</p>

  <p class="normal">Kervan aylarca yol aldıktan ve birkaç defa haramilerin baskınına uğradıktan sonra, nihayet Keşmir şehrine varmıştı.</p>

  <p class="normal">Kuyumcu hanların birine indi ve birkaç gün şehrin temaşaya değer yerlerini gezip dolaştı. Fakat gönlü sevda ateşi içinde yandığı için gözleri hiçbir şey görmüyordu. Aklı fikri hep resmine âşık olduğu dilberdeydi.</p>

  <p class="normal">Bir gün, câriyeye dair mâlumat toplamak maksadıyle bir attar dükkanına girdi. Beş-on kuruşluk alış-verişten sonra, dükkan sahibiyle baş başa sohbete koyuldu.</p>

  <p class="normal">— “Bendeniz” dedi, “İran’dan geliyorum. Memleketinizin methini küçükten beri işitirdim. Doğrusu çok şirin memleket. Ahalisi de, yüzünüze söylemek gibi olmasın, son derece nezaketli ve kibar insanlar… Maksad-ı âcizânem daha bir müddet şehrinizde kalmak, camileri ve türbeleri ziyaret etmektir.”</p>

  <p class="normal">Attar, İranlı seyyahın bu sözlerini işitince büyük bir tefahur<sup class="calibre3"><a href="../Text/binbirgece_split_565.html#footnote-100-473" id="footnote-100-473-backlink">[473]</a></sup> ve gurur hissetti. Koltuklarını kabarta kabarta cevap verdi:</p>

  <p class="normal">— “Hakkımızda gösterdiğiniz teveccüh, emin olunuz, hiçbir zaman zail olmayacaktır. Kendimizi methetmek gibi olmasın; ama, doğusu buranın halkı çok müstakim4 ve namuslu insanlardır. Burada hiç kimse yalan söylemez, hile etmez. Hele başımızda bir Padişah var ki, adalet hususunda belki dünyada naziri yoktur.”</p>

  <p class="normal">Kuyumcu, karşısındakini sahte bir hayret ve takdirle dinliyordu:</p>

  <p class="normal">— “Yaaa!...” dedi, “Aşk olsun… Padişah dediğin böyle olur…”</p>

  <p class="normal">Attar büsbütün coşarak devam etti:</p>

  <p class="normal">— “Ne diyorsunuz efendim, Padişah-ı zî-şan efendimizin icraatını anlatsam, hayrette kalırsınız…”</p>

  <p class="normal">— “Ne gibi?”</p>

  <p class="normal">— “Ne gibi olacak, Zat-ı şahâne sihirbazlara fevkâlâde düşmandırlar…”</p>

  <p class="normal">— “Yaaa!...”</p>

  <p class="normal">— “Evet… Bu sebepten bu memlekette, hamd olsun, hiç sihirbaz ve büyücü yoktur. Hatta fala bakmak da yasaktır.”</p>

  <p class="normal">Kuyumcu makam-ı takdirde elini dizine vurdu:</p>

  <p class="normal">— “Ne muazzam icraat!...” diye bağırdı. “Demek oluyor ki, burada falcı, bakımcı, remilci vs. gibi erazile<sup class="calibre3"><a href="../Text/binbirgece_split_566.html#footnote-100-474" id="footnote-100-474-backlink">[474]</a></sup> ekmek yok. Doğrusu tebrike şayansınız.”</p>

  <p class="normal">Attar gülümseyerek devam etti:</p>

  <p class="normal">— “Hele bir sihirbaz yanılıp da Padişah-ı zî-şan efendimizin eline geçsin, yok mu ya, alimallah…”</p>

  <p class="normal">Kuyumcu karşısındakinin sözünü kesti:</p>

  <p class="normal">— “Tabii derhal idam!...” dedi.</p>

  <p class="normal">— “Hayır hayır, yanılıyorsunuz… Derhal idam değil… Evvela işkence, sonra ölüm… Anlatayım da bakın. Şehri çepeçevre kuşatan surların haricinde cesim ve boş bir sahranç<sup class="calibre3"><a href="../Text/binbirgece_split_567.html#footnote-100-475" id="footnote-100-475-backlink">[475]</a></sup> vardır. Yakalanan sihirbazlar işte bu sahranca atılır. Günlerce aç ve susuz bırakılır… O lânetleme mahluklar da böylece geberip giderler…”</p>

  <p class="normal">— “Oh olsun… Canları cehenneme… Öylelerine müstahaktır…”</p>

  <p class="normal">Kuyumcu böyle söyledikten sonra sözü vezir vüzeraya intikal ettirdi:</p>

  <p class="normal">— “Bendenizin hatırımda kaldığına göre vezirlerden birinin gayet güzel bir sâzendesi varmış… Acaba sahiden dedikleri kadar güzel midir?...”</p>

  <p class="normal">Attar bunun üzerine izahat verdi. Dünya güzeli câriyenin hangi Vezirin konağında olduğunu söyledi, konağın yerini tarif etti.</p>

  <p class="normal">Kuyumcu aldığı izahattan fevkâlâde memnun olmuştu. Attar dükkanından ayrıldıktan sonra başını avuçlarının içine alıp düşünmeye başladı.</p>

  <p class="normal">Şimdi ne yapacaktı? Yapılacak iş gayet tehlikeli bir işti. Gece yarısı Vezirin konağına gizlice girmek icap ediyordu.</p>

  <p class="normal">Kuyumcu birkaç gün sabretti. Tasarladığı planı tatbik edebilmek için kendisine yardım edebilecek iki meşhur hırsız buldu ve altınla kendisine bendetti<sup class="calibre3"><a href="../Text/binbirgece_split_568.html#footnote-100-476" id="footnote-100-476-backlink">[476]</a></sup>.</p>

  <p class="normal">Bir gece fırtına, gök gürültüsü ve yağmur ortalığı kıyamete çevirmişti. Kuyumcu bunu fırsat bildi ve zifiri karanlıkta yanındaki hırsızlarla beraber Vezirin konağına yollandı.</p>

  <p class="normal">Duvara ip merdiven takıp dama çıkmak beş dakika bile sürmemişti. Damdan da usulca câriyenin yattığı odaya kaydılar.</p>

  <p class="normal">Cariyenin uykusu çok hafifti, ayak seslerinden hemen uyanmıştı. Gözünü açıp baktı ki, ne baksın:</p>

  <p class="normal">Yalın kılıç bir adam başucunda heykel gibi duruyor. Arkasında da haydut kılıklı iki herif…</p>

  <p class="normal">Cariye korkudan az kalsın aklını oynatacaktı:</p>

  <p class="normal">— “Mal için geldinizse” diye yalvardı, “işte mücevheratım. Hepsi sizin olsun, tek canıma dokunmayın, tek beni incitmeyin!...”</p>

  <p class="normal">Ve böyle söyleyerek kuyumcunun eline mücevherat kutusunu uzattı.</p>

  <p class="normal">Kuyumcu kutuyu aldı; fakat derhal savuşup gideceği yerde câriyenin üstüne saldırdı. Maksadı bu bahâne ile onu oda içinde koşturmak ve kılıcın ucuyla sırtını hafifçe yaralamaktı.</p>

  <p class="normal">Filhakika câriye korkudan kapıya doğru kaçmaya teşebbüs etmişti.</p>

  <p class="normal">Kuyumcu hemen arkasından seğirtti, kılıcın ucuyla kızın arkasını hafifçe çizdi.</p>

  <p class="normal">Cariye korkusundan düşüp bayılmıştı. Kuyumcu ve maiyeti geldikleri yerden çıkıp gittiler.</p>

  <p class="normal">Ertesi sabah kuyumcu en mükellef elbiselerini giyip Padişahın huzuruna çıkıyordu.</p>

  <p class="normal">Tahtın saçaklarını öptükten sonra, elindeki mücevherat kutusunu Padişaha takdim etti:</p>

  <p class="normal">— “Şevketli hükümdar!” dedi, “Haddim olmayarak zat-ı şahânenize bazı hususâtı arz etmek istiyorum. Kulunuz Horasan ahalisindenim. Benim dünyaya yayılan şöhretiniz ve adalet sahasındaki harikulâde icraatınız, bendelerinin de kulağına erişmişti. Sırf payitahtınızı ziyaret maksadıyle seyahati ihtiyar ettim. Dün akşam geç vakit şehre vardım; şehrin kapıları kapalı idi. Surların haricinde tenha bir yerde uyumaya karar verdim. Henüz uykuya dalmıştım ki, birisi ayağıyle beni dürterek uyandırdı. Gözlerimi açıp baktım ki, ne göreyim: İkisi süpürgeye, ikisi de yelpazeye binmiş dört cadı karısı! Hemen kılıcı çektim ve içlerinden birini arkasından yaraladım. Sihirbazların dördü de havalanıp kaçtılar ve bu kutuyu yere düşürdüler. Açıp baktım, en kıymetli mücevherat ile dolu olduğunu gördüm. Bu kadar kıymetli mücevheratın ancak padişah saraylarında bulunacağını düşünerek doğruca huzur-ı şahânenize çıkmak cesaretini gösterdim. Kulunuz seyyah bir adamım, böyle mücevheratta gözüm yoktur.”</p>

  <p class="normal">Padişah kutuyu açıp mücevheratı gözden geçirmeye başladı. Bu sırada eline bir inci tesbih geçti. Hayret!... Bu tesbihi vezirlerinden birine kendisi hediye etmişti.</p>

  <p class="normal">Padişah tesbihi evirip çevirdi; evet, yanılmıyordu. Bu kendisinin Vezire hediye ettiği tesbihti.</p>

  <p class="normal">Derhal Vezirin celbini emretti. Adamcağızı palas-pandıras huzura dâvet ettiler.</p>

  <p class="normal">Vezir yeri öpüp elpençe-divan durdu. Padişah gürledi:</p>

  <p class="normal">— “Bu tesbihi sana ben hediye etmiştim. Sen kime verdin?”</p>

  <p class="normal">Vezir korkudan zangır zangır titriyordu. Kekeleyerek cevap verdi:</p>

  <p class="normal">— “Şevketli Padişahım, kulunuz câriyelerden birine vermiştim.”</p>

  <p class="normal">Padişah câriyenin derhal huzura getirilmesini ferman buyurdu.</p>

  <p class="normal">Cariyeyi getirdiler. Çırılçıplak soyup muayene ettiler. Filhakika kızın arkasında hafif bir kılıç yarası vardı.</p>

  <p class="normal">Padişah yarayı görünce, hiç tereddüt etmedi. Horasanlı seyyahın sözlerine inanarak câriyenin shirbaz olduğuna hükmetti. Zavallı kızcağızı sihirbazları attıkları sarnıca aç-susuz bıraktılar.</p>

  <p class="normal">Kuyumcuya gelince: Yaptığı hileden fevkalâde memnun kalmıştı. Sabırsızlıkla geceyi bekledi. Ortalığa karanlık basınca sarnıcın başına gitti. Yanındaki ip merdiveni kuyuya uzatarak câriyeyi kurtardı ve bir dakika bile oralarda durmayarak kendisine minnettar kızla beraber memleketine döndü.</p>

  <p class="normal">İşte Padişahım, bu hikâyeden pek güzel anlaşılıyor ki, erkekler her hususta kadınlara taş çıkarırlar. Hele hilekarlıkta kadınlardan bin kat ileridirler. Adaletinize iltica ediyorum. Benim hakkımı almazsanız, yarın âhirette sizden davacı olurum.</p>

  <p class="normal">Padişah has câriyesinin telkinlerine kapılarak fikrini değiştirdi ve Şehzâdenin katlini ferman etti.</p>

  <p class="normal">Fakat sabah olunca Beşinci Vezir huzura girip secdeye kapandı:</p>

  <p class="normal">— “Şevketli Padişahım” dedi, “Şehzâde-i civan-baht hazretlerinin idamı için ferman buyurduğunuzu öğrendik. Adaletinizden zerre kadar şüphe etmek kimsenin haddi değildir. Ancak her hususta olduğu gibi, bunda da istical buyurulmaması münasib-i akl ü hikmettir. Acele eden sonra pişman olur. Son pişmanlık ise hiçbir zaman fayda vermez. Nitekim bir adam yaptığı işe pişman olmuş ve bu nedamet yüzünden ömründe bir daha hiç gülmemiştir.</p>

  <p class="normal">Padişah ömründe gülmeyen adamın hikâyesini merak etti:</p>

  <p class="normal">— “Anlat bakalım şu hikâyeyi!...” dedi.</p>

  <p class="normal">Bunun üzerine Beşinci Vezir, Padişaha şu hikâyeyi anlattı:</p>
</body>
</html>
