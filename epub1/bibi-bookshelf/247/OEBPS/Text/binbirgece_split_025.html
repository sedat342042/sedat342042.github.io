<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>binbirgece</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h1 class="h1baslik" id="calibre_toc_24">ÜÇ ELMA HİKÂYESİ</h1>

  <p class="normal">Bir gün, Padişah Harun Reşid veziri Cafer’i çağırmış:</p>

  <p class="normal">— “Kalk Vezirim!” demiş. “Kıyâfetlerimizi değiştirelim ve güyâ fukaraymışız gibi şehrin sokaklarında dolaşarak halkın nelerden şikâyet ettiklerini öğrenelim.”<sup class="calibre3"><a href="../Text/binbirgece_split_143.html#footnote-100-51" id="footnote-100-51-backlink">[51]</a></sup></p>

  <p class="normal">Padişah ve Veziri kıyâfetlerini değiştirmişler ve yanlarına köleleri Mesrur’u alarak sokağa çıkmışlar. Sokakta sendeleye sendeleye ağlayarak giden bir ihtiyar balıkçı görmüşler. Padişah balıkçıya neden ağladığını sormuş. Balıkçı da dört beş evlâdı olduğunu, fakat o gün hiç balık avlayamadığı için çoluk çocuğunun evde aç kalacaklarını düşünerek ağladığını söylemiş. Padişah ihtiyar adama acımış:</p>

  <p class="normal">— “Ağını al gel, nehrin kenarına gidelim; ağını suya atarsın, ne çıkarsa yüz altına satın alacağım.” demiş.</p>

  <p class="normal">Balıkçı sevinmiş. Hep birden Fırat nehrinin kıyısına gitmişler. Balıkçı ağını atmış, fakat ağı sudan çıkarınca, içinde kalın bir demir sandık bulmuşlar. Padişah, balıkçıya yüz altın vermiş.</p>

  <p class="normal">Vezir güçlükle sandığın kapağını açmış. Sandığın içinde bir<sup class="calibre3"><a href="../Text/binbirgece_split_144.html#footnote-100-52" id="footnote-100-52-backlink">[52]</a></sup> kilim görmüşler. Kilimi açmışlar, içinden ipekli cârlar örtülmüş bohça gibi bir şey çıkmış. İpek cârı açmışlar, içinde ne görsünler beğenirsiniz:</p>

  <p class="normal">Billur gibi beyaz, paluze tenli, püskürme benli bir kız. Yalnız bu kız canlı değilmiş, öldürülmüş, parçalanmış ve bezlere sarılarak sandığın içine konmuş.</p>

  <p class="normal">Padişah bu nur topu gibi kızı görünce, acımış, ağlamış. Cafer de, Mesrur da, ihtiyar balıkçı da dayanamamışlar, onlar da acı acı yaşlar dökmüşler. Sonra Padişah birdenbire Vezirine dönerek çıkışmış:</p>

  <p class="normal">— “Sen ne biçim vezirsin!” demiş, “Mâsum insanları öldürüp parça parça ediyorlar da, hâlâ hiç bir şeyden haberiniz yok. Bu kızı öldüren adamı, üç gün içinde bulup bana getirmezsen, seni çarmıha gerdirip öldürteceğim.”</p>

  <p class="normal">Vezirin canı pek sıkılmış, müteessiren<sup class="calibre3"><a href="../Text/binbirgece_split_145.html#footnote-100-53" id="footnote-100-53-backlink">[53]</a></sup> evine dönmüş, başını iki avucuna alarak, kızı öldüren adamı nasıl bulacağını düşünmeye koyulmuş. Vezir düşünüp taşınmış, arayıp taramış, her önüne gelene danışıp sormuş, fakat bir türlü cinâyeti işleyen adamı bulmaya muvaffak olamamış. Nihayet üç günlük mühlet de bitmiş.</p>

  <p class="normal">Bir gün sabah, şehrin en büyük meydanına bir haç dikmişler. Bu haçın üzerine kimin çakılacağını soran şehir halkına, Cafer’in çakılacağı cevabı verilirmiş.</p>

  <p class="normal">Nihayet Veziri eli kolu bağlı olarak haçın önüne getirmişler. Cellâtlar çivilerle, çekiçlerle kanlı işlerine başlayacakları sırada, kalabalığın içinden hem güzel, hem de genç bir adam çıkarak “O kadını öldüren benim.” diye bağırmış.</p>

  <p class="normal">Vezir Cafer, son dakikada kurtulduğuna sevinmiş; fakat bir taraftan da genç delikanlının başına gelecekleri düşünerek müteessir olmuş.</p>

  <p class="normal">Vezir böyle düşünüp dururken, ortaya birden ak saçlı, ak sakallı bir ihtiyar çıkmış. “Aman Vezirim, bu gence kıymayınız, o mâsumdur. Kızı öldüren o değil benim.” demiş.</p>

  <p class="normal">“Ben öldürdüm, başkası öldürmedi” diyen bu iki davacının karşısında Cafer şaşırmış. Hem genci, hem ihtiyarı alıp Harun Reşid’in huzuruna götürmüş. Bunların ikisi de “Ben öldürdüm, başkası öldürmedi.” demekte ısrar etmişler.</p>

  <p class="normal">Padişah evvelâ ihtiyara nasıl öldürüp sonra ne yaptığını sormuş.</p>

  <p class="normal">İhtiyar, kadını nasıl öldürdüğünü, sonra suya nasıl attığını anlatmış ve sandığa koymadığını söylemiş.</p>

  <p class="normal">Hâlbuki genç, kadını nasıl öldürdüğünü tarif etmekle kalmayarak kızı öldürdükten sonra nasıl ipeğe, sonra kilimlere sararak sandığa koyduğunu ve sandığı nasıl nehre attığını anlatmış.</p>

  <p class="normal">Padişah kızı öldürenin bu genç delikanlı olduğuna kanaat getirmiş. Lâkin delikanlının hem kızı öldürdüğüne, hem de sonradan meydana çıkıp “Kızı ben öldürdüm beni öldürünüz.” deyişine şaşmış. Bunların sebebini genç adamdan sormuş. Genç adam da hikâyesini şöylece anlatmış:</p>

  <p class="normal">Padişahım bu kız benim karım ve burada gördüğünüz ihtiyarın kızıydı. Bu ihtiyar da benim amcamdır. Karımla mesut bir yuva kurmuştuk. O beni seviyordu, ben onu seviyordum. Hatta üç erkek evlâdım da dünyaya gelmişti.</p>

  <p class="normal">Bundan bir ay evvel, karım fena hâlde hastalandı. Hastalığı esnasında benden bir elma istedi. Bir elma bulmak için dünyayı alt üst ettim, aramadığım yer kalmadı. Bir elma için bin gümüş bile verecek oldum, fakat ilaç için olsun, bir elma bile bulamadım.</p>

  <p class="normal">Böylece elma arayıp dururken, bir gün, ihtiyar bir bahçıvana rast geldim. Bahçıvan istediğimi yalnız Basra şehrinde, Padişahın bahçesinde bulabileceğimi söyledi. Ben de Basra’ya gittim ve Padişahın bahçesinden her biri birer altına üç elma satın aldım. Elmaları karıma verdim, fakat artık karımda elma için iştah kalmamıştı. Elmaları aldı, yanı başına bıraktı.</p>

  <p class="normal">O günden sonra karımın hastalığı fenalaştı, fakat aradan on gün geçince yeniden iyileşmeye başladı. Ben de artık her gün dükkânıma gidiyor ve alışverişime bakıyordum. Bir gün dükkânımın önünden geçen kapkara bir erkek kölesinin elinde bir elma gördüm. Zenciyi durdurdum ve:</p>

  <p class="normal">— “Ayol, dedim, ben bir aydan beri böyle bir elma arıyorum da bulamıyorum. Bu elmayı bana satmaz mısın?”</p>

  <p class="normal">Köle güldü güldü, sonra:</p>

  <p class="normal">— “Bu elmayı veremem.” dedi. “Bunu bana bir kadın verdi. Bu elma için kadının ahmak kocası ta Basra’ya kadar gitmiş, oradan her birini birer atına üç elma alıp karısına getirmiş. Karısı da o üç elmanın birini bana verdi.”</p>

  <p class="normal">Bunu duyunca, dünya gözlerime zindan kesildi, başım döndü. Hiddetimden ne yapacağımı bilemiyordum. Bir bıçak aldım, alelacele dükkânımı kapattım, evime döndüm. Karım yatıyordu. Elmanın birisinin ne olduğunu sordum.</p>

  <p class="normal">— “Biraz evvel uyuyuvermişim.” dedi, “uyandığım zaman elmanın bir tanesinin eksik olduğunu gördüm, ben de merak ettim.”</p>

  <p class="normal">Hemen bıçağımı çektim, “Alçak yalan söylüyorsun.” diye bağırarak, bıçağı ta sapına kadar birkaç kere göğsüne sapladım. Başını, kollarını kestim. Hepsini oracıkta elime geçirdiğim bir ipeğin içine, ipeği de bir kilime sardım. Kilimi sandığa koydum. Sandığı da bir eşeğe yükleterek doğru nehrin kenarına götürdüm ve kendi elimle nehre attım.</p>

  <p class="normal">Bu iş bittikten sonra, tekrar evime döndüm. Evimin kapısı önünde, ortanca oğlumu ağlar gördüm. Evvelâ annesi için ağlıyor zannettim. Sebebini sordum.</p>

  <p class="normal">Oğlan hıçkıra hıçkıra, “Babacığım, eve girmeye cesaret edemiyorum. Çünkü annemin beni döveceğinden korkuyorum. Annem uyurken başı ucundaki üç elmanın bir tanesini yavaşçacık almış ve sokağa çıkmıştım. Sokakta elma ile oynarken uzun boylu bir siyah köle üzerime yürüdü, ‘Elmayı bana ver.’ dedi. Ben elmayı ona veremeyeceğimi, çünkü annem için bütün dünyayı aradığınız hâlde ancak üç elma bulduğunuzu ve bunların her birisi için birer altın vererek ta Basra’dan satın aldığınızı söyledim. Fakat köle elmayı zorla elimden alarak savuştu, gitti.”</p>

  <p class="normal">Oğlumun bu sözlerini duyunca, karımı haksız olarak öldürdüğümü anladım ve çok müteessir oldum. Evime girip ağlamaya başladım. Tam o sırada amcam, yani karımın babası da geldi. Olup bitenleri ona da anlattım. O da benimle beraber ağlamaya başladı.</p>

  <p class="normal">İşte Padişahım, sana her şeyi olduğu gibi anlattım. Artık cezamı geciktirme, beni ister as, ister kes, ister parçalat, ben hepsine de müstahak, her cezaya razıyım.</p>

  <p class="normal">Genç adam sözünü bitirince, Harun Reşid veziri Cafer’e dönmüş ve “Bu genç oğlanı bu cinâyetten dolayı öldürtmek doğru olmaz, kadının öldürülmesine sebep olan çocuğun elinden elmayı kapan zenci köledir. Eğer o köleyi üç gün zarfında bulup bana getirmezsen, onun yerine seni darağacına astıracağım.” demiş.</p>

  <p class="normal">Cafer yine pek müteessir olmuş. Köleyi şehrin her tarafında arattırmış. Bir gün geçmiş, iki gün geçmiş, üçüncü gün gelmiş. Aranılan köle hiç bir tarafta bulunmamış.</p>

  <p class="normal">Cafer artık kölenin yerine kendisinin asılacağını anlamış. Ve evine gidip çoluk çocuğuna veda etmeye başlamış. Cafer en küçük kızını öpmek üzere dizine alıp göğsüne bastığı zaman, çocuğun göğsünde katı bir şey duymuş. Çocuğa bunun ne olduğunu sormuş, çocuk göğsünden bir elma çıkarmış. Vezir elmayı görünce hem şaşırmış, hem sevinmiş. “Kızım bu elmayı sana kim verdi?...” diye sormuş.</p>

  <p class="normal">Çocuk da “Lalam Reyhan verdi.” demiş.</p>

  <p class="normal">Cafer derhal Reyhan’ı çağırtmış. Ona da elmayı nerede bulduğunu sormuş. O da sokakta bir çocuğun elinden kaptığını anlatmış. O zaman Vezir, aradığı kölenin kendi kölesi Reyhan olduğunu anlamış. Ve Reyhanı doğru Harun Reşid’in huzuruna götürmüş.</p>

  <p class="normal">Harun Reşid Reyhan’ın dediklerini duyunca, “Hakikaten bu çok tuhaf bir vak’a” demiş ve hikâyenin bir kitaba yazılıp kütüphanesine konmasını emretmiş.</p>

  <p class="normal">O zaman Cafer de “Padişahım” demiş, “bu da vak’a mı? Asıl Vezir Nureddin ile kardeşi Şemseddin’in hikâyesi çok meraklıdır.” demiş.</p>

  <p class="normal">Harun Reşid de vezirine o hikâyeyi anlatmasını emretmiş ve hikâyesi hakikaten iddia ettiği gibi meraklıysa, kölesi Reyhan’ı affedeceğini de vaat etmiş.</p>

  <p class="normal">Cafer de hikâyeyi şöyle anlatmaya başlamış.</p>
</body>
</html>
