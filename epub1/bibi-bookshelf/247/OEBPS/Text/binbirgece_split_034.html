<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>binbirgece</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h1 class="h1baslik" id="calibre_toc_33">HIDIR SAKALINI NASIL KAYBETTİ?</h1>

  <p class="normal">İkinci kardeşimin ismi Hıdır’dır. Bir gün kardeşim Hıdır, çarşıda alışverişle uğraşırken, yanına bir ihtiyar karı yanaşmış.</p>

  <p class="normal">— “Senin iyi yürekli bir adam olduğun yüzünden belli. Biraz dur, sana çok hoşuna gidecek bir teklifte bulunacağım. Yalnız bir şartla. O da bana hiç sorgu sual sormayacaksın... Ya ‘Hayır’ deyip teklifi reddedeceksin, yahut ‘Evet’ deyip kabul edeceksin! Bu pazarlık işine gelir mi?” diye sormuş.</p>

  <p class="normal">Kardeşim hiç sorgu sual sormamaya razı olmuş. Kadın da şöyle bir teklifte bulunmuş:</p>

  <p class="normal">— “İçinde oturacak güzel bir eve, içecek tatlı şaraba, seyredecek güzel bir kadın yüzüne, sarılacak zarif bir vücuda mâlik olmak istiyor musun?”</p>

  <p class="normal">Kardeşim Hıdır hemen, “Hay hay!” diye cevap vermiş.</p>

  <p class="normal">Kocakarı, “Ama sorgu sual yok değil mi?” demiş.</p>

  <p class="normal">Kardeşim “O şarta evvelden razı olmuştuk. Yalnız neden bunca insanlar arasında başkasını değil de yalnız beni bu nimetlere lâyık gördün, onu bilmek isterdim?” demiş.</p>

  <p class="normal">Kadın, “Hani ya hiçbir şey sormamaya söz vermiştin?” diye mırıldanmış.</p>

  <p class="normal">O zaman Hıdır, “Pekâlâ, pekâlâ! Sen ne yapacağımı söyle, ben sual sormadan itaat edeceğim.” demiş.</p>

  <p class="normal">Koca karı yürümüş. Hıdır da ardı sıra gitmiş. Nihayet büyük bir sarayın önüne varmışlar. Hıdır kocakarı ile beraber saraya girmiş. Yukarı çıkmışlar.</p>

  <p class="normal">Yukarıda çok güzel dört tane kız varmış. Bu dört kız, ellerindeki udları çalıyorlar ve tatlı sesleriyle şarkılar söylüyorlarmış.</p>

  <p class="normal">Bir aralık kızın bir tanesi, bir köşede duran bir sırça küpten bir bardak şarap doldurarak içmiş.</p>

  <p class="normal">Hıdır kıza, “Sıhhat ve âfiyet olsun efendim!” demiş ve dudaklarını silsin diye bir yanda asılı duran havluyu alıp kıza götürmüş.</p>

  <p class="normal">Kız, “Estağfurullah efendim, rahatsız olmayınız. Bizim size hizmet etmekliğimiz lâzım gelirken sizin rahatsız olmanız nasıl câiz olur?...” diye kırıtmış. Küpten bir bardak dolusu şarap alıp Hıdır’a sunmuş. Hıdır, şarabı dikip boş bardağı kıza uzatırken, kız elini kaldırmış, “İşte ensen budur!” diye Hıdır’ın ensesine bir tokat yapıştırmış.</p>

  <p class="normal">Hıdır bu muameleye çok kızmış. “Evleri de, sarayları da başlarına geçsin.” diye mırıldana mırıldana kapı yolunu tutmuş. Lâkin koca karı önüne geçerek elleriyle gözleriyle işaretler etmeye başlamış.</p>

  <p class="normal">Hıdır “Tevekkeltü alâllah!”<sup class="calibre3"><a href="../Text/binbirgece_split_221.html#footnote-100-129" id="footnote-100-129-backlink">[129]</a></sup> diyerek geri dönmüş. Bir köşeye çekilerek oturmuş. Lâkin oturur oturmaz, kızların birinden bir tokat daha yemiş. Tokatlar birbirini velî etmiş<sup class="calibre3"><a href="../Text/binbirgece_split_222.html#footnote-100-130" id="footnote-100-130-backlink">[130]</a></sup>.</p>

  <p class="normal">Hıdır’ın kuvveti kesilmiş, bayılır gibi olmuş, oturduğu yerde yıkıla kalmış. O zaman tokatların arkası kesilmiş. Hıdır ayılır gibi olmuş, yerinden kalkmış, evden çıkmak üzere odanın kapısına doğru yürümüş. Yine ihtiyar kadın karşısına geçmiş:</p>

  <p class="normal">— “Aman nereye gidiyorsun? Ölünceye kadar süreceğin bunca safâ, tadacağın bunca nimet ve saadetler için birazcık sıkıntıya katlanamıyor musun?” demiş. Hıdır’ı geri döndürmeye ikna etmiş.</p>

  <p class="normal">Hıdır yerine oturur oturmaz, bu sefer dört kız birden kalkmışlar. Elbiselerini soymuşlar. İç çamaşırlarıyla kalan Hıdır’ın üzerine çiçek ve gül suyu dökmüşler. O zaman dört kızın en güzeli, yani Hıdır’ın ense köküne ilk tokadı indiren kız ona:</p>

  <p class="normal">— “İnşallah yakında Allah sizi muradınıza erdirir.” demiş. “Evime misafir geldiniz. Benim bazı ufak tefek huysuzluklarıma katlanırsanız, yakında istediğinize nâil olacaksınız.”</p>

  <p class="normal">O zaman Hıdır:</p>

  <p class="normal">— “İstediğime nâil olmak için, cehennem azabına katlanmaya razıyım... Ben senin kölen, senin uşağın olayım. Sen ne emredersen onu yaparım.” diye cevap vermiş.</p>

  <p class="normal">Kadın da:</p>

  <p class="normal">— “Dünyada benim en çok hoşuma giden şey, şaka yapmaktır. Benim şakalarımı hoş görecek olursanız, sizi pek çok seveceğimi vaat ederim.” demiş.</p>

  <p class="normal">Sonra üç kıza dönerek çalgı çalıp şarkı söylemelerini emretmiş, hemen üç kız şarkıya başlamışlar. Sesler yükselmiş, udlar çınlamış. Musikî faslı bitince, evin sahibesi kızlara:</p>

  <p class="normal">— “Efendiyi alınız da vazifenizi görünüz, kendisini sonra geri getiriniz!” diye emir vermiş.</p>

  <p class="normal">Hıdır, kızların vazifelerinin<sup class="calibre3"><a href="../Text/binbirgece_split_223.html#footnote-100-131" id="footnote-100-131-backlink">[131]</a></sup> ne olduğunu ve kendisine ne yapacaklarını bilmediği hâlde, kızların peşine düşmüş. Koca karı da Hıdır’la beraber gidiyormuş.</p>

  <p class="normal">Tam bu sırada koca karı, Hıdır’ın kulağına eğilerek, “Biraz daha sabrediniz, neredeyse cefalarınız sefa olacak. Artık yapılacak yalnız bir şey kaldı. O da sakalınızı tıraş etmektir.” demiş.</p>

  <p class="normal">Bu sözü işiten Hıdır’ın gözleri fal taşı gibi açılmış:</p>

  <p class="normal">— “Ben sakalımı nasıl tıraş ettiririm? Sonra halkın karşısına nasıl çıkarım?” demiş.</p>

  <p class="normal">İhtiyar kadın onun sırtını okşayarak:</p>

  <p class="normal">— “Aman ses çıkarma sus, tilkinin derisini yüzüp tam burnuna getirince, kendi işini kendin berbat edeceksin!” demiş.</p>

  <p class="normal">Hıdır, sakalını üç kızın ellerine vermiş. Kızlar Hıdır’ın yüzünü gözünü güzelce sabunladıktan sonra, sakalını tıraş etmişler. Bıyıklarını da, hatta kaşlarını da kesmişler. Yüzünü gözünü kırmızı boyayla boyamışlar. Sonra Hıdır’ı alıp yine evin sahibesinin önüne getirmişler.</p>

  <p class="normal">Kız, Hıdır’ı bu hâlde görünce evvelâ ürkmüş ve bağırmış, fakat tanıyınca gülmekten katılmış, gözlerinden yaşlar akmış.</p>

  <p class="normal">— “Nezaketinizle, uysallığınızla yüreğimi feth ve teshir<sup class="calibre3"><a href="../Text/binbirgece_split_224.html#footnote-100-132" id="footnote-100-132-backlink">[132]</a></sup> ettiniz.” dedikten sonra, kalkıp raks etmesini rica etmiş.</p>

  <p class="normal">Hıdır içinden, “Oldu olacak, kırıldı nacak!” diyerek oyun bilmediği hâlde odanın ortasında hoplayıp zıplamaya başlamış.</p>

  <p class="normal">Hıdır oynarken kızlar, ellerine geçirdikleri yastıkları, sonra portakal, limon gibi ne bulmuşlarsa üzerine atmışlar. Tam o sırada ihtiyar kadın yine Hıdır’a yanaşmış:</p>

  <p class="normal">— “Artık yapacak az şey kaldı. Şimdi neredeyse, ev sahibi kız yerinden kalkıp koşa koşa kaçmaya başlayacak. Onun bu kaçışı yapmacıktır. Sen onun arkasından kovalayacaksın. Yetişip onu tutacaksın. Onu bir kere tuttun muydu, artık muradına erdin demektir!” demiş.</p>

  <p class="normal">Hıdır bu sözleri duyunca, cefa arasında bayağı sevinmiş. İhtiyar kadının söylediği gibi, biraz sonra ev sahibesi kız kalkmış, koşa koşa odadan kaçmaya başlamış. Hıdır da yerinden fırlamış, bütün hızıyla kızın peşine düşmüş, kız kaçmış, Hıdır kovalamış, bir odadan öbür odaya, bir geçitten öbür geçide geçmişler.</p>

  <p class="normal">Kız geyiklerden, âhûlardan daha çabuk gidiyormuş. Onu gören, ayaklarında kanat var sanırmış.</p>

  <p class="normal">Hıdır’ın bacakları fena hâlde yorulmuş, gözleri kararmaya başlamış. Lâkin “Ha şimdi yakalayacağım, ha işte yakaladım.” diyerek koşmakta devam etmiş. Hıdır böyle koşar dururken, kapının önüne varmış. Kapıyı geçince, kendisini sokakta bulmuş.</p>

  <p class="normal">Fakat Hıdır’ın çıktığı sokak dar ve kısa bir sokakmış. Hıdır nerede olduğunun farkına varmadan, sokağın öteki ucuna kadar koşmuş.</p>

  <p class="normal">Meğer Tulumcular çarşısına varmış bulunuyormuş. O gün tulumcular çarşısı pek kalabalıkmış. Tulumcular, aralarında nereden çıktığı ve nereden geldiği belirsiz, yarı çıplak, sakalsız, bıyıksız, kaşsız ve saçsız kıpkızıl bir delikanlının koştuğunu görünce, kahkahaları koparmışlar. Hıdır’ın başına, omzuna, ötesine berisine tulumlarıyla vurmaya başlamışlar. Nihayet Hıdır yorgunluktan yere yıkılmış.</p>

  <p class="normal">Tulumcular onu bir eşeğe bindirerek doğru valiye götürmüşler. Vali emir vermiş. Hemen oracıkta Hıdır’a üç yüz değnek vurmuşlar.</p>

  <p class="normal">Ben gidip kendisini buldum. Dayaktan hem ensesi, hem kaba etleri, koşmaktansa tabanları şişmişti. Şişkin yerlerine yağlar sürdüm. Ona hem para verdim, hem de, sakalı büyüyünceye kadar kendisini evimde alıkoydum.</p>
</body>
</html>
