<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>binbirgece</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h1 class="h1baslik" id="calibre_toc_21">ÜÇÜNCÜ DİLENCİ HİKÂYESİ<br class="chapter" />
  SULTAN ACİB</h1>

  <p class="normal">Ben padişah oğlu bir padişahtım. Tebaama adalet ile muamele ederdim. Mülkümün dört başı mamurdu. Çocukluktan beri deniz seyahatleri çok hoşuma giderdi. Arada sırada denize çıkmaktan kendimi alıkoyamadım.</p>

  <p class="normal">Bir defasında on gemi hazırlattım. Gemilere bir ay yetecek kadar su ve erzak aldım. Denize açıldık. Rüzgâr çok güzel esiyordu. Biz de bir adadan öbür adaya gidip geldik. Hoş vakit geçiriyorduk.</p>

  <p class="normal">Nihayet bir gün öyle bir fırtına koptu ki, bir türlü gemileri istediğimiz istikamete götüremedik. Fırtına bizi önüne kattı ve günlerce sürdü götürdü. Gemimiz öteki gemilerden ayrıldı.</p>

  <p class="normal">Fırtına başladıktan yirmi gün sonra rüzgâr dindi. Cam gibi durgun denizin yüzünde, sanki çakılıymışız gibi hareketsiz kaldık. Gemideki âletlerden nerede olduğumuzu anlayamıyorduk.</p>

  <p class="normal">İki gün sonra, serin serin esmeye başlayan bir meltem rüzgârı, gemiyi yavaş yavaş harekete getirdi. Bir hafta kadar da böyle gittik.</p>

  <p class="normal">Bir gün, öğleye doğru, geminin direğindeki nöbetçi, tâ uzaklarda ağarıp kararan bir şeyler gördüğünü haber verdi.</p>

  <p class="normal">Kaptan bunu duyunca, “Mahvolduk! Artık kurtuluş yok!” diye bağırdı. Şaşkınlığından sarığını kaldırıp güverteye çarpıverdi. Biçare adam, biraz kendine gelince, uzakta görülen şeyin Mıknatıs Adası olduğunu anlattı.</p>

  <p class="normal">Bu ada, mıknatıs demirinden ibaret sarp ve uçurum bir tepeymiş. Yanına gelen gemileri, kuvvetle kendine çekermiş. O kadar ki, gemi müthiş bir akıntıya kapılmış gibi adaya gider, uçurumlarına çarpar, parça parça olur ve gemide ne var ne yoksa denize dökülerek, o dipsiz denecek kadar derin sularda boğulur ölürmüş.</p>

  <p class="normal">Bu adaya şimdiye kadar çarpan gemiler binden fazlaymış. Adanın tepesinde on tane mermer sütun, bu sütunların üzerinde koca bir tunç kubbe, kubbenin tepesinde de yine tunçtan bir süvari heykeli varmış. Bu süvari heykeli o kubbenin üzerinde durdukça, bu mıknatıslı adanın yanından geçecek her gemi, muhakkak ona çarpıp parçalanacakmış.</p>

  <p class="normal">Kaptan bunları anlattıkça, benim de korkum, derece derece artıyordu.</p>

  <p class="normal">Gemi alabildiğine adaya doğru gidiyordu. Ada, gözümüzün önünde şişip büyüyormuş gibi oluyordu.</p>

  <p class="normal">Gemi adaya bin adım kadar yaklaşınca, gemide bir çatırtı oldu, gemi bin parçaya ayrıldı. Gemide demir nâmına ne varsa, çivi, halka çengel, hepsi yerlerinden fırlayarak gidip adaya yapıştılar. Biz hepimiz denize döküldük.</p>

  <p class="normal">Allah tarafından elime bir koca tahta parçası geçti. Ben ona tutundum ve güç belâ adanın sarp kayasına çıkabildim.</p>

  <p class="normal">Etrâfıma bakındım, kimseyi göremedim. Olanca kuvvetimle sağa sola bağırdım. Hiç kimse cevap vermedi. O zaman adada insan olmadığı ve gemideki arkadaşlarımın da hiçbirisinin kurtulmadığını anladım.</p>

  <p class="normal">Hemen adanın sarp yamaçlarından, ötemi berimi yaralaya yaralaya, adanın sivri tepesine doğru çıkmaya başladım. Adanın tepesine varınca, tam da kaptanın tarif ettiği gibi sütunları, kubbeyi, heykeli buldum.</p>

  <p class="normal">Yorgun olduğumdan kubbenin altına girip uyudum. Uykudayken, rüyâda şöyle bir ses duydum: “Ey Hasib’in oğlu Kral Acib, yattığın yeri, bir karış kaz, orada bir yayla üç ok bulacaksın, bu okları kubbedeki heykele at. Heykel kırılıp denize düşecektir, o zaman denizde büyük bir fırtına kopacak, dalgalar kükreyerek sular ta adanın tepesine kadar çıkacaktır. O zaman rüzgâr kesilecek, deniz dinecek ve denizin üzerinden sana doğru bir kayık gelecek, kayıkta bir kayıkçı bulunacak, lâkin bu kayıkçı hiç de kırdığın tunç heykele benzemeyecek. Sen kayığa gireceksin, kayıkçı da kürek çeke çeke seni bir sahile götürecek. İşte kurtuluş oradadır, oradan yayan olarak az zahmetle şehre varacaksın. Lâkin sen bunları yaparken Allah’ın ismini anmayacaksın. Yoksa başına büyük bir felâket gelebilir!”</p>

  <p class="normal">Uykudan uyanınca, rüyâmda duyduğum ses bana ne dediyse hepsini yaptım. Yay ile okları buldum. Süvariye attım, heykel kırıldı, denize düştü, fırtına koptu. Deniz coştu. Sular yükseldi. Sonra dalgalar durdu. Deniz düzeldi, kayık belirip geldi. Ben de içine bindim. Kayıkçı kayığı götürmeye başladı.</p>

  <p class="normal">Deniz yüzünde gittik gittik, nihayet karşımda yeşil bir adanın sahilini görmeye başladım. Sevincimden dayanamayarak bir “Oh” dedim, sonra da kendimi kaybederek “Allah’a çok şükür!” diye ilâve ettim. Kayıkçı bu sözleri duyunca, beni kayıktan denize attı. Kendisi de kayığıyla beraber denizin dibine gömüldü gitti.</p>

  <p class="normal">Küçüklüğümden beri iyi yüzmek biliyordum. Yüze yüze adanın sâhiline çıktım. Ben sâhile çıktıktan az zaman sonra, adaya koca bir gemi yanaştı. Bir felaketten kurtulunca her zaman başıma daha büyük bir felaket geldiği için, bu gemiyi görünce korktum, bir ağaca çıkarak gizlendim.</p>

  <p class="normal">Gemiden kazmalarla birçok köleler çıktılar. Bir vâdiye vardılar. Orasını derince kazdılar. Gemiden ihtiyar bir adam, bir genci elinden tutarak o çukurun yanına getirdi. Gencin yanına ekmek, bal, tereyağı koydular. Sonra çukurun üzerine tahtalar dizdiler. Tahtaları da toprakla örttüler. Genç, bir oda içinde imiş gibi yerin dibinde kapalı kaldı. Yalnız girip çıkabilmesi için küçük bir delik bıraktılar. Sonra ihtiyar ve köleler gemiye döndüler. Gemi yelken açtı ve biraz sonra gözden kayboldu.</p>

  <p class="normal">Ben gencin kim olduğunu ve neden buraya getirildiğini öğrenmek merakına düştüm. Ağaçtan indim. Delikten çukura girip çocuğa kim olduğunu ve neden buraya getirildiğini sordum. Meğer bu genç bir şehzade imiş. Dünyaya geldiği zaman annesi bir rüyâ görmüş. Bu rüyâda annesine Mıknatıs Adası’nın tepesindeki heykel kırılıp denize atılınca, o heykeli kıran adamın, heykeli kırdıktan yirmi gün sonra oğlunu öldüreceğini bildirmiş. On sekiz gün evvel de annesi rüyâsında Hasib’in oğlu Sultan Acib’in heykeli kırdığını görmüş. Oğlunu Sultan Acib bulamasın diye, onu bir ıssız adaya götürüp yerin dibine saklatmış.</p>

  <p class="normal">Ben bunları duyunca, gence Sultan Acib’in ben olduğumu söylemedim. Çocuğun benden korkmasını istemiyordum. Kendi kendime de, “Ben her hâlde bu çocuğu öldürmeyeceğim. Aradan yirmi gün geçince gelip çocuğu alacaklar. O zaman ben de çocuğun gemisiyle beraber memleketime dönerim. Yolda kim olduğumu bildiririm ve gencin annesi tarafından görülen rüyânın yalan olduğunu ispat ederim.” diyordum.</p>

  <p class="normal">Heykelin kırıldığının yirminci günü idi. Çocukla konuşuyorduk. Çocuk kavun yemek istedi. Orada duran kavunlardan birisini çocuğa götürdüm. Çocuğun başı üzerindeki rafta bir bıçak vardı. Çocuk kavunu kesmek için bıçağı istedi. Bu bıçağı çocuğa vermekten ne çıkar? Ben de parmak uçlarıma basarak yüksekçe olan rafa doğru elimi uzattım, bıçağı sapından kavradım. Tam o saniyede ayağım kaydı, çocuğun üzerine düştüm. Elimdeki bıçak çocuğun tam yüreğine saplandı. Çocuk al kanlar içinde kaldı. Ve ağzını açamadan öldü. Bu hâli görünce kederimden çıldırır gibi oldum. Hem çocuğa, hem de kendi hâlime acıyordum.</p>

  <p class="normal">Adada şaşkın şaşkın geziyordum. Bir gün sahilde dolaşırken, suların yavaş yavaş çekildiğini gördüm. Medd-ü-cezr <sup class="calibre3"><a href="../Text/binbirgece_split_140.html#footnote-100-48" id="footnote-100-48-backlink">[48]</a></sup> neticesinde suların çekildiğini zannettim. Lâkin sular çekildikçe çekildi, nihayet denizin dibi yol oldu.</p>

  <p class="normal">Yüreğimde sevinç parladı, sular çekildikçe yürüye yürüye, tam denizin en çukur yerine kadar geldim. Sonra artık yokuş yukarı gitmeye başladım. Epeyce ilerleyip yükseldikten sonra, artık denizden korkmaz oldum; çünkü şimdi vardığım yer, evvelden beri kara olan yerlerdi.</p>

  <p class="normal">Böyle gide gide nihayet büyük bir saraya rast geldim. Bu sarayda ihtiyar bir şeyh ile beraber on tane genç gördüm. Bu gençlerin her birinin gözü kördü. Şeyh ve gençler bana çok ikrâmlar ettiler, fakat bir gözlerinin neden kör olduğunu kendilerine sormamaklığımı rica ettiler. Ben de onlara böyle bir suâl sormadım.</p>

  <p class="normal">Bu on gencin her biri, yemeğe oturmazdan evvel veyahut yemekten sonra birer defa kendi yanaklarına birer tokat atarlar ve bağırarak şu sözleri söylerlerdi: “Merhametimiz yerindeyken bize ait olmayan şeyleri öğrenmek merakımız, bizi bu hâle getirdi.”</p>

  <p class="normal">Bu insanların ikide birde böyle bağırmaları, bende onların sırrını öğrenmek merakı uyandırdı. Nihayet ben de ikide birde neden böyle hareket ettiklerini sormaya başladım. Ben sordukça, onlar da cevap olarak “Öğrenmeye çalışma, yoksa sonra bizim gibi senin de gözünün birisi kör olur!” dediler. Lâkin bende o kadar merak uyandı ki, bunların sırrını öğrenmek için iki gözümün de kör olmasına razıydım. Nihayet gençler benim ısrarıma dayanamadılar.</p>

  <p class="normal">— “Öğrenmek mi istiyorsun?” dediler. “Pekâlâ! Seni yeni kurban edilmiş bir koyunun postu içine dikeceğiz. Gece, Ruh denilen bir kuş gelecek, seni pençelerine alıp bir yere götürecek. Sen koyun derisinden çıkınca, önünde bir saray göreceksin. O saraya girersin.”</p>

  <p class="normal">Ben hemen onların dediği gibi yaptım. Kuş gelip beni uzak bir yere götürdü. Kuş beni bırakınca, koyun derisinden çıktım ve önümde gördüğüm sarayın içine girdim.</p>

  <p class="normal">Burada beni, birbirinden güzel kırk kız karşıladılar. Hep bir ağızdan “Efendimize hoş geldin!” diye bağırıyorlardı.</p>

  <p class="normal">Bir sene, bu sarayda bu kızlarla kaldım. Senenin nihayetine doğru, kızların hepsi ağlaşmaya başladılar. Ben de neye ağladıklarını sordum. Bana “Her birimiz bir padişahın kızıyız. Her sene buraya geliriz ve bu sarayda seneyi geçiririz. Yalnız senenin sonuna kırk gün kala, hepimiz ayrı ayrı memleketlerimizdeki saraylarımıza giderek, son kırk günü orada geçiririz. Sonra yine buraya döneriz. Şimdi o kırk gün yaklaştı. Birkaç gün sonra, hepimiz kırk gün için kendi saraylarımıza çekileceğiz. Ağlamamızın sebebi şudur ki, biz geri gelince, seni burada bulamayacağımızdan korkuyoruz. Sen bizden belki usanmış bulunuyorsun, biz gidince sen de gidersin, o zaman biz ne yaparız?”</p>

  <p class="normal">Ben de onlara, kırk gün sarayda bekleyeceğimi ve bu kırk gün zarfında saraydan hiç çıkmayacağımı vaat ettim. Yalnız bu kırk gün zarfında canımın sıkılmaması için, kızlar bana bütün sarayın odalarının anahtarlarını verdiler. Ve hepsini, açıp seyretmemi tavsiye ettiler, yalnız odaların içinde bir küçük odayı açmamaklığımı tembih ettiler.</p>

  <p class="normal">Ayrılık günleri geldi. Kırk kız, kırk gün sonra geri dönmek üzere, saraydan çıkıp gittiler.</p>

  <p class="normal">Onlar gittikten sonra, dört beş gün canım sıkılmadı. Lâkin kırk günü de bahçede tembel tembel gezerek geçiremezdim ya, onun için, her gün iki odayı açıp içlerinde neler varsa seyrediyordum. Bu odaların her birisinin içindeki eşya, on sultanın on hazinesine bedeldi.</p>

  <p class="normal">Böylece odaları geze geze, nihayet bana açmamaklığımı tembih ettikleri odanın karşısına geldim. Burada bir müddet düşündüm. Açıp açmamak arasında tereddüt ettim. Böylece düşünür dururken “Canım açsam sanki ne olacak?” dedim. Ve anahtarı deliğine sokarak kapıyı açtım.</p>

  <p class="normal">Odadan o kadar güzel, o kadar baş döndürücü bir koku çıkıyordu ki, ilk evvelâ başım ağırlaştı, kendimden geçerek yere yuvarlandım. Fakat sonra yavaş yavaş kendimi topladım, uykudan uyanır gibi şaşkın gözlerimi etrâfıma döndürdüm.</p>

  <p class="normal">Odadaki eşyayı görünce, büsbütün şaşırdım. Odanın zemini safranla örtülüydü. Odayı altın kandiller aydınlatıyordu. Yalnız kandillerde yağ, amber ile misk yakıyorlardı. Bu odadaki güzel koku da, işte bu yanan amber ile miskten geliyordu.</p>

  <p class="normal">Odanın ortasında bir kara at bağlı duruyordu. Kara atın önündeki yemlik billurdan ve bu billur yemlik içinde gül, lale, karanfil çiçekleri vardı. Bu güzel atı görünce üzerine binmek istedim. Hayvanı geminden tutarak dışarı çıkardım. Ve üstüne bindim. Fakat at yerinden kımıldamıyordu. Mahmuzlarımı iki böğrüne çarptım. Yine oynamadı.</p>

  <p class="normal">Ben de arkasına bir kamçı indirdim. Hemen at, iki siyah kanat açtı ve havaya yükseldi. O kadar yükseklere uçtu ki, sırtından aşağı bakınca, hiçbir şey göremiyordum.</p>

  <p class="normal">At beni bir sarayın kubbesine indirdi. Kuyruğunu yana sallayarak ucunu o kadar kuvvetle yüzüme çarptı ki, gözüm çıktı. “Acaba neredeyim? Bu kubbe hangi sarayın kubbesidir?” diye merak ettim.</p>

  <p class="normal">Aşağıya bakınca, aşağıda birer gözleri kör on genç adamı görmeyim mi? Demek at beni yine onların sarayına getirmişti. Ben kubbenin üzerinden onlara geldiğimi haber verdim. Fakat onlar beni aralarına kabul etmediler. “Çünkü” diyorlardı ki “başına geleceklerden biz seni haberdar ettik, sen bile bile inat ettin, gidip bir gözünü çıkarttın.”</p>

  <p class="normal">Ben de kubbeden indim, sakalımı tıraş ettirdim ve günlerce yürüdükten sonra Halife Harun Reşid’e hikâyemi anlatmak için Bağdat’a geldim.</p>

  <p class="normal">Üçüncü dilenci de hikâyesini bitirince, hanımlar Halifeye dönerek ondan da hayatını anlatmasını istemişler. Bu sırada Vezir Cafer ileri atılmış, onların hayatlarında anlatılmaya lâyık olacak kadar meraklı şeyler olmadığını, bu sebeple dinleyenlerin başlarını ağrıtmak istemediklerini ileri sürmüş. Kadınlar da bunları, hikâyelerini anlatmaktan affetmişler.</p>

  <p class="normal">Bunun üzerine kadınlar, oradakilerin hepsine “Sizleri artık affettik, gidebilirsiniz.” demişler ve orada misafir bulunan erkeklerin hepsini dışarı çıkarmışlar. Halife Harun Reşid, veziri Cafer’e, üç dilenciyi alarak saraya getirmesini tembih etmiş.</p>

  <p class="normal">Halife, bu kadınların kim olduklarını ve o gece neden böyle hareket ettiklerini anlamak için, o kadar merak etmiş ki, o gece gözüne uyku girmemiş. Sabah erkenden veziri Cafer’i çağırtarak gidip hemen Bağdatlı üç hanımı saraya getirmesini emretmiş.</p>

  <p class="normal">Vezir Cafer gitmiş, geceyi beraber geçirdikleri Bağdatlı hanımların üçünü de alıp getirmiş. Ve onlara “Şimdi siz Halife Harun Reşid’in huzuruna çıkacaksınız. O ne sorarsa, doğru cevap veriniz.”</p>

  <p class="normal">Üç dilenci de üç Bağdatlı hanım ile birlikte Harun Reşid’in huzuruna getirilmiş. Harun Reşid, tahtının üzerinde oturuyormuş.</p>

  <p class="normal">Hanımların en büyüğü, Halifeden müsaade alarak hikâyesini şöylece anlatmaya başlamış.</p>
</body>
</html>
