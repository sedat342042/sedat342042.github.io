<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>binbirgece</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h1 class="h1baslik" id="calibre_toc_82">VALİYİ, KADIYI, VEZİRİ VE PADİŞAHI<br class="chapter" />
  DOLABA SOKAN HATUNUN HİKÂYESİ</h1>

  <p class="normal">Vaktiyle çok zengin bezirganın güzel bir karısı vardı. Kocası seyahate çıkarken onu evde bırakırdı.</p>

  <p class="normal">Bir defasında bezirgan yine seyahate çıktı. Kadın bunu fırsat bilerek komşularından güzel bir delikanlı ile mercimeği fırına vermekte gecikmemişti. Delikanlı da mütekabilen genç kadına âşıktı.</p>

  <p class="normal">Bunlar her gece cümbüşlerine devam ededursunlar, günün birinde, delikanlı çarşıda bir adamla kavga etti. Zaptiyeler derhal kavga edenlerin ikisini de yaka-paça Valinin huzuruna sürüklediler. Vali çok sert bir adamdı. Hiç tereddüt etmedi, çarşının asayişini ihlâl maddesinden dolayı, her ikisini de hapse attırdı.</p>

  <p class="normal">Kadın, âşıkının zindanda olduğunu haber alır almaz, az kalsın çıldıracaktı. Fakat hiç şaşırmadı. Derhal en güzel elbiselerini giyinip bütün mücevheratını takıp takıştırdıktan sonra bir arzuhal yazıp Valinin huzuruna çıktı.</p>

  <p class="normal">Arzuhal şu mealde idi:</p>

  <p class="normal"><span class="ideitalik">“Çarşı esnafından falan adamla kavga ettiğinden dolayı kardeşimi hapse mahkum buyurmuşsunuz. Hâlbuki zavallı, meselede tamamıyle masum ve bî-günahtır. Hasmın dinlettiği şahitlerin kaffesi para ile tutulmuş yalancı şahitlerdi. Kardeşim bir haksızlığa kurban gitmişti. Cariyenizin ise ondan başka kapımı çalacak erkeğim yoktur. Halime merhameten kardeşimin serbest bırakılmasını istirham eylerim. Emr ü ferman hazret-i men lehü’l-emrindir.<sup class="calibre3"><a href="../Text/binbirgece_split_573.html#footnote-100-481" id="footnote-100-481-backlink">[481]</a></sup>”</span></p>

  <p class="normal">Vali bir arzuhali okudu, bir döndü kadına baktı ve dizleri titremeye, kalbi çarpmaya başladı.</p>

  <p class="normal">— “Kardeşiniz için hiç merak etmeyin. Yalnız içeri salona teşrif etseniz de uzun uzadıya konuşup meseleyi tetkik etsek!... Hem de istirahat etmiş olursunuz. Uzak yoldan geldiğiniz belli…”</p>

  <p class="normal">Kadın kırıttı:</p>

  <p class="normal">— “Zat-ı devletlerinin bu dâvetini maal-memnuniye<sup class="calibre3"><a href="../Text/binbirgece_split_574.html#footnote-100-482" id="footnote-100-482-backlink">[482]</a></sup> kabul ederdim. Ancak vaktim müsait olmadığı için bu saadetten mahrum kalacağım. (Ve utanır gibi başını önüne eğerek ilave etti:) Bilmem ki yarın bizim eve kadar zahmet buyurulur mu? O takdirde akşamlara kadar konuşur eğlenirdik. Tebdil kıyâfetle geleceğiniz için, hiç kimse tarafından teşhis edilmek korkusu da kalmayacaktır…”</p>

  <p class="normal">Vali pek memnun olmuştu. Kadından mahallesini ve evini sordu:</p>

  <p class="normal">— “Yarın saat üçte gelirim…” dedi.</p>

  <p class="normal">Kadın Valinin yanından çıktıktan sonra doğruca Kadı Efendinin dairesini boyladı.</p>

  <p class="normal">— “Aman Kadı Efendi…” dedi, “medet senden!...”</p>

  <p class="normal">Kadı Efendi, genç ve güzel kadını tepeden tırnağa süzdükten sonra, büyük bir alâka ile sordu:</p>

  <p class="normal">— “Hayır ola hanımefendi, şikâyetiniz nedir?...”</p>

  <p class="normal">Kurnaz kadın sahte bir eda ile boynunu büktü:</p>

  <p class="normal">— “Sormayın efendim” dedi, “derdim pek büyük. Benim bir erkek kardeşim var. Ondan başka kimseciğim yok. Bütün işlerime o bakar. Çarşıda bir kavga olmuş, zavallı kardeşim tamamıyle masum olduğu hâlde iftiraya uğradı. Valinin önünde yalancı şahit dinletmişler. Vali de kardeşimi suçlu zannedip hapse attırmış. Aman Kadı Efendi, bu iş olursa, sizden olur. Lütfen Vali Beyefendi Hazretlerine bir tezkere gönderin de kardeşimi serbest bıraksınlar…”</p>

  <p class="normal">Kadı Efendi bir-iki defa sakalını sıvazladı:</p>

  <p class="normal">— “Buyurun içerde biraz oturalım da sonra bir kolayına bakarız… Pek fazla heyecan ve teessür göstermeye mahal yoktur… Kardeşinizin serbest bırakılması, yarım saatlik bir meseledir… Beyhude endişe etmeyiniz…”</p>

  <p class="normal">Kadı Efendi bir taraftan bunları söylüyor, bir taraftan da gözlerini baygın baygın süzüyordu. Kadın anladı ki, adamcağız dizginleri bırakmıştır; hemen şöyle bir cevapla onu da bağladı:</p>

  <p class="normal">— “Maksadınızı anlamadım sanmayın” dedi, “câriyeniz de içimden aynı şeyleri geçirmiştim. Yarın sabah bizim eve teşrif buyurursanız nasıl olur? Hem akşama kadar rahat rahat zevk ü safâmıza bakarız. Tebdil kıyâfetle geleceğiniz için, herhangi bir rezalete de meydan verilmemiş olur. Ne dersiniz?...”</p>

  <p class="normal">Kadı Efendi sevincinden kanatlanmış gibiydi:</p>

  <p class="normal">— “Baş üstüne!... Emredersiniz!...” dedi, “Devlethâne hangi semte düşüyor? Saat kaçta geleyim?”</p>

  <p class="normal">Genç kadın evini tarif etti:</p>

  <p class="normal">— “Saat dörtte gelseniz çok münasip olur efendimiz…”</p>

  <p class="normal">— “Hay hay!... Saat dörtte gelirim.”</p>

  <p class="normal">Kadın bu sefer de doğruca Vezirin makamını boyladı; Valinin yaptığı zulümden şikâyet etti.</p>

  <p class="normal">Vezir bir müddet düşünceye daldı. Bu kadar oynak ve cilveli bir güzeli kaçırmamak, her hâlde muvafık olmasa gerekti:</p>

  <p class="normal">— “Meseleyi bir defa tetkik ve tahkik ettirmek icap ediyor!” dedi. “Şayet sahiden kardeşinize karşı haksız bir muamele yapılmışsa, kendisinin derhal tahliyesi için emir veririm.”</p>

  <p class="normal">Böyle söyleyerek genç kadını baygın baygın süzdü, sonra ilave etti:</p>

  <p class="normal">— “Sizin gibi bir dilberin bu derece şiddetli teessürüne nihayet vereceğimden emin olabilirsiniz… Bilmem ki, içeri teşrif buyurup biraz istirahat etmez misiniz?...”</p>

  <p class="normal">— “Aman efendimiz, iltifatınız, câriyeniz için aynı şereftir. Ama şimdilik arzunuzu is’af<sup class="calibre3"><a href="../Text/binbirgece_split_575.html#footnote-100-483" id="footnote-100-483-backlink">[483]</a></sup> edemeyeceğim. Yarın saat beşte tebdil kıyâfetle eve teşrif ederseniz… Bütün geceyi beraber geçiririz…”</p>

  <p class="normal">Ve evinin yerini tarif etti. Bu umulmadık teklif karşısında Vezirin duyduğu sevince ise payan yoktu.</p>

  <p class="normal">Vezir konağından sonra da Padişahın sarayını boyladı ve bir müddet intizardan sonra huzur-ı şahâneye kabul buyuruldu. Orada da ber-mutad biraderinin masumiyetinden ve Valinin zulmünden bahsetti.</p>

  <p class="normal">Padişah, esasen kadını görür görmez pusulayı şaşırmıştı. Filhakika haremi dolduran yüzlerce câriye arasında bile böyle müstesna bir güzele tesadüf müşküldü.</p>

  <p class="normal">— “Ey hatun” dedi, “sen harem sarayına giredur. Ben şimdi kardeşinin serbest bırakılması için irade ederim.”</p>

  <p class="normal">Fakat fettan kadın, Padişaha da bin dereden su getirdi ve ertesi günü saat altıda tebdil kıyâfetle evine gelmesini temin etti.</p>

  <p class="normal">Sarayın kapısından çıkarken şeytan gibi gülüyordu. Çarşıdan geçerken bir marangoza uğradı. O gece teslim edilmek ve parası da ertesi günü saat yedi sıralarında ödenmek<sup class="calibre3"><a href="../Text/binbirgece_split_576.html#footnote-100-484" id="footnote-100-484-backlink">[484]</a></sup>şartıyle beş gözlü koskocaman bir dolap ısmarladı; her gözün kapısı ve anahtarı da ayrı olsun diye tembih etti.</p>

  <p class="normal">Marangoz gece yarısına varmadan dolabı hazırlamış, kadının evine getirip teslim etmişti. Fettan kadın marangoza, ertesi günü saat yedide parasını almak üzere gelmesini sıkı sıkı tembih etmeyi unutmadı.<sup class="calibre3"><a href="../Text/binbirgece_split_577.html#footnote-100-485" id="footnote-100-485-backlink">[485]</a></sup></p>

  <p class="normal">Sabah oldu. Kurnaz kadın çarşıdan türlü meyvalar ve çiçekler satın aldı, mükellef bir şarap sofrası düzdü ve aynanın karşısında saatlerce kendine çeki-düzen verdi.</p>

  <p class="normal">Saat üçe doğru “tak… tak…” kapı!... Bu gelen Vali idi. Kadın bu sözde âşıkını izzet ü ikram ile yukarıki odaya aldı, ipek sedirlerden birine oturttu:</p>

  <p class="normal">— “İstirham ederim rahatınıza bakınız…”</p>

  <p class="normal">Böyle söyleyerek bir atlas bohça açtı, ipekli gecelik entarisi çıkardı.</p>

  <p class="normal">Vali soyunup dökündü, şarap sofrasının başına geçip ıyş ü nûşa<sup class="calibre3"><a href="../Text/binbirgece_split_578.html#footnote-100-486" id="footnote-100-486-backlink">[486]</a></sup> başladılar… Bir aralık kadın, zindandaki biraderinin(!) tahliye-i sebiline dair bir tezkere imzalatmayı da ihmal etmemişti. Derken kapı gene “tak… tak…”</p>

  <p class="normal">Vali şaşkın şaşkın ev sahibesinin yüzüne baktı:</p>

  <p class="normal">— “Acaba kim geldi?...”</p>

  <p class="normal">— “Kocam!...”</p>

  <p class="normal">— “Kocanız mı?... Eyvahlar olsun!... Şimdi ne yapacağız? Eyvahlar olsun, rezil olacağız!... Bu kocanız da nereden çıktı?...”</p>

  <p class="normal">— “Beray-ı ticaret seyahate çıkmıştı. Ansızın avdet etti…”</p>

  <p class="normal">Vali odanın içinde öteye beriye koşuyordu:</p>

  <p class="normal">— “Eyvahlar olsun!... Eyvahlar olsun!... Bütün dünyaya kepaze olduk gitti…”</p>

  <p class="normal">— “O kadar telaşa mahal yok a canım!... Siz çabuk şu dolabın içine girin. Ben bir hile ile kocamı derhal savarım…”</p>

  <p class="normal">Vali gülümsedi:</p>

  <p class="normal">— “Âlâ, âlâ!...” dedi, “Nasıl da buldunuz!...”</p>

  <p class="normal">Ve saniye kaybetmeden kocaman dolabın bir gözüne girip oturdu.</p>

  <p class="normal">Kadın anahtarla dolabı bir güzelce kilitledikten sonra, aşağı inip kapıyı açmıştı. Baktı ki Kadı Efendi teşrif buyurmuşlar.</p>

  <p class="normal">— “Buyurunuz!... Hoş geldiniz… safâ getirdiniz…” diyerek ve bin cilve ile kırıtarak önüne düştü, yukarıki odaya çıkardı ve bir atlas bohça açtı.</p>

  <p class="normal">Kadı Efendi de soyunup dökündükten sonra ıyş ü nûşa başlamıştı. Aradan bir saat kadar geçti. Kadı Efendinin de artık sabr ü sâmânı tükenmişti:</p>

  <p class="normal">— “Kerem ediniz de” dedi, “bu hasret nihayete ersin…”</p>

  <p class="normal">Ve kolunu genç kadının beline dolamak istedi. Fakat o ne?</p>

  <p class="normal">“Tak… tak!...” Kapı çalınıyor!... Hay aksi şeytan hay!...</p>

  <p class="normal">Kadı Efendi şaşkın şaşkın sordu:</p>

  <p class="normal">— “Kapı çalınıyor!... Acaba kim olsa gerek?...”</p>

  <p class="normal">Kadın sahte bir heyecanla pencereye koşmuştu:</p>

  <p class="normal">— “Eyvahlar olsun!...” dedi, “Kocam ansızın seferden dönmüş… Hemen siz şu dolaba girin. Ben onu şimdicik başımdan savarım!...”</p>

  <p class="normal">Ve şişman Kadı Efendi Hazretlerini dolabın ikinci gözüne kilitledi. Sonra çarçabuk kapıya koştu, Veziri karşıladı:</p>

  <p class="normal">— “Cariyeniz için ne büyük şeref!...” dedi. “Lütfen, mürüvveten tenezzül buyurmakla câriyenizi ihya ettiniz!...”</p>

  <p class="normal">Böyle söyleyerek Vezir-i meal-i semiri izzet ü ikram ile yukarı kata çıkardı.</p>

  <p class="normal">Vezir de diğer zenpareler gibi soyundu, dökündü. Iyş ü işrete başladılar.</p>

  <p class="normal">Aradan bir zaman geçti. Vezir üst üste yuvarladığı şarap kadehlerinin tesiriyle iyiden iyiye sarhoş olmuştu.</p>

  <p class="normal">Maşukasına dönerek peltek peltek:</p>

  <p class="normal">— “Eh… Artık yatağa girsek nasıl olur?...” diye sordu.</p>

  <p class="normal">— “Biraz daha eğlenelim de efendim… Nasıl olsa bütün gece beraberiz…”</p>

  <p class="normal">Fettan kadın henüz cümlesini bitirmişti ki, “çat… çat…” kapı çalındı.</p>

  <p class="normal">Vezir yerinden sıçradı:</p>

  <p class="normal">— “O ne?... Kapı çalınıyor!...”</p>

  <p class="normal">Kurnaz kadın aynı nağmeyi Vezire de tekrarladı:</p>

  <p class="normal">— “Kocam ansızın seyahatten avdet etmiş… Siz şu dolaba giredurun, ben o budalayı şimdicik başımdan savarım…”</p>

  <p class="normal">Vezir-i meal-i semir de bu suretle dolabın üçüncü gözüne hapsedilmiş oluyordu.</p>

  <p class="normal">Kadın süratle merdivenleri indi, kapıyı açtı.</p>

  <p class="normal">Bu gelen bizzat Padişahtı. Esnaf kıyâfetine girmişti. Genç kadın yere kapanıp Padişahın ayaklarını öptü. Yalancıktan sevinç yaşlarıyle gözlerini ıslatarak:</p>

  <p class="normal">— “Şevketli Padişahım” dedi, “Cenab-ı Hakk’a binlerce şükür ki, câriyenize bugünü gösterdi. Dünyada bundan daha büyük saadet tasavvur ve tahayyül edilebilir mi?...”</p>

  <p class="normal">Böyle söyleyerek ve bin cilveyle kırıtarak Padişahı yukarı kata çıkardı. Üstündeki elbiseleri soydu. Hükümdar bir don, bir gömlek kalmıştı. Kadın da yarı çıplak kalmak için üstündeki entarisini çıkardı ve padişahın kucağına oturdu.</p>

  <p class="normal">Öpüşüp koklaşmaya başladılar. Bir taraftan da şarap içiyorlardı.</p>

  <p class="normal">Dolabın içindekilere gelince, hepsi de hayretten afallamışlardı. Hay fettan kaltak hay!... Demek bizzat Padişah da bu kadının zenpareleri meyanında idi… Dolaptakiler aynı zamanda fena hâlde korkuyorlardı da… Ya Padişah onların mevcudiyetini hissederse!... Kellelerinin uçtuğu gündü…</p>

  <p class="normal">Bu sırada Padişahın şehveti kabarmıştı, kadını yatağa sürüklemeye çalışıyordu. Fakat o aralık şiddetli şiddetli kapı çalındı.<sup class="calibre3"><a href="../Text/binbirgece_split_579.html#footnote-100-487" id="footnote-100-487-backlink">[487]</a></sup></p>

  <p class="normal">Padişah, öfkeyle sordu:</p>

  <p class="normal">— “Bu münasebetsiz de kim?”</p>

  <p class="normal">Fettan kadın pencereden bakarak cevap verdi:</p>

  <p class="normal">— “Zevcem efendim, beray-ı ticaret için çıktığı seyahatten aniden dönmüş!...”</p>

  <p class="normal">— “Eyvahlar olsun!... Ne yapacağız şimdi?...”</p>

  <p class="normal">— “Siz merak buyurmayınız efendim, siz şu dolapta biraz istirahat buyurunuz, bendeniz onu hemen evden uzaklaştırırım!...”</p>

  <p class="normal">Padişah çaresiz dolaba girdi. Kadın da hemen kilidi vurdu.</p>

  <p class="normal">Sonra aşağıya inerek kapıyı açtı. Gelen marangozdu. Kadın hemen onunla kavgaya tutuştu. Dolabın istediği gibi yapılmadığını, gözlerine adam sığmadığını söyleyerek bağırıp çağırıyordu.</p>

  <p class="normal">Sonunda birlikte yukarı çıktılar. Marangoz dolabı istediği ölçülerde yaptığını, her gözüne rahatlıkla bir adamın girebileceğini söyleyerek ispat etmek üzere boş göze girdi. Kadının istediği de buydu. Hemen kapağını kapayıp kilitleyiverdi. Marangozun feryatları bir işe yaramadı.</p>

  <p class="normal">Kadın vakit geçirmeden Valinin yazdığı tezkereyi alarak hapishâneye gitti. Tezkereyi vererek maşukunu tahliye ettirdi. Beraberce eve döndüler. Bu esnada kadın, başından geçenleri birer birer hikâye etti ve:</p>

  <p class="normal">— “Artık buralarda duramayız. Hemen yükte hafif, pahada ağır her şeyi alıp buradan firar etmeliyiz!...” dedi.</p>

  <p class="normal">Padişah ile diğerlerinin giran-baha elbiseleriyle evde bulunan kıymettar eşyayı alıp süratle şehri terk ettiler.</p>

  <p class="normal">Biz gelelim dolaptakilere:</p>

  <p class="normal">Padişah ve diğerleri işin encamı neye müncer olacak diye sabırla beklerken, onlardan haberi olmayan marangoz bağırıp çağırmaya devam ediyordu. Bu arada iyice de sıkışmıştı. Hiç tereddüt etmeden dolabın içine bevletti<sup class="calibre3"><a href="../Text/binbirgece_split_580.html#footnote-100-488" id="footnote-100-488-backlink">[488]</a></sup>. Bevli altında bulunanların üzerine akmaya başladı.</p>

  <p class="normal">Kadı Efendi, sabra mecal bulamadı, “Sırrımız mutlaka fâş olacaktır.” diye düşünerek konuşmaya başladı:</p>

  <p class="normal">— “Nedir bu feryat ü figan, üzerimize necaset akıttığın kifayet etmiyor mu?” dedi.</p>

  <p class="normal">Vali de söze karıştı:</p>

  <p class="normal">— “Kadı Efendi, senin ecr ü sevabın çok olsun!... Üzerimize niçin tebevvül ediyorsun?”</p>

  <p class="normal">Kadı Efendi, Valinin de orada bulunduğunu anlayınca:</p>

  <p class="normal">— “Vay efendim, sen de mi buradasın!...” dedi.</p>

  <p class="normal">Vezir de söze karıştı:</p>

  <p class="normal">— “Ey Vali, bu tuzağa nasıl düştük?...”</p>

  <p class="normal">Padişah da çaresiz kendini belli etmek zorunda kaldı. Vezire:</p>

  <p class="normal">— “Nasıl edelim, buradan nasıl kurtulalım?” diye sordu.</p>

  <p class="normal">Hep beraber, dolabın kırılmasına karar verdiler. Fakat dolap muhkem yapıldığından, kırmaya muktedir olamadılar.</p>

  <p class="normal">Dolabı kırmak için uğraşırken çıkardıkları gürültüyü duyan komşular, eve hırsız girdiğini zannederek geldiler. Ortalıkta kimse görünmüyordu. Nihayet gürültü ve konuşmaların dolaptan geldiğini anladılar. İçine cin girdiğini düşünerek dolabı yakmaya karar verdiler.</p>

  <p class="normal">Kadı Efendi, komşuları cin olmadıklarına ikna etmek için Kur’an’dan âyetler okudu. Kim olduklarını ve buraya nasıl düştüklerini hikâye etti. Nihayet ona inanan komşular bir marangoz getirerek dolabı açtırdılar.</p>

  <p class="normal">Gecelik kisveleriyle dolaptan çıkan zevat, birbirlerine gülerek evlerine dağıldılar. Hilekâr hatunu bulmak için yaptırdıkları bütün taharriyat<sup class="calibre3"><a href="../Text/binbirgece_split_581.html#footnote-100-489" id="footnote-100-489-backlink">[489]</a></sup> da boşa gitti.</p>

  <p class="normal">İşte ey Padişahım, kadınların hile ve tuzakları böyledir; bu hikâye de bunun ispat etmektedir. Bundan hissemend olmayan niceleri, kadınların pençe-i gadrlerine<sup class="calibre3"><a href="../Text/binbirgece_split_582.html#footnote-100-490" id="footnote-100-490-backlink">[490]</a></sup> giriftar olmaktadır<sup class="calibre3"><a href="../Text/binbirgece_split_583.html#footnote-100-491" id="footnote-100-491-backlink">[491]</a></sup>. Nitekim Kadir gecesini gören adamın hikâyesi de bunu anlatır.</p>

  <p class="normal">Padişah meraklandı:</p>

  <p class="normal">— “Nasıldır bu hikâye anlat da görelim!...” diye emir buyurdu.</p>

  <p class="normal">Bunun üzerine Altıncı Vezir aşağıdaki hikâyeyi anlattı:</p>
</body>
</html>
