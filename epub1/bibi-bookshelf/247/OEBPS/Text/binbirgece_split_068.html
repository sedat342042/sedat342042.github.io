<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>binbirgece</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h1 class="h1baslik" id="calibre_toc_67">İFTİRAYA UĞRAYAN ŞEHZÂDE</h1>

  <p class="normal">Evvel zamanda, ihtiyar bir Padişah vardı. Ömründe hiç çocuğu olmayan bu Padişah, taç ü tahtını bırakacak kimsesi bulunmadığı için, son derece mahzun ve meyustu. Bir gece rüyâsında ak sakallı bir pir gördü. Pir kendisine dedi ki:</p>

  <p class="normal">— “Saltanat varisinden mahrum kalacağım diye endişe etme! Kırk gün itikafa çekil; fakirlere, dervişlere sadakalar dağıt. Cenab-ı Hak sana nur topu gibi bir erkek evlâd ihsan edecektir!...”</p>

  <p class="normal">Padişah, ak sakallı pirin nasihatlerini aynen yerine getirdi. Filhakika zevcesi hamil müddeti tamam olunca, nur topu gibi bir şehzâde doğurdu.</p>

  <p class="normal">Şehzâdeye hususi süt nineler tutuldu; hizmetine câriyeler, lalalar tayin edildi. Çocuk bin türlü naz ve nimet içinde büyüyordu. Nihayet on beş yaşına bastı. Bunun üzerine Padişah, genç Şehzâdenin terbiyesini Vezir-i Azama tevdi etti.</p>

  <p class="normal">Çocuk o kadar zeki ve akıllı idi ki, pek az zamanda bütün ulûm ve fünûnu ikmal etti. Bundan başka biniciliği, kılıç kullanmasını da mükemmelen öğrendi. Artık her hususta, tam mânâsıyle sahib-i kemalât<sup class="calibre3"><a href="../Text/binbirgece_split_535.html#footnote-100-443" id="footnote-100-443-backlink">[443]</a></sup> olmuştu.</p>

  <p class="normal">Günlerden bir gün, Vezir-i Azam remil atarak Şehzâdenin talihine baktı ve neticede şunu buldu: Şehzâde falan vakitten falan vakte kadar, yedi gün yedi gece, ağzından öfkeli bir söz kaçırırsa, derhal ölecektir.</p>

  <p class="normal">Hemen Padişahın huzuruna koştu, meseleyi anlattı.</p>

  <p class="normal">Padişah hayret ve dehşet içinde kalmıştı. Bir müddet sakalını karıştırdıktan sonra vezirine dönerek:</p>

  <p class="normal">— “Bu işin çaresi nedir?” diye sordu.</p>

  <p class="normal">— “Efendimiz!... İttihaz edilecek tedbir gayet basittir. Şehzâde-i civan-baht hazretlerini cennet gibi güzel ve ferahfeza<sup class="calibre3"><a href="../Text/binbirgece_split_536.html#footnote-100-444" id="footnote-100-444-backlink">[444]</a></sup> bir bahçeye götürürüz. Maiyetine bir sürü hânende ve sâzende veririz. En dilber câriyeleri de hizmetine tahsis ederiz. Yedi gün-yedi gece orada cümbüş yapıp eğlenirler. Tehlike de bu suretle ber-taraf edilmiş olur.</p>

  <p class="normal">Padişah bu hakimâne tedbiri işitince o derece memnun ve mahzuz oldu ki, hemen yerinden kalktı Vezir-i Azamın boynuna sarıldı:</p>

  <p class="normal">— “Aşk olsun benim akıllı vezirim, aşk olsun!...” diye bağırdı. “Dünyanın bütün hükeması<sup class="calibre3"><a href="../Text/binbirgece_split_537.html#footnote-100-445" id="footnote-100-445-backlink">[445]</a></sup> bir araya toplansa, eminim, böyle bir tedbir bulamazlardı. Sen akıllara hayret veren bu tedbirinle Şehzâdemi ölümden kurtarmış oldun!...”</p>

  <p class="normal">Vezir-i Azam ihsanlara, atiyelere gark olmuştu. Diğer taraftan Padişah, has câriyelerinden en dilberini yanına çağırdı:</p>

  <p class="normal">— “Şehzâdeyi yedi gün, yedi gece bilâ-fasıla<sup class="calibre3"><a href="../Text/binbirgece_split_538.html#footnote-100-446" id="footnote-100-446-backlink">[446]</a></sup> güldürüp eğlendireceksiniz!...” diye emretti. “Bu müddet zarfında sakın yanından ayrılayım demeyin ve kendisini hiçbir surette öfkelendirmeyin!...”</p>

  <p class="normal">Cariye tahtın saçaklarını öptü:</p>

  <p class="normal">— “Ferman efendimizin!...” diyerek çekildi.</p>

  <p class="normal">Şehzâde o günden itibaren hususi bir sarayda yaşamaya başladı. Bu sarayın bahçeleri, havuzları o derece güzeldi ki, gören hayrette kalırdı. Hânendelere, sâzendelere gelince, hepsi tamamdı; ıyş ü işret, keyf ü safâ yerinde…</p>

  <p class="normal">Padişahın has câriyesine gelince, daha ilk günden genç Şehzâdeye âşık olmuş, gönlünü kaptırmıştı. Hâlbuki afif<sup class="calibre3"><a href="../Text/binbirgece_split_539.html#footnote-100-447" id="footnote-100-447-backlink">[447]</a></sup> ve namuskâr olan Şehzâde, Padişah babasının helal malı telakki ettiği bu câriyeye karışı kat’iyen şehevî bir his beslemiyordu.</p>

  <p class="normal">Fakat sen gel de câriyeye meram anlat. O, çoktan şeytana uymuş, ne olursa olsun, gencin visaline kavuşmaya karar vermişti.</p>

  <p class="normal">Bir gece, Şehzâde dairesine çekildikten sonra, sevdalı câriye usulca onun yanına girdi ve kollarını gencin boynuna dolayarak dudaklarından öpmeye başladı.</p>

  <p class="normal">Şehzâde, hiç beklemediği bu hareket karşısında şaşalamıştı. Öyle ya, vakıa diğer câriyelerle her veçhile ülfet edebilirdi, bu onun hakkıydı. Fakat sırf kendisini eğlendirmek maksadıyle babası tarafından gönderilen bir has câriyeye el uzatmayı havsalası bir türlü almıyordu.</p>

  <p class="normal">Bu sebepten câriyenin arzusuna karşı gayet soğuk davrandı ve dairesinden kovdu.</p>

  <p class="normal">Cariyenin aklı başından gitmişti. Şehzâde gidip de babasına şikâyete kalkışacak olursa, hâli neye varırdı!... Derhal bir tedbir düşündü, “Ondan evvel ben gidip Padişaha şikâyet etmeliyim!...” dedi, ağlaya sızlaya huzura girdi:</p>

  <p class="normal">— “Şevketli Padişahım, başıma gelenleri sormayın… Şehzâde diğer câriyelerle iktifa etmeyerek bana da tasalluta kalkışmaz mı?... Kendisine ram olmazsam beni öldüreceğini söyledi. Ben de adaletinize iltica ettim. Beni bir daha onun sarayına göndermeyiniz Padişahım!... Onun yanına gidip namusumun payimal<sup class="calibre3"><a href="../Text/binbirgece_split_540.html#footnote-100-448" id="footnote-100-448-backlink">[448]</a></sup> olduğunu görmektense, ölmeyi bin kere tercih ederim…”</p>

  <p class="normal">Padişah bu sözleri işitince âdeta kudurdu:</p>

  <p class="normal">— “Vay hain evlâd!...” diye kükredi. “Hay mel’un hay!... Demek öyle ha… Bu küstahlığının cezasını kellesiyle ödeyecektir!...”</p>

  <p class="normal">Derhal vezirlerini yanına celbetti:</p>

  <p class="normal">— “Benim bundan böyle Şehzâdem yoktur. Gidin, o hainin kellesini kesin!...”</p>

  <p class="normal">Padişah fermanı bu. İtiraz kimin haddine. Vezir vüzera etek öpüp çekildiler, bir araya toplanıp meşverete koyuldular:</p>

  <p class="normal">— “Ferman fermandır, katledelim…”</p>

  <p class="normal">— “Doğru ama, farz edelim ki fermanı üzere Şehzâdenin kellesini kestik. Ya sonra öfkesi geçer de pişman olursa?...”</p>

  <p class="normal">— “Evet, bu ihtimal de var. Öfkesi geçtikten sonra behemehal nedamet getirir…”</p>

  <p class="normal">— “Şehzâdenin, yegâne varis-i saltanat olduğunu ve senelerce intizardan sonra dünyaya geldiğini de unutmamalıyız…”</p>

  <p class="normal">— “Ben kellesinin kesilmesine taraftar değilim. Padişah sonradan bizi muaheze<sup class="calibre3"><a href="../Text/binbirgece_split_541.html#footnote-100-449" id="footnote-100-449-backlink">[449]</a></sup>edecek, nasihatlerle bu işin önüne geçmediğimiz için bizi cezalandıracaktır.”</p>

  <p class="normal">Vezirlerden her biri bir mütalaa serdediyordu. Nihayet Şehzâdeyi hemencecik katletmemeye karar verdiler.</p>

  <p class="normal">— “O hâlde ne yapalım?”</p>

  <p class="normal">Bu suale Birinci Vezir cevap verdi:</p>

  <p class="normal">— “Ben bugünlük Padişahın öfkesini yatıştırmayı üstüme alıyorum. Yarına kadar da, ümit ederim ki, başka bir çare bulabiliriz.”</p>

  <p class="normal">Diğer vezirlerin kaffesi bu fikri musib<sup class="calibre3"><a href="../Text/binbirgece_split_542.html#footnote-100-450" id="footnote-100-450-backlink">[450]</a></sup> buldular ve Birinci Vezir doğruca huzur-ı hümayuna girerek tahtın saçağını öptükten sonra el-pençe divan durdu:</p>

  <p class="normal">— “Ey Padişah-ı zî-şan!... Bin şehzâdeniz olsa, onlardan birini bile bir câriyenin sözüyle idam etmek lâyık değilken, biricik Şehzâdenize nasıl kıyabileceksiniz? Ya câriye yalan söylediyse? Mâlum-ı şahânenizdir ki, kadınlar pek kurnaz, pek hilekâr mahluklardır. Onların tedbirlerine akıl, sır ermez…”</p>

  <p class="normal">Padişah sakalını tutup bir müddet düşündü:</p>

  <p class="normal">— “Acayip!...” dedi, “O hâlde bana kadınların tedbirine dair bir hikâye anlat ki, sözüne inanayım…”</p>

  <p class="normal">Bunun üzerine Birinci Vezir, Padişaha şu hikâyeyi anlattı:</p>
</body>
</html>
