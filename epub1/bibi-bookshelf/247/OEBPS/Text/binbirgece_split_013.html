<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>binbirgece</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h1 class="h1baslik" id="calibre_toc_12">KISKANÇ VEZİR, ŞEHZÂDE VE KADIN GULYABANİ</h1>

  <p class="normal">Bir padişahın civan gibi bir oğlu varmış. Bu genç, ava pek meraklıymış. Padişah, oğluna avda bir kaza geleceğinden çok korktuğu için, en emin olduğu bir Vezire, oğlunun yanından hiç ayrılmamasını tembih etmiş.</p>

  <p class="normal">Bir gün Şehzâde, at sırtında, ormanlar içinde avlanırken, vahşi bir hayvana rast gelmiş ve merak saikasıyla, bu hayvanın peşine düşmüş. Vezir, Şehzâdeyi bu hayvanın arkası sıra gitmekten menedeceği yerde, hayvanı kışkırtmış.</p>

  <p class="normal">Şehzâde, av heyecanıyla atını dörtnala ileri sürmüş. Vahşi hayvan koşmuş, arkasından Şehzâde koşmuş. Böylelikle dağları, dereleri, tepeleri aşmışlar. Nihayet vahşi hayvan ormanın sık bir yerine girerek gözden kaybolmuş.</p>

  <p class="normal">Şehzâde, arkasına dönünce, yalnız olduğunu görmüş. Etrâfına bakınınca, yolunu da şaşırarak ormanda kaybolduğunu anlamış.</p>

  <p class="normal">Şehzâde, sağa sola bakınırken, biraz ötede ağlamakta olan bir kız görmüş. Kıza gidip neden ağladığını sormuş. Kız da Hint Padişahının kızı olduğunu, at üstündeyken uykuya dalarak attan düştüğünü, hizmetçileri düştüğünün farkına varmayarak onu bu yabani yerde yapayalnız bıraktıklarını, gözünden inci gibi yaşlar döke döke anlatmış.</p>

  <p class="normal">Şehzâde, kızın hâline acıdığı için, onu atına, kendi yanına bindirmiş, ormandan çıkabilmek için, bir yol aramaya koyulmuş. Şehzâde öteye beriye gidip gelirken, büyük bir harabenin yanına varmış.</p>

  <p class="normal">Kız, yorulduğundan bahisle, attan inip oracıkta biraz dinlenmek istemiş. Şehzâde kızı atından indirip kendisi atının yanı başında kalmış. Kız da biraz ilerideki bir duvarın arkasına gitmiş.</p>

  <p class="normal">Şehzâde kızın geri gelmekte geciktiğini görünce, meraka düşmüş ve kızı aramak üzere duvara doğru yürümüş. Duvarın arkasında, koskocaman bir kara delik görmüş. Kız bu deliğin içinde bulunan çocuklarına:</p>

  <p class="normal">— “Hiç üzülmeyiniz yavrularım, bugün size akşam yemeği olarak şişman bir Şehzâde getireceğim.” diyormuş.</p>

  <p class="normal">Çocuklar da:</p>

  <p class="normal">— “Aman anneciğim, Şehzâdeyi çabuk getir de karınlarımızı, onun tatlı etleriyle doyuralım.” diye cevap veriyorlarmış.</p>

  <p class="normal">Şehzâde bu sözleri işitince, kızın bir kız değil, lâkin kız kıyâfetinde bir dişi gulyabanis<sup class="calibre3"><a href="../Text/binbirgece_split_121.html#footnote-100-29" id="footnote-100-29-backlink">[29]</a></sup> olduğunu anlamış. Korkudan yaprak gibi tir tir titremiş. Atının yanına gidip beklemiş.</p>

  <p class="normal">Biraz sonra, gulyabani yanına gelip Şehzâdenin titrediğini görünce, neden böyle titrediğini sormuş. Şehzâde de:</p>

  <p class="normal">— “Büyük ve korkunç bir düşmanım var da, ondan çok korktuğum için titriyorum!” diye cevap vermiş.</p>

  <p class="normal">O zaman dişi gulyabanisi:</p>

  <p class="normal">— “A Şehzâdem, korktuğun şeye bak. Niye düşmanına biraz para verip de onu kendine minnettar etmiyorsun?” demiş.</p>

  <p class="normal">Şehzâde de:</p>

  <p class="normal">— “O para ile memnun olmaz; çünkü onun gözü benim canımdadır.” demiş.</p>

  <p class="normal">— “Eğer düşmanının şerrinden ve zulmünden bu kadar korkuyorsan, en büyük zalimlerin düşmanı olan Allah’a yalvar. Allah seni, düşmanının zulmünden kurtarır.”</p>

  <p class="normal">Şehzâdenin gözlerinden o zaman yaşlar akmış; Şehzâde, nemli gözlerini ve ellerini havaya kaldırarak:</p>

  <p class="normal">— “Ey Allah’ım! Sen ki, kederde olanların âhını duyunca, hemen onlara yardıma ve onları kurtarmaya gelirsin. Beni şu hâlimde yalnız bırakma. Ben yalnız sana yalvarırım ve her iyiliği, yalnız senden beklerim. Beni tehlikeden koru ve beni düşmanımdan kurtar!” diyerek Hâlik’ına yalvarmaya başlamış.</p>

  <p class="normal">Şehzâdenin duasını işiten dişi gulyabani, birdenbire ortadan kaybolmuş. Şehzâde de ormandan çıkan yolu bularak saraya ve babasına kavuşmuş.</p>

  <p class="normal">Padişah, oğlunun başına neler geldiğini duyunca, Veziri cellâda teslim ettirmiş.</p>
</body>
</html>
