<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>binbirgece</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h1 class="h1baslik" id="calibre_toc_20">İKİNCİ DİLENCİ HİKÂYESİNİN DEVAMI</h1>

  <p class="normal">İfrit bu sözleri dinlerken “Boşuna sözlerini uzatma, ne desen faydasızdır, benden merhamet umma” diye bangır bangır bağırdı. Bir eliyle belimden kavradığı gibi göklere kadar uçtu. Sonra birdenbire yüksek bir dağın tepesine indi. Eliyle yerden toprak aldı. Sonra anlamadığım bir şeyler söyleyerek, toprakları üzerime attı. Birden bire derimin rengi karardı. Kemiklerimin iliğine kadar bütün vücudumu bir sızı sardı. Bütün vücudumun âni sûrette değiştiğini duydum. Derimin üzerinde âni kıllar büyüdü. Cin de gözümden kayboldu.</p>

  <p class="normal">Oracıktaki gölceğizin kenarına doğru yürüdüm. Gölün durgun suları üzerine akseden hayâlimi görünce, hem korkum, hem de kederimden donakaldım. Gölde gördüğüm hayâl koca bir maymunun hayâliydi.</p>

  <p class="normal">Allah’a dua etmek üzere ağzımı açtığım zaman, ağzımdan çıkan kelimelerin insan sözü olmadığını gördüm. Her şeyi insan gibi duyuyordum. Fakat ağzımı açınca, ağzımdan korkunç bir iniltiden başka bir şey çıkamıyordu.</p>

  <p class="normal">Bir taşa yaslanarak kendi hâlime acı acı ağladım. Böylece günler, aylar, seneler geçti. Fakat sevinçleri, saadetleri yavaş yavaş gideren zaman, benim de kederlerimi dindirdi.</p>

  <p class="normal">Nihayet ormanlarda dolaşa dolaşa, bir deniz kıyısına varmıştım. Bir gün çalılar çırpılar arasında saklı dururken, sahile bir gemiden bir kayık geldi. Kayıktaki gemiciler oradan pek uzakta olmayan bir ırmaktan su aldılar. Kayık sahilden ayrılırken koşup kayığa atladım.</p>

  <p class="normal">Gemiciler beni öldürmek istediler, fakat haricen maymuna benzemekle beraber yine insandım. Gözlerimde insani bir bakış vardı. Beni öldürmeye kalkışan gemicilere, yalvarıcı ve yaşlı gözlerle öyle bir bakış baktım ki, kaptan beni öldürtmeye kıyamadı. “Kimse bu maymuna dokunmasın.” dedi. Gemiye gittik. Gemide kaptanın her söylediğini anlıyor, fakat cevap veremiyordum. Mamafih her istediğini hemen yapıveriyordum. Onun için hem kaptan, hem de gemiciler beni çok sevmeye başladılar.</p>

  <p class="normal">Rüzgâr çok müsait esti. Mavi dalgalar üzerinde<sup class="calibre3"><a href="../Text/binbirgece_split_138.html#footnote-100-46" id="footnote-100-46-backlink">[46]</a></sup> gemimiz, beyaz kanatlarını açmış martılar gibi, süzüle süzüle varacağımız limana vardık.</p>

  <p class="normal">O memleketin Sultanı gemimize memurlar gönderdi. Geminin denizlerde seyahati kazasız geçtiği için memurlar kaptanı tebrik ettiler, sonra beraberlerinde getirdikleri bir kağıdı kaptana vererek, hem kendisinin hem de gemicilerin o kağıda birer yazı yazmalarını, o memleketin padişahı nâmına rica ettiler.</p>

  <p class="normal">Meğer Sultanın çok iyi yazı yazan bir veziri bir müddet evvel ölmüş. Sultan da kendi memleketinde en iyi yazı yazan adamı sevgili vezirin yerine tayin edeceğini ilân etmiş.</p>

  <p class="normal">Ben bunları duyunca ve kağıdı görünce fırlayıp kağıdı yakaladım. Kaptan ve gemiciler kağıdı yırtacağımdan korktular. Fakat ben, bir elimle kâğıdı tutarken, öbür elimle bir hokka ve kalem getirmelerini işaret ettim. Benim bu işaretlerimi görünce bana bir hokka ile bir kalem getirdiler. Kağıdın üzerine bazısını talik, bazısını sülüs yazı ile bir kaç şiir yazdım.</p>

  <p class="normal">Bu yazı o kadar güzel düştü ki, ben bile yazdıklarıma şaştım. Etrâfımda benim ne yazacağımı seyre gelenler şaşırıp kaldılar. Hatta geminin kaptanı, beni hemen orada evlâtlığına kabul etti.</p>

  <p class="normal">Memurlar gidip yazımı Padişaha göstermişler, Padişah yazımın güzelliğine bayılmış. Memurlar, bu yazının bir insan tarafından değil bir maymun tarafından yazıldığını söyleyince, Padişah inanmamış. Fakat vezirler ısrar edince, Padişah, “Öyleyse şu maymunu getiriniz de bir göreyim.” demiş.</p>

  <p class="normal">Bunun üzerine beni gelip gemiden aldılar ve Padişahın sarayına götürdüler. Huzura çıkınca, yüksek terbiyeli bir insan gibi eğilip Padişahı etekledim. Sonra ayağa kalkarak bir köşeye çekildim ve Padişah “Oturunuz!” emrini verinceye kadar ayakta kaldım. Padişah beni yemeğe dâvet etti. Birlikte yemek yedik. Sonra kalkıp sülüs yazıyla şu cümleyi yazdım:</p>

  <p class="normal"><span class="ideitalik">“İyi baklava masamdan hiç eksik olmasın.”</span></p>

  <p class="normal">Padişah bu yazımı da görünce, büsbütün şaşırdı. Bütün memurların, vezirlerin oradan çekilmelerini emretti. Vezirler, çekildikten sonra kölelerden birine kızını odaya getirmesini emretti. Biraz sonra, Padişahın nur topu gibi güzel kızı odaya girdi. Evvelâ hayretle bana baktı, sonra babasına dönerek:</p>

  <p class="normal">— “Baba” dedi. “bu odada yabancı bir erkek var. Benim yüzü açık odaya gelmeme nasıl müsaade ediyorsun?” dedi.</p>

  <p class="normal">Padişah:</p>

  <p class="normal">— “Kızım” dedi, “bu odada, senden benden ve bu maymundan başka kimse yok.”</p>

  <p class="normal">— “Nasıl yok, babacığım, bu gördüğün maymun, bir padişahın oğludur. Babasının ismi Ömer’dir. Bu genç delikanlıyı iblisin oğullarından Carcâri denilen bir cin çarpmış ve onu maymun kıyâfetine sokmuştur. Bu maymun değil, lâkin insanların en bilgili, en akıllılarından birisidir.”</p>

  <p class="normal">Kız bunları söyleyince, Padişah başını bana çevirdi ve istifhamkâr<sup class="calibre3"><a href="../Text/binbirgece_split_139.html#footnote-100-47" id="footnote-100-47-backlink">[47]</a></sup> bir bakışla bana baktı. Ben de başımın bir işaretiyle kızının çok doğru söylediğini tasdik ettim. O zaman Padişah kızına: “Maymunun bir adam olduğunu nasıl bildin?” diye sordu.</p>

  <p class="normal">Kız da “Ben çocukken bana sütninelik eden kadın sihir yapmakta çok usta bir şeydi. O kadın bana yüz yetmiş türlü sihir yapmasını öğretti. İşte bu sayede bu maymunun da bir adam olduğunu anladım.” diye cevap verdi.</p>

  <p class="normal">Kızın babası şaştı:</p>

  <p class="normal">—“Senin bu kadar mârifetlerin olsun da ben bilmeyeyim? Nasıl olur!” dedi, sonra ilâve etti: “Şu maymunu da eski insan kıyâfetine sok da, onu kendime vezir yapayım.”</p>

  <p class="normal">Kız babasının bu ricasını kabul etti ve hemen beni eskisi gibi insana çevirmek için bazı şeyler, bazı dualar okumaya başladı.</p>

  <p class="normal">Yavaş yavaş hava karardı. Git gide sarayı karanlıklar bürüyüp basmaya başladı. Gökler, dağlar, ovalar, şehirdeki evler gözlerimizden kayboldu. Derken müthiş cinin göklere yükselen endamı gözlerimizin önünde belirdi. Gözleri meşaleler gibi kızıl alevler saçıyor ve bizleri korkudan yapraklar gibi titretiyordu. İfrit sıkıntılı havada göklerin homurdanışını andıran bir sesle, “Hoş geldik” diye gürledi.</p>

  <p class="normal">O zaman Padişahın kızı “Sana ‘Safa Geldin!’ diyen olmadı ki!” dedi. Cin kızdı. Aslan kıyâfetine girdi. Kükreyerek, kızı parçalamak üzere üzerine atıldı.</p>

  <p class="normal">Kız saçlarının bir kılını bükerek, bir şeyler okudu ve kıla üfledi. Kıl iki tarafı keskin bir kılıç oldu. Kız bu kılıç ile aslana vurunca, aslan iki parça oldu. Fakat bu iki parça, birer akrep şeklini aldı, kuyruklarını havaya kaldırarak kızın üzerine saldırdılar.</p>

  <p class="normal">Kız birdenbire, gözümüzün önünde koca bir yılan oldu. Üzerine gelen akreplere hücum etti. Arada müthiş bir çarpışma oldu. Lâkin akreplerin ikisi birleştiler, koca bir kartal oldular.</p>

  <p class="normal">O zaman yılan, kartaldan da büyük bir akbaba kuşu kıyâfetine girdi. Akbaba ile kartal, geniş kanatlarıyla havaları karıştırarak göğün kubbesine yükseldiler ve gagalarıyla, pençeleriyle birbirlerini öldürmeye çalıştılar. Birdenbire havada sarmaş dolaş olarak yere düştüler.</p>

  <p class="normal">O zaman kartal, vahşi bir kedi şekline girdi, Padişahın kızı da kudurmuş bir kurt kıyâfetini alarak kediyi kovaladı.</p>

  <p class="normal">Kedi bir köşede sıkışıp kaldı. Artık kurtuluş çâresini bulamayınca, koca bir nar oldu. Kurt, narı dişleriyle tutup yere çarptı. Nar yarıldı, narın taneleri kan damlaları gibi serpildiler.</p>

  <p class="normal">Kurt o zaman horoza döndü ve gagasıyla nar tanelerini birer birer yerden toplayıp yutmaya başladı.</p>

  <p class="normal">Nar tanelerinin birisi, kilimin altına yuvarlanmıştı. Horoz onu göremedi. Bağıra bağıra ve kanatlarını çırpa çırpa dönmeye başladı. Kilim altına gizlenen nar tanesini bulamayınca, öyle acıklı bir feryat salıverdi ki, saray yerinden oynadı sandık.</p>

  <p class="normal">Zavallı horoz, bize gagasıyla işaret ediyor, fakat biz, saklı kalan bu biricik nar tanesini aradığını bir türlü anlayamıyorduk. Nihayet horoz gizli taneyi de buldu. Fakat gagasına alır almaz, nar tanesi, havuza düşerek balık oldu.</p>

  <p class="normal">Horoz, hemen o balıktan daha büyük bir balık olarak havuzun içine atıldı. Küçük balığın üzerine, bir yıldırım hızıyla saldırdı. Küçük balığı takibe başladı. İki balık da havuzun dibine daldılar.</p>

  <p class="normal">Biz helecandan yerimizde duramıyorduk. Onları suyun dibinde gözden kaybedince, geçen müddet, bize asırlar kadar uzun geldi.</p>

  <p class="normal">Nihayet havuzun dibinden müthiş bir çığlık işittik. Sonra gökler, dağlar yıkılıyormuş gibi bir tarraka hâsıl oldu ki, ikimiz de yerlere çarpıldık.</p>

  <p class="normal">Havuzun ortasından müthiş bir ateş sütunu yükseldi. Ağzından, burnundan, gözlerinden alevler fışkıran bir dev çıktı. Cin havuzdan çıkar çıkmaz, kız da bir yanardağ gibi şimşekler, kıvılcımlar, ateşler savurarak havalara kadar yükseldi. Onlardan çıkan kıvılcımlar üzerimize yağıyordu. Kızdan gelen kıvılcımlar, kondukları yerleri yakmıyordu. Fakat cinin püskürdüğü kıvılcımlardan biri gözüme girdi. Gözüm eridi, yandı ve aktı. Cinin uçurduğu bir başka kıvılcım da Padişahın sakalını yakarak çenesini ve ağzını berbat etti. Padişahın dişleri yerlere döküldü.</p>

  <p class="normal">Hepimiz artık mahvolduğumuza karar verdik. Korku ve telaş içinde ne olup ne bittiğinden bî-haber bir halde iken kulaklarımıza bir “Allâhu ekber, Allâhu ekber” sedâsı geldi. Bunu söyleyen Padişahın kızı idi. Gözlerimiz duman içinde kızı arayıp buldu. Kız dimdik duruyordu. Cin ise yanıp kül olmuş, kızın ayakları ucunda yerlere serilmişti.</p>

  <p class="normal">Kız babasına dönerek su istedi. Su getirildi. Kız bir şeyler okuyup suya üfledi. Sonra parmaklarını suya batırıp üzerime serpti. Birdenbire eski kıyâfetime girdim. Lakin maymun şeklinde iken kör olan gözüm yine kör kaldı.</p>

  <p class="normal">Ben gözüme acıyıp dururken kız, “Aman, yüreğimde ateş kaldı, ölüyorum!” diye müthiş bir çığlık salıverdi. Kıza bakınca, ne görelim beğenirsiniz? Kızın göğsünden yukarıya gerdanına doğru bir ateş yükseliyordu.</p>

  <p class="normal">Kız ağlayarak “Babacığım, artık öleceğim, dünyada hiçbir şey, hiçbir kimse beni kurtaramaz; eğer cin, cin olmayıp da bir insan olsaydı, üzerine ilk defa olarak püskürdüğüm ateş onu kül etmeye kâfi gelirdi. Cin ile boğuşurken cin nar oluncaya kadar hiç güçlük çekmedim. Lakin nar yere düşüp parça parça olduktan sonra, nar tanesinin bir tanesini bulamayınca iş fenalaştı. Çünkü cinin canı o saklanan nar tanesindeydi. Eğer o taneyi çabuk bulup yutabilseydim, cini de öldürmüş olacaktım. Ne çâre ki taneyi bulamadım ve cin üzerime ateş püskürmek için fırsat buldu. Ben onu öldürdüm; lakin o da göğsüme bir alev sokmaya muvaffak oldu. Artık öleceğim!” dedi.</p>

  <p class="normal">Bu sırada alev de yüzüne doğru ilerlemiş olduğu için, kız yere düştü ve kısa bir zaman içinde kül olup gitti.</p>

  <p class="normal">Padişah kederinden yüzünü gözünü yoluyor, teessüründen ağlıyordu. Ben de o kadar mükedderdim ki, ne yaptığımı bilmiyordum. Aklım başımdan gitmişti. Olup bitenden saray haberdar olunca göklere doğru acı bir vâveylâ yükseldi. Padişah kederinden hastalandı ve bir ay yataktan kalkamadı.</p>

  <p class="normal">Bir ay sonra beni yatağının başına çağırdı.</p>

  <p class="normal">“Oğlum” dedi, “biliyorum ki başıma gelen felâketlerden sen hiç mesul değilsin. Lâkin akıllı bir adamsın ve her hâlde anlarsın ki, seni burada daha fazla görmek bizim kederimizi artırıyor. Onun için, buradan bir an evvel selâmetle uzaklaş.”</p>

  <p class="normal">Ben saraydan çıkar çıkmaz Bağdat yolunu tutturdum. Buraya gelmekte maksadım, sevgili Halifemiz Harun Reşid’e başıma gelenleri anlatmaktı.</p>

  <p class="normal">İkinci dilenci hikâyesini bitirince, hemen üçüncü dilenci hikâyesini anlatmaya başladı:</p>
</body>
</html>
