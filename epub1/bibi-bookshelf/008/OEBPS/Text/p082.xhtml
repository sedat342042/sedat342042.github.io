<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/main.css" rel="stylesheet" type="text/css"/>
</head>

<body>
  <h2>82</h2>

  <p>O senenin sonuna doğru, Philip’in ayakta hasta bölümündeki asistanlığı neredeyse üç ay olmuşken, Paris’teki Lawson’dan bir mektup aldı.</p>

  <div class="m1"></div>

  <p><i>Sevgili Philip,</i></p>

  <p><i>Cronshaw Londra’da ve seni görmekten memnun olacak. 43 Hyde Caddesi, Soho’da kalıyor. Buranın neresi olduğunu bilmiyorum, ama sen bulabilirsin diye tahmin ediyorum. Dostluğunu göster de onunla ilgilen biraz. Hayli talihsiz bir durumda. Ne yaptığını anlatacaktır sana. Burada her şey büyük oranda eskisi gibi. Burada bulunduğun zamandan beri pek bir şey değişmemiş gibi. Clutton döndü, ama iyice çekilmez olmuş. Herkesle kavga ediyor. Anladığım kadarıyla tek kuruşu yok, Jar din des Plantes’tan ötede küçük bir stüdyoda kalıyor, ama kimsenin işlerini görmesine izin vermiyor. Hiç ortalıkta görünmüyor bu yüzden, kimse ne yaptığını bilmiyor. Dâhi olabilir, ama öte yandan, delirmiş de olabilir. Bu arada, önceki gün Flanagan’la karşılaştım. Bayan Flanagan’a mahalleyi gezdiriyordu. Resmi bıraktı, şimdi çıtçıt işinde. Hali vakti yerinde gibi görünüyor. Bayan Flanagan pek güzel, onun bir portresini yapmaya çalışacağım. Yerimde olsan kaç para isterdin? Onları ürkütmek istemiyorum, ama öte yandan, onlar 300 sterlin vermeye razıyken 150 sterlin istemek gibi bir aptallık da etmek istemiyorum.</i></p>

  <p><i>Sevgiler, Frederick Lawson.</i></p>

  <div class="m1"></div>

  <p>Philip, Cronshaw’a bir mektup yazdı ve karşılığında şu cevabı aldı. Yarım sayfa, basit bir not kâğıdına yazılmıştı ve incecik zarfı, postadaki yolculuğunda olabileceğinden daha pisti.</p>

  <div class="m1"></div>

  <p><i>Sevgili Carey,</i></p>

  <p><i>Elbette seni gayet iyi hatırlıyorum. Benim çaresizce battığım Umutsuzluk Bataklığı’ndan</i><a class="dipnot2" href="../Text/dipnotlar.xhtml#a95" id="k95"><sup>[95]</sup></a><i>&nbsp;kurtulmanda biraz bir payım olduğunu zannediyorum. Seni görmekten memnuniyet duyarım. Alışmadığım bir şehirde bir yabancıyım ve cahil hödükler yüzünden harabeye döndüm. Paris’ten konuşmak hoş olur. Gelip beni ziyaret etmeni istemiyorum, çünkü kaldığım pansiyonda Mösyö Furgon’un</i><a class="dipnot2" href="../Text/dipnotlar.xhtml#a96" id="k96"><sup>[96]</sup></a><i><span style="font-size: 12px;">&nbsp;</span>mesleğinin seçkin bir üyesini kabul edecek ihtişamdan eser yok, ama herhangi bir akşam beni Dean Caddesi’ndeki Au Bon Plaisir adlı restoranda saat yedi ile sekiz arasında mütevazı yemeğimi yerken bulabilirsin.</i></p>

  <p class="sag"><i>Saygılarımla,<br/>
  J. Cronshaw.</i></p>

  <div class="m1"></div>

  <p>Philip oraya mektubu aldığı gün gitti. Küçük bir odadan ibaret, en düşük seviyeden bir restorandı ve Cronshaw da tek müşterisi gibi görünüyordu. Biralardan hayli uzakta, köşede oturuyordu ve üstünde, Philip’in hiç onsuz görmediği aynı hırpani büyük paltosu ve başında eski melon şapkası vardı.</p>

  <p>“Yalnız kalabildiğim için burada yiyorum,” dedi. “İşleri pek iyi gitmiyor; buraya sadece birkaç fahişeyle, işsiz bir iki garson geliyor; işi boş vermişler, yemekler de iğrenç. Ama onların talihsizliği benim avantajım.”</p>

  <p>Cronshaw’un önünde bir bardak apsent duruyordu. Tanışmalarının üstünden neredeyse üç yıl geçmişti ve Philip onun görünümündeki değişiklikten hayrete düştü. Eskiden hayli şişmandı, ama şimdi kupkuruydu, sararmıştı: Boyun derisi sarkmıştı ve kırış kırıştı; kıyafetleri üstünde emanetmiş gibi duruyordu; yakası da üç dört beden büyük gibi görünüyor, görünümüne fazladan bir pasaklılık ekliyordu. Elleri sürekli titriyordu. Philip, kâğıdın üstünde karalanmış eciş bücüş, gelişigüzel harflerden oluşan el yazısını hatırladı. Belli ki Cronshaw çok hastaydı.</p>

  <p>“Bugünlerde az yiyorum,” dedi. “Sabahları çok hasta oluyorum. Akşam yemeğinde sadece biraz çorba içiyorum, ardından bir parçacık peynir yiyorum.”</p>

  <p>Philip’in bakışı ister istemez apsente gitti ve Cronshaw da bunu görünce, sağduyulu nasihatleri kınayan alaycı bir bakış attı.</p>

  <p>“Hastalığıma teşhisi koydun ve apsent içmemin çok yanlış bir davranış olduğunu düşünüyorsun.”</p>

  <p>“Karaciğerinde siroz olduğu belli,” dedi Philip.</p>

  <p>“Belli.”</p>

  <p>Eskiden olsa Philip’e kendisini son derece dar görüşlü hissettirebilecek bir ifadeyle baktı. Kafasından geçenin acıklı biçimde bariz olduğunu işaret ediyor gibiydi; barizle hemfikir olduğunuzda geriye söylenecek ne kalırdı ki? Philip konuyu değiştirdi.</p>

  <p>“Paris’e ne zaman dönüyorsun?”</p>

  <p>“Paris’e dönmeyeceğim. Öleceğim.”</p>

  <p>Tam da söylediği şeyin doğallığı Philip’i irkiltti. Söyleyecek yarım düzine şey geçti aklından ama bunlar nafile geldi. Cronshaw’un ölmekte olan bir adam olduğunu biliyordu.</p>

  <p>“Londra’ya mı yerleşeceksin yani?” diye sordu zayıf bir sesle.</p>

  <p>“Londra benim için ne ki? Sudan çıkmış balık gibiyim. Kalabalık caddelerde yürüyorum, insanlar beni itip kakıyor, ölü bir şehirde yürüyor gibiyim. Paris’te ölemeyeceğimi hissettim. Kendi insanlarımın arasında ölmek istedim. Sonunda beni buraya hangi gizli içgüdünün sürüklediğini bilmiyorum.”</p>

  <p>Philip, Cronshaw’un birlikte yaşadığı kadını ve iki pasaklı çocuğu biliyordu, ama Cronshaw onlardan kendisine hiç söz etmemişti ve bu konuda konuşmayı sevmiyordu. Philip onlara ne olduğunu merak etti.</p>

  <p>“Neden ölümden bahsettiğini anlamıyorum,” dedi.</p>

  <p>“Birkaç kış önce zatürree oldum ve o zaman bana bunu atlatabilmemin mucize olduğunu söylediler. Görünüşe göre, buna karşı çok hassasmışım ve yeniden nüksederse öleceğim.”</p>

  <p>“Ah, ne saçmalık! Söylendiği kadar kötü değilsin. Sadece birkaç önlem alman gerek. Neden içkiyi bırakmıyorsun?”</p>

  <p>“Çünkü böyle tercih ediyorum. Bir insan sonuçlarına katlanmaya hazırsa ne yaptığının önemi yoktur. Eh, ben de sonuçlara katlanmaya hazırım. İçkiyi bırakmaktan üstünkörü biçimde bahsediyorsun, ama elimde kalan tek şey bu artık. Sence onsuz hayat benim için nasıl olur? Apsentimden aldığım mutluluğu anlayabiliyor musun? Ona hasret çekiyorum; içtiğimde her bir damlasının tadına varıyorum ve sonrasında ruhumun tarifsiz bir mutlulukta yüzdüğünü hissediyorum. Bu seni iğrendiriyor. Sen bir bağnazsın ve içten içe, bedensel zevklerden nefret ediyorsun. Bedensel zevkler en şiddetli, en muhteşem olanlardır. Ben canlı duyularla kutsanmış bir adamım ve tüm ruhumla onları şımarttım. Şimdi cezasını ödeme vakti ve ben de ödemeye hazırım.”</p>

  <p>Philip bir süre ona dimdik baktı.</p>

  <p>“Korkmuyor musun?”</p>

  <p>Kısa bir süre, Cronshaw cevap vermedi. Vereceği karşılığı düşünüyor gibiydi.</p>

  <p>“Bazen, yalnız olduğumda.” Philip’e baktı. “Bunun bir kabahat olduğunu mu düşünüyorsun? Yanılıyorsun. Korkumdan korkmuyorum. Hep ölümünü düşünerek yaşaman gerektiğini söyleyen o Hıristiyan görüşü ahmaklık. Yaşamanın tek yolu, öleceğini unutmaktır. Ölüm önemsizdir. Ondan duyulan korku, bilge bir insanın tek bir eylemini asla etkilememelidir. Nefes almak için çırpınarak öleceğimi biliyorum, dehşetli bir korkuya kapılacağımı biliyorum. Beni böylesi bir yola sokan bir hayattan pişmanlık duymaktan kendimi alamayacağımı biliyorum; ama bu pişmanlığı reddediyorum. Artık zayıf, yaşlı, hasta, yoksul, ölmekte olan biriyim, ruhumu hâlâ ellerimin arasında tutuyorum ve hiçbir şeyden pişmanlık duymuyorum.”</p>

  <p>“Bana verdiğin İran halısını hatırlıyor musun?” diye sordu Philip.</p>

  <p>Cronshaw eski günlerdeki yaşlı, ağır edasıyla gülümsedi.</p>

  <p>“Bana hayatın anlamını sorduğunda, onun bu soruna bir cevap vereceğini söylemiştim. Peki, cevabı bulabildin mi?”</p>

  <p>“Hayır,” diyerek gülümsedi Philip. “Bunu bana sen söyleyemez misin?”</p>

  <p>“Hayır hayır, yapamam bunu. Kendin bulmazsan cevabın manası kalmaz.”</p>
</body>
</html>