<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/main.css" rel="stylesheet" type="text/css"/>
</head>

<body>
  <h2>54</h2>

  <p>Philip’in daha önce serbest muhasebeci olmak için girip geçtiği sınav, onun bir tıp okuluna girmesi için yeterli oldu. Babası orada öğrenci olduğu için St. Luke’u seçti ve yaz döneminin sonundan önce sekreteri görmek üzere bir gün Londra’ya gitti. Ondan bir oda listesi alıp hastaneye iki dakika yürüme mesafesinde olan pis bir evde bir oda tuttu.</p>

  <p>“Kesip inceleyebileceğin bir kadavra parçası bulman gerekecek,” dedi sekreter ona. “Bacakla başlasan iyi edersin; genellikle böyle yaparlar; görünüşe göre daha kolay olduğunu düşünüyorlar.”</p>

  <p>Philip ilk dersinin saat on birdeki anatomi olduğunu öğrendi ve on buçuk civarı, topallayarak yoldan geçip, biraz gergin bir halde Tıp Okulu’na yöneldi. Kapının hemen girişine ders listeleri, futbol fikstürleri ve benzeri bir sürü ilan asılmıştı; rahat görünmeye çalışarak bunlara boş boş baktı. Genç erkekler ve küçük oğlanlar yavaş yavaş içeri girdiler, rafta mektup aradılar, birbirleriyle gevezelik ettiler ve merdivenlerden, öğrencilerin okuma odasının bulunduğu bodrum kata indiler. Philip ürkek bakışları etrafta rastgele dolaşan birkaç öğrenci gördü ve kendisi gibi onların da ilk kez burada bulunduklarını tahmin etti. İlanlara bakmaktan yorulunca, müze olduğu belli bir yere açılan cam bir kapı gördü ve hâlâ yirmi dakikası olduğu için içeri girdi. Burada patolojik numunelerden oluşan bir koleksiyon vardı. On sekiz yaşında gibi görünen bir çocuk yanına geldi.</p>

  <p>“Senin de ilk yılın galiba?” dedi.</p>

  <p>“Evet,” diye cevapladı Philip.</p>

  <p>“Dersliğin nerede olduğunu biliyor musun? Neredeyse on bir oldu.”</p>

  <p>“Bulmaya çalışsak iyi ederiz.”</p>

  <p>Müzeden uzun, karanlık bir koridora çıktılar; duvarlar kırmızının iki tonuna boyanmıştı ve yanlarından geçip giden diğer gençler onlara yolu gösterdi. Anatomi Amfisi yazan bir kapıya geldiler. Philip şimdiden pek çok insanın orada olduğunu gördü. Sandalyeler sıra sıra dizilmişti ve tam Philip içeri girerken, bir görevli gelip dersliğin çukur kısmında duran masanın üstüne bir bardak su koydu, ardından bir pelvis ile sağ ve sol olmak üzere iki kalça kemiği getirdi. Daha fazla erkek içeri girip yerlerine oturdu, saat on bir olduğunda amfi iyice dolmuştu. Yaklaşık altmış öğrenci vardı. Büyük çoğunluğu Philip’ten hayli gençti, on sekiz yaşında pürüzsüz suratlı oğlanlardı bunlar ama birkaçı ondan büyüktü: Belki otuz yaşında, sert bir kızıl bıyığı olan uzun boylu bir adam gördü; diğeri siyah saçlı ufak tefek biriydi, ondan belki bir iki yaş küçüktü; bir de gözlüğü ve hayli kırlaşmış bir sakalı olan bir adam vardı.</p>

  <p>Öğretim üyesi Bay Cameron içeri girdi, düzgün yüz hatları olan beyaz saçlı, yakışıklı bir adamdı. Yüksek sesle, uzun bir isim listesi okudu. Ardından kısa bir konuşma yaptı. Güzel bir ses tonuyla konuşuyor, özenle seçilmiş kelimeler kullanıyordu ve bu dikkatli düzenlemeden gizli bir zevk alıyormuş gibiydi. Alabilecekleri birkaç kitap önerdi ve bir iskelet satın almalarını tavsiye etti. Anatomiden heyecanla bahsediyordu: Cerrahlık için elzemdi; onu bilmek sanattan anlamaya yardımcı olabilirdi. Philip kulak kesildi. Daha sonra Bay Cameron’ın Royal Academy’deki öğrencilere de ders verdiğini duydu. Tokyo Üniversitesi’ndeki bir görev dolayısıyla uzun yıllar Japonya’da yaşamıştı ve güzellikten anladığı için gururlanıyordu.</p>

  <p>“Pek çok sıkıcı şey öğrenmeniz gerekecek,” diye bitirdi konuşmasını, müsamahalı bir gülümsemeyle, “ki bunları son sınavlarınızı geçer geçmez unutacaksınız, ama anatomide öğrenip unutmak, hiç öğrenmemekten iyidir.”</p>

  <p>Masada duran pelvisi alıp onu tarif etmeye başladı. Güzel ve anlaşılır konuşuyordu.</p>

  <p>Dersin sonunda, patoloji müzesinde Philip’le konuşan ve amfide onun yanına oturan çocuk teşrih odasına gitmeyi önerdi. Philip ve o yürüyüp uzun koridordan tekrar geçtiler ve bir görevli onlara odanın yerini söyledi. İçeri girer girmez Philip, koridorda aldığı o keskin kokunun ne olduğunu anladı. Bir pipo yaktı. Görevli küçük bir kahkaha attı.</p>

  <p>“Yakında kokuya alışırsın. Ben hiç duymuyorum.”</p>

  <p>Philip’e adını sorup panodaki bir listeye baktı.</p>

  <p>“Sen bir bacak alıyorsun - dört numara.”</p>

  <p>Philip kendi isminin yanında parantez içinde başka bir ismin yazılı olduğunu gördü.</p>

  <p>“Bu ne anlama geliyor?” diye sordu.</p>

  <p>“Şu anda elimizde çok az naaş var. Her bir kısma iki isim yazmamız gerekiyor.”</p>

  <p>Büyük bir daire şeklindeki teşrih odası koridorlar gibi boyanmıştı, duvarların üst yarısı canlı bir somon rengiydi, lambriler ise koyu bir kızıl balçık rengindeydi. Odanın uzun kenarlarında düzenli aralıklarla, duvarla dik açı oluşturacak şekilde demir tablalar duruyordu, etli yemekler için yapılmış gibi çukurdular ve her birinin üstünde bir ceset vardı. Çoğu erkekti. İçinde tutuldukları koruyucu madde dolayısıyla çok koyu bir renk almışlardı ve ciltleri neredeyse kayış gibi görünüyordu. Aşırı zayıftılar. Görevli Philip’i tablalardan birine götürdü. Yanında bir genç dikiliyordu.</p>

  <p>“İsmin Carey mi?” diye sordu.</p>

  <p>“Evet.”</p>

  <p>“Ah, o zaman bu bacak ikimizin. Erkek olduğu için şanslıyız, değil mi?”</p>

  <p>“Neden?” diye sordu Philip.</p>

  <p>“Genelde hep erkek olanları daha fazla severler,” dedi yanındaki. “Bir kadın daha fazla yağ içerir.”</p>

  <p>Philip cesede baktı. Kollar ve bacaklar o kadar zayıftı ki biçimsizleşmişlerdi, kaburgalar da o kadar çıkıktı ki üstlerindeki deri gergindi. Kırk beş yaşlarında, zayıf ve kır bir sakallı bir adamdı; kafatasında azıcık, renksiz saçlar vardı. Gözleri kapalıydı ve altçenesi çökmüştü. Philip bunun bir zamanlar bir insan olduğunu düşünemiyordu, bu yüzden böyle sıra sıra dizilişlerinde korkunç ve dehşetli bir şeyler vardı.</p>

  <p>“İkide başlarım diye düşünmüştüm,” dedi Philip’le birlikte teşrih yapan genç adam.</p>

  <p>“Peki, ben de o saatte burada olurum.”</p>

  <p>Gerekli alet çantasını bir gün önce almıştı ve şimdi de ona bir kilitli dolap verilmişti. Teşrih odasına onunla birlikte gelen çocuğa bakınca onun bembeyaz kesildiğini gördü.</p>

  <p>“Kendini kötü mü hissediyorsun?” diye sordu Philip.</p>

  <p>“Daha önce hiç ölü birini görmemiştim.”</p>

  <p>Okulun giriş kapısına varana dek koridor boyunca yürüdüler. Philip, Fanny Price’ı hatırladı. O gördüğü ilk ölü insandı, bundan nasıl tuhaf bir biçimde etkilendiğini düşündü. Ölüyle diri arasında ölçülemez bir mesafe vardı; aynı türe ait gibi görünmüyorlardı; bunu düşünmek de bir tuhaftı ama kısa bir süre önce onlar konuşmuşlar, hareket etmişler, yemek yemişler ve gülmüşlerdi. Ölümün korkunç bir tarafı vardı ve yaşayanların üstünde meşum bir tesir yarattığı hayal edilebilirdi.</p>

  <p>“Bir şeyler yemeye ne dersin?” dedi Philip yeni arkadaşına.</p>

  <p>“Bodrum kata indiler, orada restoran olarak düzenlenmiş karanlık bir oda vardı ve öğrenciler burada havadar bir pastanede bulabilecekleri aynı yiyecekleri yiyebiliyorlardı. Yemek yerlerken (Philip çörekle tereyağı ve bir fincan da sıcak çikolata almıştı), arkadaşının adının Dunsford olduğunu öğrendi. Güzel mavi gözleri ve kıvırcık, koyu renk saçları olan açık tenli, kolları bacakları uzun, konuşması ve hareketleri yavaş bir gençti. Clifton’dan yeni gelmişti.</p>

  <p>“Birleşik bölüm mü okuyorsun?” diye sordu Philip.</p>

  <p>“Evet, olabildiğince kısa sürede diplomamı almak istiyorum.”</p>

  <p>“Ben de öyle yapıyorum ama daha sonra FRCS’ye<a class="dipnot2" href="../Text/dipnotlar.xhtml#a82" id="k82"><sup>[82]</sup></a>&nbsp;gideceğim. Cerrah olmak istiyorum.”</p>

  <p>Öğrencilerin çoğu Birleşik Cerrahlar Akademisi ve Hekimler Akademisi Heyeti derslerini alırdı ama daha hırslı ya da daha çalışkan olanlar buna Londra Üniversitesi’nden bir diploma almalarını sağlayacak daha uzun eğitimler eklerdi. Philip gittiğinde, St. Luke’un değişiklikleri kısa süre önce mevzuata girmişti ve 1892 sonbaharından önce kaydolanlar için okul dört yerine beş yıl sürüyordu. Dunsford planlarını detaylıca oluşturmuştu ve Philip’e genel gidişatı anlattı. “İlk birleşik” sınavı biyoloji, anatomi ve kimyayı kapsıyordu; ama bölümler halinde de yapılabiliyordu ve çoğu öğrenci biyoloji sınavına, okula başladıktan üç ay sonra giriyordu. Bu bilim dalı, öğrencilerin kendi kendilerine öğrenmeleri gereken konu listesine kısa süre önce eklenmişti, ama istenen bilgi çok azdı.</p>

  <p>Philip gömleklerini korumak için taktıkları kolluklardan almayı unuttuğu için teşrih odasına birkaç dakika geç döndü ve orada çok sayıda erkeğin çalıştığını gördü. Çalışma eşi tam vaktinde başlamıştı ve kutanöz sinirlerini kesip çıkarmakla uğraşıyordu. Başka iki kişi diğer bacak üstünde çalışıyordu ve daha fazla kişi kollarla meşguldü.</p>

  <p>“Başlamamın sakıncası var mıydı?”</p>

  <p>“Sorun değil, durma yap,” dedi Philip.</p>

  <p>Kitabı aldı, parçalara ayrılan kısmın bir şemasını açtı ve ne bulmaları gerektiğine baktı.</p>

  <p>“Bu işte bayağı ustasın,” dedi Philip.</p>

  <p>“Ah, daha önce pek çok teşrih yaptım, hayvanlarla işte, bilirsin, hazırlık olsun diye.”</p>

  <p>Teşrih masasının etrafında hayli sohbet dönüyordu; bu sohbetler kısmen yapılan işle, kısmen futbol sezonundan beklentilerle, uygulama öğretmenleriyle ve derslerle ilgiliydi. Philip kendisini diğerlerinden çok daha yaşlı hissetti. Bunlar gerçek liselilerdi. Ama yaş, yıldan çok bir bilgi meselesiydi; onunla teşrih yapan hareketli genç adam Newson da kadavrasıyla gayet rahat çalışıyordu. Belki de gösteriş yapmayı dert etmiyordu, Philip’e neler yaptığını detaylıca açıkladı. Philip kendisinin gizli bilgelik depolarına rağmen, uysal biçimde onu dinledi. Ardından neşteri ve cerrah aletleri takımını Philip aldı ve diğeri izlerken çalışmaya koyuldu.</p>

  <p>“Bu kadar zayıflamış olması müthiş,” dedi Newson, ellerini silerek. “Herif bir aydır bir şey yemiş olamaz.”</p>

  <p>“Neden öldü acaba,” diye mırıldandı Philip.</p>

  <p>“Ah, bilmiyorum, eski hikâyelerin birinden, açlıktan genellikle, herhalde... Hey, dikkat et, atardamarı kesme.”</p>

  <p>“ ‘O atardamarı kesme’ demesi kolay,” dedi karşı bacakta çalışanlardan biri. “Bu ihtiyar aptalın atardamarı yanlış yerde.”</p>

  <p>“Atardamarlar hep yanlış yerdedir,” dedi Newson. “Normal olan, insanın uygulamada asla göremeyeceği bir şey. Bu yüzden ona normal diyorlar zaten.”</p>

  <p>“Böyle şeyler söyleme,” dedi Philip, “yoksa kendimi keseceğim.”</p>

  <p>“Kendini kesersen,” diye cevapladı Newson, bilmiş bilmiş, “hemen orayı antiseptikle temizle. Bu çok dikkatli olman gereken bir şey. Geçen yıl burada, eline sadece azıcık batıran biri vardı, çok önemsemedi ve kan zehirlenmesi oldu.”</p>

  <p>“İyileşti mi?”</p>

  <p>“Ah, hayır, bir hafta içinde öldü. Gidip postmortem odasında baktım ona.”</p>

  <p>Çay saati geldiğinde Philip’in sırtı ağrıyordu ve öğle yemeğini o kadar hafif geçiştirmişti ki bir şeyler atıştırmaya çok hazırdı. Ellerinde, ilk kez koridorda o sabah duyduğu tuhaf koku vardı. Çöreğinin de öyle koktuğunu sandı.</p>

  <p>“Ah, alışacaksın,” dedi Newson. “Emektar teşrih odamızın kokusu etrafta olmayınca insan kendini çok yalnız hissediyor.”</p>

  <p>“Onun iştahımı kesmesine izin vermeyeceğim,” dedi Philip, çöreğinin üstüne bir dilim de kek alırken.</p>
</body>
</html>