<?xml version='1.0' encoding='utf-8'?>
<html xmlns="http://www.w3.org/1999/xhtml">
  <head>
    <title>Microsoft Word - Stephen King - Hayat� Emen Karanl�k</title>
    <meta name="generator" content="pdftohtml 0.36"/>
    <meta name="author" content="MEK"/>
    <meta name="date" content="2010-09-29T18:48:35+00:00"/>
    <meta content="http://www.w3.org/1999/xhtml; charset=utf-8" http-equiv="Content-Type"/>
    <link href="stylesheet.css" type="text/css" rel="stylesheet"/>
    <style type="text/css">
		@page { margin-bottom: 5.000000pt; margin-top: 5.000000pt; }</style>
  </head>
  <body class="calibre">
<p class="calibre1">
Zaman çok yavaş geçti. Rawlie eski Volkswagen'iyle araba mezarlığına girdiği sırada Thad artık onun gelmeyeceğini düşünmeye başlamıştı. </p><p class="calibre1">
Profesör arabasını durdurarak indi. Piposunu tüttürüyordu, Thad, «Şunu içmemen gerekiyor, Rawlie,» diyebildi. </p><p class="calibre1">
Arkadaşı ciddi ciddi, «Senin de kaçmaman gerekiyor,» diye cevap verdi. </p><p class="calibre1">
Birbirlerine baktılar bir an, sonra da gülmeye başladılar. </p><p class="calibre1">
Sonra Thad, «Gelmeyeceğini düşünmeye başlamıştım...» dedi. </p><p class="calibre1">
Süpermarkete uğradım. Sana gerekebileceğini düşündüğüm birkaç şeyi, aldım Thaddeus.» Eski arabasının içinden aldığı bir kesekâğıdını ona uzattı. </p><p class="calibre1">
İçinde bir güneş gözlüğü ve saçlarını iyice örtecek kırmızı bir beyzbol kasketi vardı. Bütün bunlar gülünç bir biçimde Thad'a dokundu. «Sağol, Rawlie.» </p><p class="calibre1">
Rawlie elini sallayarak yan yan ona baktı, kurnazca gülümsedi. «Belki asıl ben sana teşekkür etmeliyim. On aydan beri şu eski pipomu tüttürmeyi istiyor ama önemli bir şey olmasını bekliyordum.» </p><p class="calibre1">
Thad, «Bu olay yeterince önemli,» diyerek hafifçe ürperdi. </p><p class="calibre1">
«Evet. İşin acele değil mi?» </p><p class="calibre1">
«Korkarım öyle.» </p><p class="calibre1">
«Sana bir şey daha getirdim. Kaybetmemek için ceketimin cebine attım. Bu nesneyi süpermarketten aldığımı da sanma. Onu masamın gözünde buldum.» Ceplerini araştırdı, sonunda boru biçimi bir şey çıkardı. Kabuğu soyulmuş bir dal parçasından yapılmıştı. Çok eskiye benziyordu. </p><p class="calibre1">
Thad küçük boruyu alarak, «Nedir bu?» diye sordu ama aslında cevabı biliyordu. </p><p class="calibre1">
Rawlie piposunun üzerinden onu süzdü. «Bir düdük. Kuşları çağırmak için. Belki sana yararı olur. Bunu almanı istiyorum.» </p><p class="calibre1">
«Sağol.» Thad düdüğü göğüs cebine koyarken eli titriyordu. «Evet, gerçekten işime yarayabilir.» </p><p class="calibre1">
Profesörün kalın kaşlarının gölgelediği gözleri birdenbire irileşti. Piposunu ağzından çekti. Alçak ve titrek bir sesle, «Ona ihtiyacın olacağından pek emin değilim,» diye fısıldadı. </p><p class="calibre1">
«Ne?» </p><p class="calibre1">
«Arkana baksana.» </p><p class="calibre1">
Thad döndü ama arkadaşının ne gördüğünü biliyordu... </p><p class="calibre1">
</p><p class="calibre1">
Şimdi Gold'un araba mezarlığında belki on binlerce kuş vardı. Serçeler her yeri kaplamış, adeta bir örtü oluşturmuşlardı. </p><p class="calibre1">
Rawlie boğuk bir sesle, «Ah, Tanrım...» dedi. «Psiko-pompalar... Bu ne anlama geliyor, Thad? Ne anlama geliyor?» </p><p class="calibre1">
Thad, «Galiba yavaş yavaş anlamaya başlıyorum,» diye cevap verdi. </p><p class="calibre1">
«Tanrım!» Rawlie kollarını havaya kaldırarak birdenbire ellerini birbirine vurdu. Serçeler yerlerinden bile kımıldamadılar. Sessizce bakıyorlardı. Ama Rawlie'ye değil. Onları Thad ilgilendiriyordu. </p><p class="calibre1">
Thad, fısıltı sayılacak kadar alçak bir sesle, «George Stark'ı bulun,» dedi. </p><p class="calibre1">
«George Stark. Onu bulun. Gidin!» </p><p class="calibre1">
Serçeler kara bir bulut gibi puslu gökyüzüne doğru yükseldiler. Kanat sesleri gökgürültüsünden farksızdı. Bir yandan da cıvıldıyorlardı. Daha önceki sürünün yaptığı gibi yeterince yükselince döndüler ve batıya doğru gittiler. </p><p class="calibre1">
Rawlie gözlerini Thad'a dikti. Çok sarsılmış olduğu belliydi: ama artık kendini toparlamıştı. «Nereye gidiyorlar? Sen biliyorsun, değil ini, Thad?» </p><p class="calibre1">
Thad VW'nin kapısını açtı. «Evet. Tabii... Benim de gitmem gerekiyor, Rawlie. </p><p class="calibre1">
Sana nasıl teşekkür edeceğimi bilmiyorum.» </p><p class="calibre1">
«Dikkatli ol, Thaddeus! Çok dikkatli ol. Hiçbir insan ölümden sonraki hayatla ilgili yaratıkları kontrol edemez. En azından uzun süre yapamaz. Ve her zaman bedeli ödemek zorunda kalır.» </p><p class="calibre1">
«Elimden geldiği kadar dikkatli davranacağım.» Thad arabaya binip kasketi başına geçirdi. Güneş gözlüğünü taktı. Motoru çalıştırarak Rawlie'ye elini salladı. </p><p class="calibre1">
ARTİK Stark'ın kafama girmesini engellemeliyim, diye düşünüyordu. Çünkü şimdi bir sırrım var. Belki psiko-pompaları kontrol altında tutamam. Ama hiç olmazsa bir süre için onların sahibi benim. Ya da kuşlar benim sahibim. Ve George Stark bunu anlamamalı. </p><p class="calibre1">
  </p><p class="calibre1">
Yirmi Üç </p><p class="calibre1">
 </p><p class="calibre1">
Şerif Pangborn'u Telefonla Arıyorlar </p><p class="calibre1">
 </p><p class="calibre1">
Şerif Pangborn o gün telefonla iki önemli konuşma yaptı. Bunlar Alan'ın yeniden olaya karışmasına neden olacaktı. Şerifi önce saat üçü biraz geçe aradılar. Thad o sırada Rawlie'nin susamış Volkswagen'ine Augusta'da bir servis istasyonunda benzin doldurtuyordu. Alan ise kahve içmek için Nan'ın Büfesine gidiyordu. </p><p class="calibre1">
Sheila Brigtham küçük hücresinin kapısından başını uzatarak «Alan?» diye bağırdı. «Biri seni ödemeli olarak arıyor. Hugh Pritchard adında birini tanıyor musun?» </p><p class="calibre1">
Şerif hemen döndü. «Evet. Onunla konuşacağım!» Odasına koşarak telaşla telefonu kaldırdı. «"Dr. Pritchard? Dr. Pritchard, orada mısınız?» </p><p class="calibre1">
«Evet, evet buradayım.» Bağlantı çok iyiydi ama Alan Pangborn bir an kuşkulandı. </p><p class="calibre1">
Karşısındaki adamın sesi yetmiş yaşında bir ihtiyarınkine hiç benzemiyordu. Kırk yaşında olabilirdi ama yetmişinde değil. </p><p class="calibre1">
«Bir zamanlar New Jersey'de Bergenfield kentinde çalışan Dr. Hugh Pritchard mısınız siz?» </p><p class="calibre1">
«Bergenfield, Tenaffy, Hackensack, Englewood, Englewood Heights... Tâ Peterson'a kadar çok yerde çalıştım. Siz, beni bulmaya çalışan Şerif Pangborn musunuz?» </p><p class="calibre1">
«Evet. Beni aradığınız için teşekkür ederim, doktor. Sesiniz beklediğimden daha genç.» </p><p class="calibre1">
Pritchard, «Bu çok güzel,» dedi. «Ama geri kalan kısmımı görmelisiniz. Şu anda iki ayağının üzerinde yürüyen bir timsaha benziyorum. Sizin için ne yapabilirim?» </p><p class="calibre1">
Pangborn doktorun bu soruyu soracağını tahmin etmiş ve konuya dikkatle girmeye karar vermişti. «Ben burada, Castle Rock'taki bir cinayet vakasıyla ilgileniyorum. Kurban Homer Gawache adında buralı biri. Cinayetin bir tanığı </p><p class="calibre1">
olabilir. Ama bu kişi bakımından çok nazik durumdayım. Dr. Pritchard. Bunun iki nedeni var. Birincisi, bu tanık çok ünlü. ikincisi, sizin bir zamanlar çok iyi bildiğiniz bir arazı gösteriyor. Çünkü yirmi sekiz yıl önce ameliyat yapmışsınız. Beyninde tümör varmış. Korkarım yeni bir ur oluştuğu takdirde onun tanıklığı da...» </p><p class="calibre1">
</p><p class="calibre1">
Pritchard hemen Alan'ın sözünü kesti. «Thaddeus Beaumont. Şimdi ne tür bir araz gösterirse göstersin, beyninde yeni bir tümör olamaz.» </p><p class="calibre1">
«Sözünü ettiğim kimsenin Beaumont olduğunu nasıl anladınız?» </p><p class="calibre1">
Pritchard, «Çünkü 1960'da onun hayatını kurtardım,» dedikten sonra farkına varmadan küstah bir tavırla ekledi. «Ben olmasaydım bir tek kitap bile yazamazdı. Çünkü daha on ikisine basmadan ölürdü. Beaumont'u ilk romanı için Ulusal Kitap Ödülüne aday gösterdiklerinden beri onun meslek yaşamlını dikkatle izliyorum. Kitabın arka kapağındaki fotoğrafa bir defa baktım ve onun eski hastam olduğunu hemen anladım. Suratı: değişmişti ama gözleri aynıydı. </p><p class="calibre1">
Olağanüstü gözlerdi onunki. Bu gözleri 'hülyalı' diye tanımlayabiliriz. Tabii ayrıca Beaumont ailesinin Maine'nde oturduğunu biliyordum. People dergisinde geçenlerde çıkan yazı dolayısıyla. O yazı biz karımla tatile çıkmadan hemen önce yayınlandı.» Bir an durdu, sonra da öyle şaşırtıcı, öyle sersemletici bir şey söyledi ki, Alan bir an doğru dürüst cevap veremedi. «Onun bir cinayete tanık olduğunu söylediniz... Katilin o olduğundan şüphelenmediğinizden emin misiniz? </p><p class="calibre1">
«Şey... Ben...» </p><p class="calibre1">
Pritchard, «Sadece merak ettim,» diye konuşmasını sürdürdü. «Çünkü beyinlerinde tümör olan insanlar çoğu zaman pek tuhaf şeyler yaparlar. Bu gariplikler hastanın zekâ derecesiyle de orantılıdır... Ama aslında Beaumont'un beyninde tümör yoktu. Yani kabul edilen anlamda. Onunki olağanüstü bir vakaydı. Son derecede olağanüstü. 1960'dan beri onunkine benzeyen sadece üç vakayla ilgili yazı okudum. Bunlardan ikisi ben emekliye ayrıldıktan sonra görüldü. Beaumont'a standart nöroloji testleri uygulandı mı?» </p><p class="calibre1">
«Evet.» </p><p class="calibre1">
«Ve?» </p><p class="calibre1">
«Bir şeyi olmadığı anlaşıldı.» </p><p class="calibre1">
«Buna şaşmadım.» Pritchard durdu ve birkaç dakika konuşmadı. Sonra, «Benimle pek de dürüstçe konuşmuyorsunuz, genç adam,» dedi. «Öyle değil mi?» </p><p class="calibre1">
Alan koltuğunda öne doğru eğildi. «Evet, galiba öyle. Ama 'Beaumont'un beyninde tümör yoktu. Yani kabul edilen anlamda,' dediğiniz zaman neyi kastettiğinizi öğrenmeyi çok istiyorum. Doktorların hastalarıyla ilgili sırları saklamaları </p><p class="calibre1">
gerektiğini biliyorum. Hayatınızda ilk kez konuştuğunuz birine güvenip güvenemeyeceğinizi de bilmiyorum. Üstelik sizinle telefonda konuşuyoruz. Ama size 'Ben Thad'dan yanayım,' dediğim zaman bana inanacağınızı umuyorum. Ve Thad gereken şeyleri bana açıklamanızı isterdi. Bundan eminim. Onun sizi aramasını </p><p class="calibre1">
sağlayacak zamanım yok, doktor. Her şeyi şimdi öğrenmeliyim.» Birdenbire aslında doğruyu söylediğini anladı. Sinirleri giderek geriliyordu. Bir şeyler olduğundan kuşkusu yoktu. </p><p class="calibre1">
Pritchard sakin sakin, «Size vakayı anlatabilirim,» dedi. «Kaç defa kendi kendime, Beaumont'la konuşmalıyım, dedim. Hiç olmazsa ona ameliyat sona erdikten hemen sonra hastanede olanları anlatmalıyım. Bana bu olay Beaumont'u ilgilendirirmiş gibi geliyordu.» </p><p class="calibre1">
«Nasıl bir olaydı bu?» </p><p class="calibre1">
«Size onu da açıklayacağım. Beaumont'un annesiyle babasına ameliyat sırasında öğrendiklerimizi açıklamadım. Çünkü pratik bakımından önemli değildi. Ayrıca çocuğun anne ve babasını bir daha görmek istemiyordum. Özellikle babasını. O </p><p class="calibre1">
adam mağara devrinde doğmalı ve hayatını tüylü mamutları avlayarak geçirmeliymiş. O günlerde çocuğun annesiyle babasına duymak istedikleri şeyi söylemeye, sonra da onları olabildiğince çabuk başımdan atmaya karar verdim. </p><p class="calibre1">
Tabii sonra zaman sorunu da vardı. İnsan hastalarının izlerini kaybediyor. Karım bana Beaumont'un ilk kitabını gösterdiğinde ona bir mektup yazmayı düşündüm. </p><p class="calibre1">
Ondan sonra da öyle. Hem de birkaç kez.. Ama tereddüt ettim. Bana inanmayabilirdi... Ya da söyleyeceklerimi önemli bulmazdı... Veya benim delinin biri olduğumu sanırdı. Ünlüleri tanımıyorum ama onlara acıyorum. Herhalde durmadan kendilerini savunmak zorunda kalıyor, düzensiz ve korku dolu bir yaşam sürüyorlar. Bana uyuyan yılanın kuyruğuna basmamak daha kolay geldi. Ve şimdi de bu...» </p><p class="calibre1">
«Thad'ın nesi vardı? Onu size neden getirdiler?» </p><p class="calibre1">
«Geçici olarak bilinç kaybı. Baş ağrıları. Hayali sesler. Ve sonunda...» </p><p class="calibre1">
«Hayali sesler mi?» </p><p class="calibre1">
</p><p class="calibre1">
«Evet. Ama izin verin de, olayı bildiğim gibi anlatayım, şerif.» Doktorun sesinde o farkında olmadığı küstahlık belirmişti yine. </p><p class="calibre1">
«Pekâlâ.» </p><p class="calibre1">
«Sonunda çocuk kriz geçirdi. Bütün bu sorunlara beynin ön kısmındaki küçük bir kitle neden oluyordu. Çocuğun beyninde bir tümör olduğuna karar vererek onu ameliyat ettik. Ve tümörün aslında Thad Beaumont'un ikizi olduğunu anladık.» </p><p class="calibre1">
«Ne?» </p><p class="calibre1">
«Evet.» Pritchard Alan'ın şok geçirmesine memnun olmuş gibiydi. «Bu pek de görülmeyen bir şey değildir. Genellikle ikizlerden biri diğerini ana rahminde içine alır. Ender vakalarda bu içe almanın tam olmadığı görülür. Ama Beaumont vakasında... ikizin bulunduğu yer olağanüstüydü. Yabancı dokunun gelişme hızı </p><p class="calibre1">
da. Bu tür dokular hemen hemen her zaman hareketsiz kalırlar. Thad'ın sorunlarına ergenlik çağının başlamış olmasının yol açtığını sanıyorum.» </p><p class="calibre1">
Alan, «Bir dakika,» dedi. «Lütfen bir dakika.» Kafası kaymaya başlamıştı sanki. </p><p class="calibre1">
«Siz şimdi bana Thad'ın ikiz olduğunu ve... nasılsa... nasılsa erkek kardeşini yediğini mi söylemek istiyorsunuz?» </p><p class="calibre1">
Dr. Pritchard, «Ya da kız kardeşini,» diye cevap verdi. «Ama Thad'ın kardeşinin erkek olduğunu sanıyorum. Çünkü ayrı cinsiyetten olan ve birbirlerine tıpatıp benzemeyen ikizlerde bu tür olaylar pek ender görülür. İstatistikler bunu gösteriyor. Ama bu konuda elde sağlam kanıtlar yok. Ancak ben bu iddianın doğru olduğuna inanıyorum. Ve sorunuza da, 'Evet,' diye cevap vereceğim. Sonradan Thad Beaumont adını alacak olan cenin annesinin rahminde ikiz kardeşini yedi.» </p><p class="calibre1">
Şerif alçak sesle, «Tanrım...» diye mırıldandı. Bütün yaşamı boyunca böyle korkunç... böyle insanlığa yabancı bir şey hiç duymamıştı. </p><p class="calibre1">
Dr. Pritchard neşeyle, «Tiksinmiş gibi konuşuyorsunuz,» dedi. «Ama olayı tam olarak kavrarsanız buna gerek olmadığını anlarsınız. Şimdi burada Kabil'in Habil'i taşla vurarak öldürmesinden söz etmiyoruz. Bu bir cinayet olayı değil. </p><p class="calibre1">
Burada henüz anlayamadığımız biyolojik bir emrin yerine getirildiğini görüyoruz. </p><p class="calibre1">
Belki annenin içsalgı bezlerindeki bir şey ceninin kötü bir sinyal almasına yol açtı. Aslında sözünü ettiklerimiz birer cenin bile sayılmaz. Yani bir ikizin diğerini içine çekmesi olayının kesin zamanından söz ediyorsak. O sırada Bayan Beaumont'un rahminde dokulardan oluşan iki yığınak vardı. Henüz insan biçimine bile girmemişlerdi. Bu ikizlerden 'hem karada, hem de suda yaşayabilen canlılar' </p><p class="calibre1">
diye söz edebiliriz. Ve onlardan biri... daha büyük ve güçlü olanı zayıf ikizin etrafını sarıverdi. Ve onu içine aldı.» </p><p class="calibre1">
Alan, «Bu ancak haşerelerde görülecek bir şey,» diye söylendi. </p><p class="calibre1">
«Öyle mi? Evet, belki biraz. Her neyse... Ama bu içe alma tamamlanamadı. Diğer ikizin bir bölümü ayrı kaldı. Bu yabancı madde... bunu başka biçimde tanımlayamam... sonradan Thaddeus Beaumont'un beyni halini alacak olan dokuya sarıldı. Ve nedense çocuğun on bir yaşına basmasından bir süre sonra faaliyete geçti. Büyümeye başladı. Ama beyinde bir siğili alır gibi. Biz de öyle yaptık. </p><p class="calibre1">
Başarıyla hem de.» </p><p class="calibre1">
Bu konu şerifin hem ilgisini çekiyor, hem de midesini bulandırıyordu. «Bir siğili alır gibi.» Kafasının içinde türlü düşünce birbirini kovalıyordu. Kapkara düşüncelerdi bunlar. Ve içlerinden biri çok belirgindi. O iki kişi... HER ZAMAN </p><p class="calibre1">
iki kişiydi. Birtakım hayaller yazarak hayatını kazanan bir insan öyle olmalı. </p><p class="calibre1">
Bunlardan biri normal dünyada yaşıyor... İkincisi ise o hayali dünyaları </p><p class="calibre1">
yaratıyor. İki kişi onlar. Her zaman en aşağı iki kişi... </p><p class="calibre1">
Pritchard, «Böyle olağanüstü bir vakayı zaten unutmazdım,» diyordu. «Ama çocuk kendine gelmeden önce bir şey oldu. Bu olay daha da olağanüstüydü. O olayı sık sık düşündüm.» </p><p class="calibre1">
«Nasıl bir olaydı?» </p><p class="calibre1">
Pritchard, «Beaumont başı ağrımaya başlamadan önce kuş sesleri duyuyordu,» diye açıkladı. «Bu kendi başına öyle görülmemiş bir şey değildi. Pek çok iyi belgelenmiş beyin tümörü ve sara vakasında sık sık rastlanan belirtilerdendi. </p><p class="calibre1">
Ama ameliyattan hemen sonra gerçek kuşlarla ilgili bir olay geçti. Yani serçeler Bergenfield Hastanesine saldırdılar.» </p><p class="calibre1">
«Ne demek istiyorsunuz?» </p><p class="calibre1">
«İnsana çok gülünç geliyor değil mi?» Doktor pek memnundu. «Sözünü etmekten bile hoşlanmadığım türde bir olay. Ama son derecede kesin belgeler var. Hatta o günlerde Bergenfiefd Journal gazetesi bu olayı başsayfasında verdi. Bir de fotoğraf basmışlardı. 1960'da 28 Ekim günü öğleden sonra iki sularında çok kalabalık bir serçe sürüsü hastanenin batı bölümüne daldı. O günlerde yoğun bakım bölümü oradaydı. Ve tabii Beaumont da ameliyattan hemen sonra oraya götürülmüştü. Pek çok cam kırıldı. Olaydan sonra hademeler üç yüzden fazla kuş </p><p class="calibre1">
ölüsünü süpürüp attılar. Gazetenin bir ornitoloji uzmanının görüşünü aldığını da hatırlıyorum. Adam binanın batı bölümündeki duvarın hemen hemen camdan oluştuğunu söylemiş, 'Kuşları güneşin cama vuran pırıltısı çekmiş olabilir,' </p><p class="calibre1">
demişti.» </p><p class="calibre1">
Alan, «Saçma,» dedi. «Kuşlar cama ancak onu göremedikleri zaman çarparlar.» </p><p class="calibre1">
«Yanılmıyorsam uzmanla konuşan muhabir de aynı şeyi söylemişti. Ornitoloji uzmanı ise, 'Sürüyle dolaşan kuşların bir grup telepatisini paylaştıklarını </p><p class="calibre1">
söyleyebiliriz,' demişti. 'Bu onların kafalarını birleştirir. Bir beyin halini almalarını sağlar. Tıpkı yiyecek toplayan karıncalar gibi. Bu durumda kuşlardan biri cama çarpmaya karar vermiş, diğerleri de onu izlemiş olabilir.' Ben olay sırasında hastanede değildim. Beaumont'la işim bitmişti. Çocuğun hayati faaliyetlerinin düzenli olup olmadığını kontrol ettim, sonra da golf oynamaya gittim. Ama o kuşların batı bölümündekilerin ödünü patlattığını biliyorum. </p><p class="calibre1">
Havada uçan cam parçaları iki kişinin yüzünü kesmişti. Tabii ornitoloji uzmanının iddiasını kabul edebilirdim. Ama yine de kafamda bir soru işareti belirdi... Çünkü çocuğa kriz geleceğini neyin haber verdiğini biliyordum. Kuş </p><p class="calibre1">
cıvıltılarının... Ama bunlar şu ya da bu tür kuşlar değillerdi. Serçeydiler.» </p><p class="calibre1">
Pangborn dehşet dolu bir sesle dalgın dalgın, «Serçeler yine uçuyorlar,» diye mırıldandı. </p><p class="calibre1">
«Efendim? Ne dediniz, şerif?» </p><p class="calibre1">
«Hiç, hiç. Lütfen devam edin.» </p><p class="calibre1">
«Bir gün sonra çocuğu hastalığının belirtisi konusunda sorguya çektim. Bazen hastada ameliyattan sonra kısmi bir bellek kaybı görülür ve krizin habercilerini unutur. Ama bu kez öyle olmadı. Çocuk her şeyi gayet iyi hatırlıyordu. Yalnız kuş seslerini duymakla kalmadığını, onları gördüğünü de söyledi. 'Kuşlar her tarafı kaplıyorlardı,' dedi. 'Ridgeway'in sokaklarını, evleri, çim alanları.' </p><p class="calibre1">
Beaumont, Bergenfietd'in Ridgeway semtinde oturuyordu. İlgim uyandığı için çocuğun hastane kartındaki bilgileri olayla ilgili haberlerle karşılaştırdım. </p><p class="calibre1">
Serçeler hastaneye ikiyi beş geçe saldırmışlardı. Beaumont ise ikiyi on geçe kendine gelmişti. Hatta belki biraz daha önce... Hemşirelerden biri çocuğun kırılan camların gürültüsü yüzünden uyandığını söyledi.» </p><p class="calibre1">
Alan usulca, «Vay vay vay...» dedi. </p><p class="calibre1">
Doktor, «Evet,» diyerek güldü. «Haklısınız. Ben o olaydan yıllardan beri söz etmedim, Şerif Pangborn. Bütün bu anlattıklarımın size bir yararı olacak mı?» </p><p class="calibre1">
Şerif dürüst cevap verdi. «Bilmiyorum. Olabilir. Dr. Pritchard, belki o... </p><p class="calibre1">
yabancı dokunun hepsini alamadınız. Yani... belki de tekrar büyümeye başladı.» </p><p class="calibre1">
«Beaumont'a testler uygulandığını söylediniz. Bundan da Beaumont'un beyninde öyle 'yabancı bir madde' olmadığı anlaşılıyor. Ve ben kendimce bütün dokuyu aldığımıza inanıyorum.» </p><p class="calibre1">
«Teşekkür ederim, Doktor Pritchard.» Pangborn bu sözleri zorlukla söyleyebildi. </p><p class="calibre1">
Dudakları sanki uyuşmuştu. </p><p class="calibre1">
«Bu olay aydınlandıktan sonra bana olanları ayrıntılı bir biçimde anlatır mısınız. Şerif Pangborn? Sizinle açık açık konuştum. Buna karşılık fazla bir şey istemiyorum. İşin içyüzünü merak ediyorum.» </p><p class="calibre1">
«Mümkün olursa size her şeyi anlatırım.» </p><p class="calibre1">
«Benim bütün istediğim de bu. Haydi artık siz işinizin başına dönün, ben de tatilime.» </p><p class="calibre1">
«Bana zaman ayırdığınız için teşekkür ederim.» </p><p class="calibre1">
«Benim için bir zevk oldu. İşimi arıyorum, Şerif Pangborn. Ameliyatları değil. </p><p class="calibre1">
Ben o esrarı özlüyorum. Kafanın esrarını! Çok heyecan verici bir şey!» </p><p class="calibre1">
Alan, «Herhalde,» dedi. Ama, şu ara yaşamımda kafayla ilgili daha az sır olsaydı </p><p class="calibre1">
çok sevinirdim, diye düşünüyordu. «Durum berraklık kazanırsa sizi ararım.» </p><p class="calibre1">
«Teşekkür ederim, şerif.» Doktor bir an durdu, sonra da ekledi. «Bu olay sizi çok endişelendiriyor değil mi?» </p><p class="calibre1">
«Evet. Öyle.» </p><p class="calibre1">
«Hatırladığım Beaumont çok iyi bir çocuktu. Korkuyordu ama çok terbiyeliydi. </p><p class="calibre1">
Şimdi nasıl bir insan?» </p><p class="calibre1">
</p><p class="calibre1">
Pangborn, «İyi bir insan sanırım,» diye cevap verdi. «Belki biraz soğuk ve içine kapanık. Ama yine de iyi bir insan.» Ve yine içinden ekledi. Sanırım. </p><p class="calibre1">
«Teşekkürler. Artık işinize dönmenize izin vereceğim. Hoşçakalın. Şerif Pangborn.» Doktor telefonu kapattı. </p><p class="calibre1">
Alan alıcıyı ağır ağır yerine bıraktı. Arkasına yaslanarak, ben şimdi neye inanıyorum, diye kendi kendine sordu. Galiba inanmadığı şeyleri sayması daha kolay olacaktı. Thad Beaumont'un katil olduğuna inanmıyorum. Onun duvarlara o esrarlı cümleyi yazdığına da inanmıyorum... </p><p class="calibre1">
Birdenbire doğruldu. Hugh Pritchard ergenliğin başlamasından söz etti. Ama... </p><p class="calibre1">
acaba o yabancı doku belirli bir olaydan sonra mı büyümeye başladı? Yani Thad Beaumont yazı yazmaya başladığı zaman? </p><p class="calibre1">
Masasındaki iç haberleşme cırlamaya başlayınca Şerif Pangborn fena halde irkildi. Onu yine Sheila arıyordu. «Kıvırcık Martin telefonda, Alan. Seninle konuşmak istiyor.» «Kıvırcık mı? Kahretsin! Ne istiyormuş?» «Bilmiyorum. Bunu bana söylemeye yanaşmadı.» Kıvırcık'ın, Castle Gölünden altı kilometre kadar ötede pek büyük ama bakımsız bir çiftliği vardı. </p><p class="calibre1">
Sheila ekledi. «Ona büroda olmadığını söylememi ister misin? Clut şimdi geldi. </p><p class="calibre1">
Kıvırcıkla konuşabilir.» </p><p class="calibre1">
Alan bir an öyle yapmak istedi. Ama sonra içini çekerek başını salladı. «Onunla konuşacağım. Sheila. Teşekkür ederim.» Alıcıyı kulağıyla omzunun arasına sıkıştırdı. «Alo?» </p><p class="calibre1">
«Şerif? Ben Kıvırcık Martin. Şu 2 numaralı karayolunun üzerindeki çiftliğin sahibi. Burada bir sorun olabilir, şerif.» </p><p class="calibre1">
«Ya? Nasıl bir sorun?» </p><p class="calibre1">
«Şey... Ne olduğunu ben de pek bilemiyorum. Bunun 'araba hırsızlığı' olduğunu söyleyebilirdim. Yani otomobil bildiğim bir şey olsaydı. Ama yine de benim ambardan çıktı.» </p><p class="calibre1">
Alan sabırla, «Ambarından hangi araba çıktı, Albert?» diye sordu. Rock'ta herkes onu «Kıvırcık» diye çağırırdı. Albert'in kendisi bile. Alan da belki kentte on yıl yaşadıktan sonra aynı şeyi yapabilecekti. Ya da yirmi yıl yaşadıktan sonra. </p><p class="calibre1">
Kıvırcık Martin, bu adam da amma da aptal, dermiş gibi, «Söyledim ya,» diye cevap verdi. «İşte seni o yüzden arıyorum, şerif! Araba benimkilerden biri değildi. Bu kesin.» </p><p class="calibre1">
Kıvırcık para karşılığı bazı kimselerin ambarına arabalarını koymalarına izin verirdi. Şerif, Kıvırcık'ın çiftliğine son gidişinde içeride iki araba olduğunu görmüştü. Ossie Brannigan'ın '59 model Thunderbird'üyle Thad Beaumont'un eski pikabı. </p><p class="calibre1">
Yine Thad'dan söz ediliyordu. Bugün bütün yollar Thad Beaumont'a gidiyordu anlaşılan. </p><p class="calibre1">
Alan koltuğunda dikleşti ve farkına varmadan telefonu kendine doğru çekti. </p><p class="calibre1">
«Ambardan çıkan arabanın Thad Beaumont'un eski pikabı olmadığından emin misin?» </p><p class="calibre1">
«Tabii eminim. Bu öyle bir şey değildi. Simsiyah bir Toronado'ydu.» </p><p class="calibre1">
Şerifin kafasında bir ışık yanıp söndü. Ama bunun nedenini bilmiyordu. Biri yakınlarda siyah bir Toronado'dan söz etmişti. Kim ve ne zaman söylemişti, anımsayamıyordu. Ama sonra her şeyin aklına geleceğini biliyordu. «Arabanın numarasını aldın mı?» </p><p class="calibre1">
Kıvırcık, «Tabii aldım!» diye bağırdı. «O sırada mutfaktaydım. Soğuk bir limonata içecektim. Eski dürbün de oradaydı. Pencerenin içinde duruyordu. </p><p class="calibre1">
Yanında kalem var mı?» </p><p class="calibre1">
«Tabii var. Albert.» </p><p class="calibre1">
«Şerif, neden sen de beni herkes gibi, 'Kıvırcık' diye çağırmıyorsun?» </p><p class="calibre1">
Pangborn içini çekti. «Pekalâ, Kıvırcık.» </p><p class="calibre1">
«Şimdi... arabada Missisipi plakası vardı.» Kıvırcık'ın sesi zafer doluydu. </p><p class="calibre1">
«Buna ne diyorsun?» </p><p class="calibre1">
Alan ne diyeceğini bilmiyordu ama kafasında yine bir şimşek çakmıştı. Bu, diğerlerinden de parlaktı. Bir Toranado araba. Ve Missisipi. Missisipi Eyaletiyle ilgili bir şey. Ve bir kent. Oxford muydu bu? Telefona, «Bilmem ki,» </p><p class="calibre1">
dedi. Sonra da Kıvırcık' m bu sözü duymak istediğini düşünerek, «Şüpheli gözüküyor,» diye ekledi. </p><p class="calibre1">
Kıvırcık yine bağırdı. «Çok haklısın!» Sonra öksürerek ciddileşti. «Tamam. </p><p class="calibre1">
Missisipi plakası . 62284. Yazdın mı, şerif?» </p><p class="calibre1">
</p><p class="calibre1">
«62284.» </p><p class="calibre1">
«Evet, tamam. 62284. Gerçekten şüphe uyandıracak bir olaydı bu. Şimdi ne yapacaksın, şerif?» </p><p class="calibre1">
Alan, çıldırmadan bu konuşmayı sona erdirmeye çalışacağım, diye düşündü. Sonra da arabadan kimin söz ettiğini hatırlamaya çalışacağım... </p><p class="calibre1">
O anda buz gibi bir ışık her şeyi aydınlattı. Thad'la telefonda konuşurlarken yazar ona katili tarif etmişti. </p><p class="calibre1">
«Annesiyle New Hampshire'dan Missisipi Eyaletindeki Oxford kentine taşındı. </p><p class="calibre1">
Belki siyah bir Toronado'su var. Hangi yılın modeli olduğunu bilmiyorum... Siyah arabada Missisipi plakası olmalı. Ama plakaları değiştirmiş de olabilir.» </p><p class="calibre1">
Alan, «Herhalde değiştirecek zaman bulamadı,» diye söylendi ve birdenbire Thad'ın eklediği bir şeyi daha hatırladı. «Kıvırcık! Dinle! Arabanın tamponuna bir kâğıt yapıştırılmış mıydı? Belki sen...» </p><p class="calibre1">
«Bunu nasıl da bildin, şerif? Evet, tampona 'kâğıt yapıştırılmıştı. Üzerinde de, </p><p class="calibre1">
'Klas Köpoğlu Köpek' yazılıydı. İnanılacak şey mi bu?» </p><p class="calibre1">
Alan telefonu kapattı. Kendi kendine, ama bu hiçbir şeyi kanıtlamaz ki, diyordu. </p><p class="calibre1">
Hiçbir şeyi kanıtlamaz. </p><p class="calibre1">
Sonra ses kayıtlarını ve parmak izlerini düşündü. Bergenfield Hastanesine saldıran yüzlerce serçeyi de. Ve şiddetle titremeye başladı. Titremesi hemen hemen bir dakika sürdü. </p><p class="calibre1">
Alan Pangoborn ne korkaktı, ne de batıl inançları olan cahil bir köylü, ünlü </p><p class="calibre1">
köprüleri ucuza satmaya kalkan kentli uyanıklara kanacak bir tip de değildi. Ve dünyaya daha dün gelmemişti. Mantığa ve akla yakın açıklamalara inanırdı. Bu yüzden titremesi geçinceye kadar bekledi. Sonra telefon defterini açarak Thad'ın numarasını buldu. Kıvırcık'ın gördüğü arabada herhalde Thad vardı, diye düşünüyordu. Başka türlü olamaz! O delice ayrıntıları bir tarafa atarsan geride ne kalıyor? </p><p class="calibre1">
Thad'la ailesi Eyalet Polisinin koruması altında. Eğer Beaumont'lar hafta sonunu burada geçirmeye karar verselerdi, Eyalet Polisi bunu bana mutlaka bildirirdi. </p><p class="calibre1">
Ama zaten Thad'ın Rock'a gelmekten vazgeçirmeye de çalışırlardı. </p><p class="calibre1">
Beaumont'ların numarasını çevirdi. Telefon karşıda daha çalarken açıldı. Alan'ın tanımadığı bir ses cevap verdi. «Alo? Beaumont'ların evi.» Karşıdaki adam ihtiyatla konuşuyordu. </p><p class="calibre1">
Şerif, «Ben Alan Pangborn,» dedi. «Castle İlçesi Şerifi. Thad Beaumont'la konuşacaktım. Siz kimsiniz?» </p><p class="calibre1">
Kısa bir sessizlik oldu. Sonra karşıdaki, «Ben Steve Harrison'um, şerif,» dedi. </p><p class="calibre1">
«Maine Eyalet Polisinden. Ben de sizi arayacaktım. Bu işi en aşağı bir saat önce yapmış olmam gerekirdi. Ama burada her şey... her şey altüst. Beaumont'u neden aradığınızı sorabilir miyim?» </p><p class="calibre1">
Alan hiç düşünmeden, «Thad'ın nasıl olduğunu öğrenmek istedim,» diye yalan söyledi. «Epey zaman oldu. Galiba bir sorun çıktı.» </p><p class="calibre1">
Harrison sertçe, «Hem de öyle bir sorun ki,» dedi. «İnanılacak gibi değil. </p><p class="calibre1">
Adamlarımdan ikisi öldü. Bunu Beaumont'un yaptığından hemen hemen eminiz.» </p><p class="calibre1">
Alan bütün bunları daha önce de yaşamış gibi bir duyguya kapıldı. Thad... Her şey eninde sonunda Thad'da toplanıyordu. «Ne oldu?» </p><p class="calibre1">
Harrison, «Tom Chatterton'la Jack Eddings'i parça parça doğramış,» diye bağırdı. </p><p class="calibre1">
Öfkesinin şiddeti şerifi şaşırttı. «Şimdi ailesi de yanında. Ve ben o köpoğlu köpeği elime geçirmek istiyorum!» </p><p class="calibre1">
«Ne... nesi kaçtı?» </p><p class="calibre1">
Harrison, «Şimdi bunu anlatacak kadar zamanım yok,» dedi. «Utanılacak, berbat bir olay bu. Beaumont kırmızı-gri bir Chevrolet'ye binmişti. Koskoca bir arabaydı. Ama onun arabayı bir yere bırakıp bir başkasına bindiğini sanıyoruz. </p><p class="calibre1">
Beaumont'un orada bir yazlık evi var değil mi? Onun yerini biliyorsunuz sanırım.» </p><p class="calibre1">
«Evet.» Alan'ın kafası hızla çalışıyordu. Duvardaki saate bir göz attı. Üçü otuz dokuz dakika geçiyordu. Zaman. Her şey zamanla ilgiliydi. Şerif birdenbire Kıvırcık'a Toronado'nun saat kaçta ambarından çıktığını sormadığını hatırladı. O </p><p class="calibre1">
sırada bunun önemli olmadığını düşünmüştü. Ama şimdi önemi olduğu anlaşılıyordu. </p><p class="calibre1">
«Beaumont'u ne zaman kaybettiniz, Memur Harrison?» diye sordu." </p><p class="calibre1">
</p><p class="calibre1">
Harrison'un öfkesinden çıldırdığını seziyordu. Ama adam yine de sakin bir tavırla cevap verdi, kendini savunmaya da kalkmadı. «Saat yarıma doğru. Araba değiştirdiyse bu iş biraz zaman almıştır. Sonra Ludlow'daki eve giderek...» </p><p class="calibre1">
«Onu gözden kaybettiğiniz sırada Beaumont neredeydi? Evinin yakınında mıydı?» </p><p class="calibre1">
«Şerif bütün sorularınızı cevaplamak isterim ama zamanım yok. Şimdi önemli olan şu: Beaumont belki yazlık evine doğru gidiyor. Buna pek ihtimal vermiyorum ama adam deli, ne yapacağı belli değil. Yazlık eve henüz erişmiş olamaz. Ama yakında orada olur. O ve bütün ailesi. Oraya gidip onu karşılarsanız çok seviniriz. Bir mesele çıkarsa Oxford Eyalet Polis Merkezine, Henry Payton'a telsizle durumu bildirirsiniz. O zaman oraya sizi desteklemeleri için şimdiye dek görmediğiniz kadar çok polis yollarız. Ne olursa olsun Beaumont'u tek başına tutuklamaya kalkmayın! Onun karısını rehine olarak aldığını sanıyoruz. Tabii kadını çoktan öldürmediyse! Çocuklar için de aynı şeyi söyleyebiliriz!» </p><p class="calibre1">
Alan, «Evet,» diye mırıldandı. «Koruma polisini öldürdüyse o zaman karısını da zorla götürmüş demektir.» Sonra içinden ekledi. Kararını vermişsin ve fikrini de değiştirmeyeceksin, Harrison. Öyle değil mi? Kahretsin! Arkadaşlarının kanları </p><p class="calibre1">
kuruyun-caya kadar doğru dürüst düşünemeyeceksin bile. </p><p class="calibre1">
Şerif bir an durakladı, Harrison'a o en önemli noktayı sormayı öyle istiyordu ki. Beaumont evine gidecek kadar zaman bulabildi mi? Bundan emin misiniz? İlk yardımcılar eve varmadan oraya gidecek, koruma polisini öldürecek ve ailesini alıp kaçacak zamanı oldu mu? Ama bu soruyu sorarsa Harrison'a çok acı veren o yarayı yeniden kanatmış olacaktı. Çünkü bu sorunun gerisinde çürütülemeyecek bir suçlama vardı. Beaumont'un izini kaybettiniz. Bir göreviniz vardı ve bunu yüzünüze gözünüze bulaştırdınız. </p><p class="calibre1">
Harrison, «Size güvenebilir miyim, şerif?» dedi. Şimdi sesi yorgun ve bitkindi. </p><p class="calibre1">
Alan'ın kalbi sızladı. </p><p class="calibre1">
«Tabii. Evi hemen sardıracağım.» </p><p class="calibre1">
«Sağolun! Oxford Merkeziyle de bağlantı kuracaksınız değil mi?» </p><p class="calibre1">
«Tabii. Henry Fayton arkadaşımdır.» </p><p class="calibre1">
«Beaumont tehlikeli bir yaratık, şerif. Son derece tehlikeli. Eve geldiği takdirde kendinizi koruyun.» </p><p class="calibre1">
«Olur.» </p><p class="calibre1">
«Ve bana da haber verin.» Harrison, «İyi günler» demeden telefonu kapattı. </p><p class="calibre1">
Alan'ın kafası... daha doğrusu protokolla ilgilenen yanı sorular sormaya başladı... Ama protokolü düşünecek zamanı olmadığına karar verdi. Kimseye haber verecek değildi. </p><p class="calibre1">
Hiç olmazsa kendi adamlarını topla! </p><p class="calibre1">
Ama bunu da yapmaya hazır olduğunu sanmıyordu. Bu işi bir süre yalnız başına sürdürecekti. </p><p class="calibre1">
Kafasının protokolla ilgili yanı, «Sen çıldırmışsın!» diye bağırdı. </p><p class="calibre1">
Alan yüksek sesle, «Evet, olabilir,» dedi. Rehberden Albert Martin'in numarasını </p><p class="calibre1">
buldu. Daha önce sorması gereken soruyu yöneltmek için onu aradı. </p><p class="calibre1">
Martin telefona cevap verdiği zaman, «Toronado senin ambardan kaçta çıktı?» diye sordu. Sonra da için için ekledi. Bundan haberi bile yok sanırım. Belki saate bakmasını bile bilmiyor. </p><p class="calibre1">
Ama Kıvırcık hemen cevap vererek onu şaşırttı. «Saat üçü kıl payı geçmişti.» </p><p class="calibre1">
«Ama sen beni...» Alan, Kıvırcık'ın telefonunu düşünmeden kaydettiği telefon kâğıdına baktı. «Ancak üçü yirmi sekiz geçe aradın.» </p><p class="calibre1">
Kıvırcık, «Oturup düşünmem gerekti,» diye açıkladı. «İnsan atlamadan önce nereye düşeceğine bakmalıdır, şerif. Hiç olmazsa ben böyle düşünürüm. Seni aramadan önce adamın ambarda bir işler karıştırıp karıştırmadığını anlamak için oraya gittim.» </p><p class="calibre1">
Şerif, herhalde samanlıktaki çömlek dolusu marijuanaya bir şey olup olmadığını </p><p class="calibre1">
anlamak istedin, dedi içinden. Sonra, « bir işler karıştırmış mı?» diye sordu. </p><p class="calibre1">
«Hayır. Sanmıyorum.» </p><p class="calibre1">
«Kilit ne durumdaydı?». </p><p class="calibre1">
Kıvırcık kısaca, «Açılmıştı,» dedi. </p><p class="calibre1">
«Kırılmış mıydı?» </p><p class="calibre1">
«Hayır. Düzgünce açılmıştı.» </p><p class="calibre1">
«Yani adamın anahtarı mı vardı sence?» </p><p class="calibre1">
</p><p class="calibre1">
«O köpeğin kapının anahtarını bulmuş olması imkânsız! Herhalde maymuncuk gibi bir şey kullandı.» </p><p class="calibre1">
Alan, «Adam arabada yalnız mıydı?» diye sordu. «Bunu farkedebildin mi?» </p><p class="calibre1">
Kıvırcık bir süre düşündükten sonra, «Kesinlikle söyleyemem,» dedi. «Ne düşündüğünü biliyorum, şerif. O çılgınca yazıyla plakayı okuyabildiğime göre arabanın içinde kaç kişi olduğunu da görmem gerekirdi. Ama güneş arabanın camlarını parlatıyordu. Üstelik sıradan camlar da değildi sanırım. Galiba renkliydiler. Dumanlı gibi.» </p><p class="calibre1">
«Pekâlâ, Kıvırcık. Teşekkürler. Bu olayı inceleyeceğiz.» Alan telefonu kapatıp saate baktı. </p><p class="calibre1">
Kıvırcık, «Üçü kıl payı geçe,» demişti. Thad üç saatte Ludlow'dan Castle Rock'a gelmiş olamazdı. Bunun için roketle yolculuk yapması gerekirdi. Üstelik o arada evine uğraması, karısıyla çocuklarını kaçırması ve iki Eyalet Polisini de öldürmesi gerekiyordu. </p><p class="calibre1">
«Ama... diyelim ki, başka biri Beaumont'ların evindeki iki polisi öldürdü. Ve Thad'ın karısıyla çocuklarını kaçırdı. Koruma polisini atlatmak ve arabasını </p><p class="calibre1">
değiştirmek zorunda değildi. Biri Liz Beaumont'la ikizleri arabaya atarak Castle Rock'a doğru yola çıktı. O zamanlar onlar Kıvırcık Martin'in söylediği saatte adamın çiftliğinde olabilirler. Yani üçü biraz geçe. Hem de rahatlıkla. </p><p class="calibre1">
Polis... özellikle şimdiki halde Harrison... katilin Thad olduğunu düşünüyor. </p><p class="calibre1">
Ama Harrison ve arkadaşlarının Toronado arabadan haberleri yok. </p><p class="calibre1">
Kıvırcık arabada Missisipi plakası olduğunu söyledi. </p><p class="calibre1">
Thad'ın uydurma biyografisine göre George Stark da Missisipi'li. Ama Thad... hiç </p><p class="calibre1">
olmazsa zaman zaman... Stark olduğunu sanacak kadar şizofrenikse, o zaman bu hayali desteklemek için bir Toronado da almış olabilir... Ama Missisipi plakasını ele geçirebilmek için orada oturmuş olması gerekir. </p><p class="calibre1">
Saçmalama, Alan! Thad, Missisipi plakası çalmış olabilir. Ya da eski plakaları </p><p class="calibre1">
bir yerden satın almıştır. </p><p class="calibre1">
Ama o Toronado Thad'ın değil ki. Olamaz da. Liz bunu bilirdi, öyle değil mi? </p><p class="calibre1">
Belki de bilemezdi. Thad deliyse bilemezdi belki de. </p><p class="calibre1">
Sonra ambarın kilitli kapısı. Thad kilidi kırmadan oraya nasıl girdi? O bir yazar ve öğretmen, kasa hırsızı değil... </p><p class="calibre1">
Şimdi son bir soru. En zoru da bu: Toronado bir süre ambarda durduğuna göre, Kıvırcık nasıl oldu da arabayı görmedi? Bu nasıl olabilir? </p><p class="calibre1">
Şerif şapkasını kapıp bürodan çıkarken, kafasının derinliklerinden bir ses, bir de şunu dene, dedi. Bu çok komik bir fil kir, Alan! Gülmekten katılacaksın! </p><p class="calibre1">
Diyelim ki, Thad Beaumont tâ başından beri haklıydı. Yani şimdi etrafta George Stark adında bir canavar dolaşıyor... Ve yaşamının unsurları, yani Thad'ın yarattığı unsurlar, onlara ihtiyaç duyduğu zaman etkili oluyorlar. İHTİYAÇ </p><p class="calibre1">
duyduğu zaman. Ama HER YERDE değil. Günkü bu unsurlar daima yaratıcının yaşamıyla ilgili yerlerde beliriyorlar. Stark da o yüzden otomobilini, Thad'ın arabasını koyduğu yerden almak zorundaydı. İşe, Thad'ın onu sembolik bir biçimde gömdüğü mezardan başlamak zorunda kaldığı gibi. Bu fikri sevmedin mi? Ne komik değil mi? </p><p class="calibre1">
Alan bu fikirden hiç hoşlanmadı. Komik de bulmadı. Hem sadece inandığı her şeyi değil, düşünme tarzını da altüst ediyordu. </p><p class="calibre1">
Pangborn, Thad'ın söylediği başka bir şeyi hatırladı. «Yazı yazarken kim olduğumu bilmiyorum. Daha da garibi, şimdiye kadar bunu merak etmek de aklıma hiç gelmedi.» </p><p class="calibre1">
Şerif usulca, «Sen oydun değil mi?» diye sordu. «Sen oydun ve o da sen. Ve katil böyle böyle gelişti.» </p><p class="calibre1">
Titredi. Sheila Brigham santralden başını kaldırarak bu halini farketti. «Hava çok sıcak. Alan. Titrediğine göre galiba soğuk aldın.» </p><p class="calibre1">
Pangborn, «Evet, bir derdim var sanırım,» dedi. «Şimdi.. şu telefona bak, Shelia. Önemsiz şeyleri Seat Thomas'a bırak. Önemli olanları da bana bağla. Clut nerede?» </p><p class="calibre1">
Genç adamın sesi tuvaletten yükseldi. «Buradayım!» </p><p class="calibre1">
Alan ona, «Kırk beş dakika sonra dönerim,» diye seslendi. «Ben gelinceye kadar yerime sen geç.» </p><p class="calibre1">
Clut tuvaletten çıktı. «Nereye gidiyorsun, Alan?» Şerif yalnızca, «Göle,» dedi. </p><p class="calibre1">
Ve Clut'la Sheila başka bir soru soramadan dışarı fırladı. Kendine düşünme fırsatı bırakmamak için de yapmıştı bunu. Böyle bir durumda gideceği yeri kesinlikle belirtmemek kötüydü... insanın felaketi çağırması demekti. Hatta ölümü. </p><p class="calibre1">
Ama Alan'ın aklından geçenler doğru olamazdı. İmkânsızdı. Olayların daha mantıklı bir açıklaması olmalıydı. </p><p class="calibre1">
Şerif devriye arabasıyla kentten çıkarak hayatının en tehlikeli olayına doğru giderken hâlâ kendi kendini ikna etmeye çalışıyordu. </p><p class="calibre1">
Beş numaralı karayolunun üzerinde, Kıvırcık Martin'in çiftliğinden yedi yüz elli metre kadar ötede bir dinlenme yeri vardı. Alan Pangborn içinden gelen sese uyarak oraya girdi. Bunun nedeni basitti. Siyah Toronado olsun olmasın, onlar Ludlow' dan buraya sihirli halıya binerek gelmediler. Bir arabaya binmiş </p><p class="calibre1">
olmaları gerekir. Bu da bu civarda terkedilmiş bir araba bulmam gerektiği anlamına gelir. Aradığım adam Homer Gamache'ın kamyonetini bir park yerine bırakmıştı. Bir suçlu, aynı şeyleri tekrarlar... </p><p class="calibre1">
Dinlenme yerinde üç taşıt vardı: bir bira kamyonu, yeni bir Ford ve tozlu bir Volvo. </p><p class="calibre1">
Şerif devriye arabasından inerken yeşil tulumlu bir adam tuvaletten çıkarak bira kamyonuna doğru gitti. Kısa boylu, siyah saçlı, dar omuzlu bir adamdı. George Stark'ın tarifine hiç benzemiyordu yani. </p><p class="calibre1">
Şoför, «Şerif,» diyerek Alan'ı selamladı. Pangborn da ona başıyla selam vererek yaşlıca üç kadının oturduğu bir masaya doğru gitti. Kadınlardan biri, «Merhaba,» </p><p class="calibre1">
dedi. «Bir şey mi istemiştiniz?» </p><p class="calibre1">
Alan, «Ford'la Volvo'nun size ait olup olmadığını soracaktım,» diye cevap verdi. </p><p class="calibre1">
Diğer bir kadın, «Ford benim,» dedi, «Üçümüz buraya onunla geldik. Volvo'nun kimin olduğunu bilmiyoruz.» </p><p class="calibre1">
Şerif dostça bir tavırla gülümsedi. «Volvo'nun buraya girdiğini göreniniz var mı?» </p><p class="calibre1">
Üç kadın da, «Hayır,» der gibi başlarını salladılar. </p><p class="calibre1">
«Şu son birkaç dakika içinde Volvo'nun sürücüsü olabilecek birini de görmediniz mi?» </p><p class="calibre1">
Üçüncü kadın, «Hayır, görmedik,» diye cevap verdi. </p><p class="calibre1">
Alan «Teşekkür ederim,» diyerek döndü. Volvo'ya doğru gitti. Direksiyonun yanındaki kapıyı açtı. Arabanın içi çok sıcaktı. Bir süreden beri orada durduğu anlaşılıyordu. Alan arkaya bir göz attı. Yerde bir paket vardı. Eğilip aldı. </p><p class="calibre1">
Paketin üzerinde «Elbezi» diye yazılıydı. Biri Alan'ın midesinin içine bir bowling topu attı sanki. Kafasındaki protokol ve mantıkla ilgili bölüm, bunun hiç önemi yok, dedi. Yani öyle olması şart değil. Ne düşündüğünü biliyorum. </p><p class="calibre1">
Aklına ikizler geldi. Ama Alan, bu paketleri yolların kenarındaki işportalarda dağıtıyorlar. Yani kızarmış tavuk aldığın zaman. Tanrı aşkına, kendine gel! </p><p class="calibre1">
Ama yine de... </p><p class="calibre1">
Alan paketi üniforma gömleğinin cebine sokarak doğruldu. Tam kapıyı kapatacağı </p><p class="calibre1">
sırada durakladı. Biri midesine ikinci bir bowling topu daha atmıştı. Boğuk bir ses çıkardı. Kötü bir yumruk yemiş biri gibi. </p><p class="calibre1">
Panelden teller sarkıyordu. Bakır uçları ortaya çıkmış ve biraz da bükülmüştü. </p><p class="calibre1">
Kendisinde Volvo'nun kontak anahtarı olmayan biri motoru böyle çalıştırmıştı. </p><p class="calibre1">
Arabayla buraya geldiği zaman da durabilmek için telleri birbirinden ayırmıştı. </p><p class="calibre1">
Demek doğruymuş... Hiç olmazsa bir kısmı. Ama önemli soru şu: Ne kadarı? Alan gitgide kendini çok derin bir uçurumun kenarına yaklaşan biri gibi hissediyordu. </p><p class="calibre1">
Devriye arabasına binip motoru çalıştırdı, mikrofonu aldı. </p><p class="calibre1">
Protokol ve mantık, doğru olan nedir, diye fısıldadılar. Tanrım! Ne çıldırtıcı </p><p class="calibre1">
bir sesti bu. Beaumont'ların gölün kıyısındaki evinde birinin olduğu mu? Evet, bu doğru olabilir. Şimdi... sence George Stark siyah Toronado'yu Kıvırcık Martin'in ambarından çıkardı öyle mi? Haydi, Alan, yapma canım! </p><p class="calibre1">
Alan Pangborn'un kafasında aynı anda iki düşünce belirdi. Biri Oxford Eyalet Polisi Merkezini arayarak Henry Payton'la -onun istediği gibi- bağlantı kurarsa olayın nasıl geliştiğini öğrenemeyecekti. Beaumont'ların yazlık evinin bulunduğu Göl Yolu biraz ilerde sona eriyordu. Eyalet Polisi ona; oraya yalnız başına yaklaşmamasını söyleyecekti. Ne de olsa Liz'le ikizleri kaçıran adam en aşağı </p><p class="calibre1">
altı kişiyi öldürmüştü. Alan'dan yolu kapatmasını ve başka bir şey yapmamasını </p><p class="calibre1">
isteyeceklerdi. O arada merkezden sürüyle araba yollayacaklardı. Hatta belki bir helikopter de. </p><p class="calibre1">
</p><p class="calibre1">
İkinci düşünce ise Stark'la ilgiliydi. </p><p class="calibre1">
Eyalet Polisinin George Stark'dan haberi bile yoktu. </p><p class="calibre1">
Ama ya Stark gerçekten varsa? O zaman dünyadan haberleri olmayan bir grup polisi Göl Yolundan yollamak onları kıyma makinesine göndermekten farksız olur. </p><p class="calibre1">
Alan, mikrofonu yerine taktı. Göl kıyısındaki eve gidecekti. Hem de yalnız başına. Böyle yapması hatalı olabilirdi. Belki de gerçekten bir hataydı. Ama Alan gidecekti. Kendi aptallığını kabul, edebilirdi. Tanrı da biliyordu ya, daha önce de katlanmıştı buna. Ama durumu iyice anlamadan yardım isteyerek bir kadınla iki çocuğun ölümüne neden olursa kendini hiçbir zaman affedemezdi. </p><p class="calibre1">
Arabayla dinlenme yerinden çıkarak Göl Yoluna doğru gitti. </p><p class="calibre1">
  </p><p class="calibre1">
Yirmi Dört </p><p class="calibre1">
 </p><p class="calibre1">
Serçelerin Gelişi </p><p class="calibre1">
 </p><p class="calibre1">
Thad paralı yola sapmaktan kaçındı. O yüzden ya Lewiston-Auburn ya da Oxford'dan geçmek zorunda kalacaktı. Kentlilerin kısaca L.A. dedikleri Lewiston-Auburn daha büyük bir yerdi. Buna karşılık Eyalet Polisi Merkezi ise Oxford'daydı. </p><p class="calibre1">
Lewiston-Auburn'ü seçti. </p><p class="calibre1">
Auburn'de trafik ışıklarının değişmesini bekler ve polislerin gelip gelmediklerini anlamak için devamlı dikiz aynasına bakarken Rawlie'yle otomobil mezarlığında konuşurken aklına ilk kez gelen düşünceyi anımsadı. Ama bu şimdi belli belirsiz bir şey değildi. Sanki biri suratını tokatlamıştı. </p><p class="calibre1">
«Ben bilenim. Ben sahibim. Ben getiriciyim.» </p><p class="calibre1">
Thad, burada sihirle karşı karşıyayız, diye düşündü. Bîr işe yarayan bir sihirbazın da sihirli bir değneği olması gerekir. Herkes bilir bunu. Neyse ki, böyle bir şeyi nerede bulabileceğimi birliyorum. Hatta onlardan düzinelerle satılan o yeri. </p><p class="calibre1">
En yakındaki kırtasiyeci Court Sokağındaydı. Thad o yöne doğru saptı. Castle Rock'taki evde Berol kurşun kalemlerinden, olduğundan emindi. Stark'ın yanında kalem getirdiğinden de. Ama onları istemiyordu. Onun istediği, Stark'ın Thad'ın bir parçası ya da ayrı bir varlık olarak elini hiç sürmediği kalemlerdi. </p><p class="calibre1">
Rawlie'nin VW'ini durdurarak arabadan indi. Kırtasiyeciye girip bir kütü Berol kurşun kaleminden aldı. Bunlardan altısını mağazadaki kalemtraşla yonttu, sonra göğüs cebine koyarak sırayla dizdi. Sivri kurşun uçlar ufak, öldürücü füze başlıkları, gibi duruyordu. </p><p class="calibre1">
Rawlie'nin arabasına binerken, bu iş çok tehlikeli olabilir, diye düşünüyordu. </p><p class="calibre1">
Kendine pek aldırmıyordu. Sonuçta George Stark'ı dünyaya o getirmişti. O yüzden de herhalde ondan sorumluydu. Aslında bu adil bir şey sayılmazdı. Çünkü George Stark'ı kötü bir niyetle yaratmamıştı. Kendisini o adları kötüye çıkmış </p><p class="calibre1">
doktorlara, Jekyll'la Frankestein'a benzetmiyordu. Karısıyla çocuklarının başına ne gelirse gelsin bu böyleydi. Çok para kazanabilmek için roman yazmamıştı. Hele bir canavar yaratmayı hiç istememişti. Sadece yazmasını engelleyen o şeyi ortadan kaldırmaya çalışmıştı. Yine güzel bir roman yazmanın yollarını aramıştı. </p><p class="calibre1">
Çünkü bunu yapmak onu mutlu edecekti. </p><p class="calibre1">
Onun yerine bir türlü doğaüstü bir hastalığa yakalanmıştı sanki. Tabii bu dünyada pek çek hastalık vardı. Ve böyle bir şeyi hak etmemiş pek çok insan da bu illetlere tutuluyorlardı. </p><p class="calibre1">
Kafası oldukça mantıklı bir biçimde, ama bu Liz'le çocuklar için çok tehlikeli olabilir, diye ısrar etti. </p><p class="calibre1">
Evet. Beyin tümörü de tehlikeli olabilir... Ama kafanda bir ur oluşursa ne seçeneğin kalır? </p><p class="calibre1">
O bakacak. Usulca gözetleyecek. Ama kurşun kalemlerin bir sakıncası yok. Hatta belki bu durum gururunu bile okşar. Ama o kalemlerle ne yapmayı planladığını </p><p class="calibre1">
sezerse başın belaya girer... Düdüğü... serçeleri tahmin ederse de öyle. </p><p class="calibre1">
Kahretsin! Tahmin etmesi gereken bir şey olduğunu sezerse bile! </p><p class="calibre1">
Gelgelelim kafasının bir başka tarafı, ama başarılı olabilirsin, diye fısıldıyordu. Planın başarılı olabileceğini sen de biliyorsun. </p><p class="calibre1">
Evet, biliyordu. Kafasının o en derin yanı, yapılacak ya da enenecek başka bir şey olmadığı noktasında ısrar ettiği için arabayı çalıştırdı ve Castle Rock'a doğru döndü. </p><p class="calibre1">
</p><p class="calibre1">
On beş dakika sonra Auburn'den çıkmış, kırların arasından batıya. Göller Bölgesine doğru gidiyordu. </p><p class="calibre1">
Stark yolun altmış kilometrelik son bölümü boyunca durmadan Thad'la birlikte yazacakları Çelik Machine adlı kitaptan söz etti. Liz yazlık evin kapısını </p><p class="calibre1">
açarken ikizlerle ilgilenerek ona yardım etti. Ama yine de bir elini kemerine sokulu tabancaya uzatmıştı. Liz bazı evlerin bahçesine arabaların park edilmiş </p><p class="calibre1">
olacağını ummuştu. İnsan sesleri ve testere gıcırtıları duyacağını da. Ama sadece böceklerin uykulu vızıltıları ve Toronado'nun motorunun güçlü homurtusu duyuluyordu. Bu köpeğin iblis kadar şanslı olduğu belliydi. </p><p class="calibre1">
Eşyaları arabadan indirerek eve sokarlarken da Stark konuşup durdu. Usturasıyla telefon prizlerinin bir teki dışında hepsini sökerken de susmadı. Roman güzel olacağa benziyordu. İşte bu da korkunç bir şeydi. Kitap gerçekten çok güzel olacaktı. Belki de Machine'in Yöntemi kadar güzel. Hatta ondan da üstün. </p><p class="calibre1">
Bavullar içeri alındıktan sonra Liz, hâlâ konuşan Stark'ın sözünü kesti. </p><p class="calibre1">
«Banyoya gitmem gerekiyor.» </p><p class="calibre1">
Stark sakin sakin, «Çok iyi...» diyerek dönüp ona baktı. Oraya varır varmaz güneş gözlüğünü çıkarmıştı. Liz başını çevirmek zorunda kaldı. O garip bakışlı, çürümüş gözlere bakmaya dayanamayacaktı. Stark ekledi. «Ben de gelirim.» </p><p class="calibre1">
«Tuvalette yalnız kalmak isterim. Sen de öyle değil mi?» </p><p class="calibre1">
Stark sakin bir neşeyle, «Öyle ya da böyle, bu benim için önemli değil,» dedi. </p><p class="calibre1">
Gates Falis'daki turnikeden geçtiklerinden beri böyle keyifliydi. Onda her şeyin yoluna gireceğinden emin olan bir adam hali vardı. </p><p class="calibre1">
Liz aptal bir çocukla konuşuyormuş gibi, «Ama benim için önemli,» diye cevap verdi. Parmaklarının bükülerek ellerinin birer pençeye dönüştüklerinin farkındaydı. Hayalinde o göz kürelerini gevşek çukurlarından koparıp atıyordu... </p><p class="calibre1">
Sonra bütün tehlikeyi göze alarak ona baktı. Stark'ın alaycı suratından kendisinin neler düşündüğünü sezdiğini anladı. </p><p class="calibre1">
Stark sahte bir alçakgönüllülükle, «Kapıda dururum,» diye mırıldandı. «Uslu bir çocuk gibi davranır ve bakmam.» </p><p class="calibre1">
Bebekler oturma odasındaki halının üzerinde emekliyor, neşeyle bağırıp duruyorlardı. Oraya geldikleri için sevinmiş gibiydiler. </p><p class="calibre1">
Liz, «Çocukları yalnız bırakamam,» dedi. «Banyoya bizim yatak odasından geçiliyor. İkizleri burada bırakırsam başları derde girer.» </p><p class="calibre1">
«Sorun değil, Beth.» Stark bebekleri kolaylıkla yerden kaldırarak kollarının altına sıkıştırdı. O sabah Liz'e sorsalardı, kendisi ve Thad'dan başka biri böyle bir şey yaparsa ikizlerin, ciyak ciyak bağıracaklarını söylerdi. Ama bebekler şimdi kıkır kıkır gülüyorlardı. «Onları yatak odasına götüreceğim. </p><p class="calibre1">
Böylece sana değil, çocuklara bakarım.» Dönüp Liz'e baktı. Birdenbire soğuklaşmıştı. «Onlara dikkat edeceğim. Çocukların başlarına bir şey gelmesini istemem, Beth. Onlardan hoşlanıyorum. Bebeklerin başlarına bir şey gelirse suçu bende arama.» </p><p class="calibre1">
Liz banyoya girdi. Stark da kapıya arkasını dönerek durdu. Liz onun sözünü </p><p class="calibre1">
tutacağını ve dönüp bakmayacağını umuyordu. Bakarsa çamaşırının içindeki dikiş </p><p class="calibre1">
makasını görebilirdi. </p><p class="calibre1">
Stark, «Ama ahırdan çıkmaya çalıştıkları zaman,» diyordu. «Machine gece binanın etrafındaki hendeğe döktükleri benzini tutuşturuyor. Harika değil mi? Bu kitabın filmini de yapacaklar, Beth. Filmci denilen ahmaklar alevlere bayılıyorlar.» </p><p class="calibre1">
Liz üstünü başını düzeltti. </p><p class="calibre1">
«Westerman'la Jack Rangely tekrar içeri dalıyorlar. Arabaya binerek alevlerin arasından geçmek niyetindeler. Ama Ellington paniğe kapılıyor ve...» Stark birden susup başını yana eğdi. Sonra kadına doğru döndü. Liz eteklerini düzeltiyordu. </p><p class="calibre1">
Stark, «Çık oradan,» dedi. Bütün neşesi sönmüştü. «Kahretsin! Banyodan çık!» </p><p class="calibre1">
«Ne...» </p><p class="calibre1">
Stark kaba bir güçle kadını kolundan tuttuğu gibi yatak odasına çekti. Banyoya dalarak ilaç dolabını açtı. «Konuklarımız var. Gelen Thad olamaz. Onun gelmesi için daha erken.» </p><p class="calibre1">
«Ama...» </p><p class="calibre1">
Stark kısaca, «Motor sesi,» diye açıkladı. «Güçlü bir motor. Polis arabası </p><p class="calibre1">
olabilir. Duyuyor musun?» İlaç dolabının kapağını vurarak kapattı. Bu kez lavabonun sağındaki çekmeceyi hızla açtı. Çekmecedeki flasteri kaptı. </p><p class="calibre1">
</p><p class="calibre1">
Liz hiçbir şey duymadığını söyledi ona. </p><p class="calibre1">
Stark, «Önemli değil,» dedi. «Benim işitmem ikimize de yeter. Ellerini arkana uzat.» </p><p class="calibre1">
«Ama sen ne yapmak...» </p><p class="calibre1">
«Sesini kes ve ellerini arkana uzat!» </p><p class="calibre1">
Liz bu emre uydu. Stark bileklerini flasterle sıkıca birbirine bağladı. «Motor şimdi sustu.» Araba galiba yolun biraz yukarısında. Biri aklısıra kurnazlık ediyor.» </p><p class="calibre1">
Liz, Tanrım, diye düşündü. Kulakları ne kadar keskin! </p><p class="calibre1">
Stark, «Bu flasterin ucunu kesmem gerekiyor,» dedi. «Bir iki saniye için fazla samimi davranacağım. Kusura bakma. Terbiyeli davranmak için zaman yok.» Daha Liz ne olduğunu anlayamadan elini kadının eteğinin içine soktu. Bir dakika sonra dikiş makası elindeydi. Bir an Liz'in gözlerinin içine baktı. Sonra da arkasına uzanarak flasteri kesti. Yine keyiflenmiş gibiydi. </p><p class="calibre1">
Liz ifadesiz bir sesle, «Onu gördün,» diye mırıldandı. «O kabarıklığı yine de farkettin.» </p><p class="calibre1">
«Makası mı?» Stark güldü. «Onu gördüm ama kabarıklığı değil. Makası gözlerinde gördüm, sevgili Bethie. Daha Ludlow'da. Sen aşağıya indiğin an durumu anladım.» </p><p class="calibre1">
Elinde flasterle kadının önünde diz çöktü. Gülünç... ve tehlikeli ...bir biçimde evlenme teklif eden bir adama benziyordu. Sonra başını kaldırarak Liz'e baktı. </p><p class="calibre1">
«Beni tekmelemeye kalkışmak gibi şeyler aklına gelmesin, Beth. Emin değilim ama gelenin polis olduğunu sanıyorum. Ve çok istememe rağmen seninle oyunlar oynayacak zamanım yok. Onun için hiç kımıldama.» </p><p class="calibre1">
«Bebekler...» </p><p class="calibre1">
Stark, «Kapılan kapatacağım,» dedi. «Çocuklar ayağa kalksalar bile tokmaklara erişemezler. Yatağın altında ağızlarına biraz toz kaçar ama bundan daha kötü bir şey de olmaz. Ben hemen dönerim.» Liz'in bileklerine flaster sarmıştı. Ucunu keserek ayağa kalktı. «Uslu uslu bekle, Beth. Katandaki o mutlu düşünceleri kovma sakın. Yoksa böyle bir şeyi sana ödetirim.. Ama önce bunu çocuklara ödetir, sana da olacakları seyrettiririm.» Sonra banyo ve yatak odasının kapılarını kapayarak gitti. El çabukluğu yapan usta bir sihirbaz gibi birdenbire ortadan kayboldu sanki. </p><p class="calibre1">
Liz araç gerecin konduğu kulübedeki .22'liği düşündü. Kurşun da vardı orada. </p><p class="calibre1">
Bileklerini öne arkaya oynatmaya başladı. Stark kurnazca flasteri önden arkadan dolaştırmıştı. Bir süre değil ellerini kurtarmak, flasteri gevşetemeyeceğini bile düşündü. Ama sonra flasterin hafifçe esnediğini hissetti. Soluk soluğa yine ellerini öne arkaya oynattı. Öne arkaya... Öne arkaya... </p><p class="calibre1">
Alan Pangborn'un görebildiği kadarıyla Göl Yolu boştu. Daha doğrusu ilerlemeye cesaret ettiği noktaya kadar öyleydi. Daha da ilerleyebilirdim, diye düşündü. </p><p class="calibre1">
Motor gürültüsünün Beaumont'ların evinden duyulabileceğini sanmıyorum. Arada iki tepe var. Ama işi güvenceye almak daha doğru. Arabayı durdurup indi. </p><p class="calibre1">
Başını kaldırdığında serçeleri gördü. </p><p class="calibre1">
Kuşlar Pangborn'un arabasını bahçesine soktuğu evin sivri damına tünemişlerdi. </p><p class="calibre1">
Williams'ların villasını saran dallara, gölün kıyısındaki kayalıklara da. </p><p class="calibre1">
Williams'ların rıhtımında yer bulabilmek için birbirlerini itiyorlardı. </p><p class="calibre1">
Serçelerin sayısı o kadar fazlaydı ki, iskelenin tahtaları görünmüyordu bile. </p><p class="calibre1">
Yüzlerce yüzlerce kuş vardı orada. </p><p class="calibre1">
Ve serçeler son derecede sessizdi. Küçücük siyah gözleriyle Alan Pangborn'a bakıyorlardı. </p><p class="calibre1">
Adam, «Tanrım...» diye fısıldadı. </p><p class="calibre1">
Etrafa derin bir sessizlik çökmüştü. Gölde bîr tek motor bile yoktu. </p><p class="calibre1">
Sadece bu kuşlar vardı. </p><p class="calibre1">
Bütün bu kuşlar. </p><p class="calibre1">
Alan buz gibi bir korkunun iliklerine kadar sızdığını his-, setti. İlk ya da sonbaharda serçelerin biraraya toplandıklarını görmüştü. Bazen sayıları iki yüzü </p><p class="calibre1">
de bulurdu. Ama yaşamı boyunca böyle bir şeyle hiç karşılaşmamıştı. </p><p class="calibre1">
Telsiz mikrofonuna bakarak, acaba merkezi arasam mı, diye düşündü. Bu durum çok garip. Her şey kontroldan çıkmış gibi. </p><p class="calibre1">
Ya kuşların hepsi birden havalanırlarsa? Stark buradaysa ve kulakları Thad'ın söylediği kadar da keskinse o zaman gürültüyü mutlaka duyar. </p><p class="calibre1">
</p><p class="calibre1">
Alan yürümeye başladı. Serçeler kımıldanmadılar... Ama yeni bir sürü belirdi ve ağaçların dallarına kondu. Şimdi etrafını serçeler sarmıştı. Başlarını eğmiş, ona bakıyorlardı. Suçlu yerindeki bir katile bakan taş kalpli jüri üyeleri gibi. </p><p class="calibre1">
Sadece arka yolda serçe yoktu. Göl Yolunun iki yanındaki korularda da henüz görülmüyordu: </p><p class="calibre1">
Alan o yoldan gitmeye karar verdi. </p><p class="calibre1">
Sonra kafasında sıkıcı bir düşünce belirdi. Önsezi gibi bir şeydi. Ona meslek hayatının en büyük hatasını yapmak üzereymiş gibi geliyordu. </p><p class="calibre1">
Sadece etrafa bir göz atacağım, diye aklından geçirdi. Kuşlar uçuşmazlarsa başım derde girmez. Serçelerin de havalanacakmış gibi bir halleri yok. Bu bahçe yolundan ilerlerim. Göl Yolunu aşarak koruya girerim. Oradan usulca Beaumont'ların evine doğru giderim. Toronado araba oradaysa onu görebilirim. </p><p class="calibre1">
Arabayı görürsem belki Stark'ı da görebilirim. Onu görürsem hiç olmazsa karşımda nasıl bir şey olduğunu anlarım. Onun Thad mı... yoksa başka biri mi olduğunu... </p><p class="calibre1">
Ama kafasında başka bir düşünce vardı ki, üzerinde durmaya bile cesaret edemiyordu. O zaman şansı dönebilirdi. Toronado'yu görebilirse onu vurabilirdi belki. O köpeği devirir ve her şeyi orada sona erdirirdi. Tabii kesin emirlere karşı geldiği için Eyalet Polisi ona iyice çatardı... Ama Liz ve çocuklar güvende olurdu. O anda onu da sadece bu ilgilendiriyordu. </p><p class="calibre1">
Yine sürüyle serçe sessizce aşağıya indiler. Williams'ların bahçesindeki garaja giden asfalt yolu dipten itibaren kaplamaya başlıyorlardı. Onlardan biri Alan'ın botlarından bir buçuk santim kadar öteye kondu. Adam serçeye bir tekme indirecekmiş gibi yaptı ve hemen pişman oldu. Kuş... ve o dev sürü birdenbire havalanabilirdi. </p><p class="calibre1">
Ama serçe hafifçe sıçradı. Hepsi o kadar. </p><p class="calibre1">
Başka bir serçe Alan'ın omzuna kondu. Şerif gözlerine inanamadı ama işte kuş </p><p class="calibre1">
omzundaydı. Serçeyi atmaya çalıştıysa da kuş eline sıçradı. Gagasını eğdi. </p><p class="calibre1">
Alan'ın avucunu gagalayacaktı... ama sonra durdu. Kalbi hızla çarpan şerif elini indirdi. Kuş sıçradı, bir kere kanat çırptı. Sonra da yola, diğerlerinin yanına kondu. O duygusuz, akılsız parlak gözleriyle ona bakıyordu. </p><p class="calibre1">
Alan yutkundu. Gırtlağı duyulacak bir biçimde tıkırdadı. «Siz nesiniz?» diye homurdandı. «Kahretsin! Nesiniz siz?» </p><p class="calibre1">
Serçeler ona baktılar sadece. Şimdi Castle Gölünün bu kıyısındaki her çam ve isfendan kuş doluydu. Alan bir yerde bir dalın serçelerin ağırlığı altında çatırdadığını duydu. </p><p class="calibre1">
Kemiklerinin içi boş, dedi kendi kendine. Ağırlıkları pek az. Bir dalın böyle çatırdaması için kaç kuşun konmuş olması gerekiyor? </p><p class="calibre1">
Bunu bilmiyordu. Bilmek de istemiyordu. </p><p class="calibre1">
.38'liğinin kılıfının kapağını açtı. Williams'ların dik bahçe yolundan çıkarak serçelerden uzaklaştı. Göl yoluna geldiği sırada yüzü yağlı bir terle kaplanmış, ıslak gömleği sırtına yapışmıştı. Çevresine bakındı. Durduğu yerden gerideki serçeleri görebiliyordu. Kuşlar arabasının üzerini kaplamışlardı. </p><p class="calibre1">
Alan, sanki fazla yaklaşmak istemiyorlar, diye düşündü.. Hiç olmazsa şimdilik... </p><p class="calibre1">
Burası toplantı yeriymiş gibi... </p><p class="calibre1">
Bozuk toprak yolun aşağısına yukarısına baktı. Yüksek bir sumak ağacının arkasına sinmişti. Gözükmediğini umuyordu.. Görünürde hiç kimse yoktu. </p><p class="calibre1">
Serçelerden başka. Kuşlar Williams'ların evinin bulunduğu yamacı kara bir örtü </p><p class="calibre1">
gibi kaplamışlardı. Alan yüzünün etrafında dönerek vızıldayan sivrisineklerin ve cırcır böceklerinin seslerinden başka hiçbir şey duyulmuyordu. </p><p class="calibre1">
İyi. </p><p class="calibre1">
Alan düşman topraklarına girmiş bir asker gibi yolu koşarak aştı. Omuzlarını </p><p class="calibre1">
kaktırıp başını eğmişti. Karşı taraftaki kaya, ve ot dolu hendeğin üzerinden atladı ve koruya daldı. Böylece; gizlendikten sonra mümkün olduğu kadar sessizce ve hızla. Beaumont'ların yazlık evine doğru gitmeye başladı. </p><p class="calibre1">
Alan Pangborn yamaçtaydı ve evler aşağıda kalıyordu. Bazı evleri hiç </p><p class="calibre1">
göremiyordu. Bazılarının ise sadece damlan gözüküyordu. Ama Göl Yolunu görebiliyordu. Ona açılan bahçe yollarını da. </p><p class="calibre1">
Alan, Williams'lardan sonraki beşinci bahçe yolunun hizasına geldiği zaman durdu. Serçelerin onu izleyip izlemediklerini anlamak için arkasına baktı. Ama görünürde hiç kuş yoktu. Belki kafam çok dolu olduğu için hayal gördüm, diye düşündü.. Sonra için için ekledi. Haydi, haydi, unut bunu. Haya! görmedin. </p><p class="calibre1">
Kuşlar geridelerdi... Hâlâ da oradalar. </p><p class="calibre1">
Beaumont'ların bahçe yoluna baktı ama bulunduğu yerden bir şey gözükmüyordu. </p><p class="calibre1">
İkibüklüm olarak ağır ağır yamaçtan inmeye başladı. Çok sessiz hareket ediyordu. </p><p class="calibre1">
Bu yüzden kendini kutladığı sırada George Stark tabancanın namlusunu sol kulağına sokarak, «Kımıldama, aziz dostum,» dedi. «Yoksa beyninin önemli bir kısmı sağ omzuna akar.» </p><p class="calibre1">
Alan Pangborn başını ağır ağır çevirdi. </p><p class="calibre1">
Ve gördüğü şey yüzünden az kalsın, «Keşke doğuştan kör olsaydım,» diyecekti. </p><p class="calibre1">
Stark, «Resmimi herhalde Go dergisine kapak yapmazlar, öyle değil mi?» diye sordu. Gülümsüyordu. Dişleri ve dişetleri ortaya çıkmıştı. Dökülmüş dişlerinden geride kalan boş çukurlar da. Yüzü yara içindeydi. Derisi alttaki dokudan pul pul dökülüyormuş gibiydi. Ama bütün mesele... Alan'ın mide kaslarının dehşet ve tiksintiyle büzülmesine neden olan şey bu değildi. Adamın surat yapısında bir bozukluk varmış gibiydi. Sanki suratı çürümüyor, korkunç bir biçimde değişiyordu. </p><p class="calibre1">
Ama Alan her şeye rağmen bu tabancalı adamın kim olduğunu anlamıştı. </p><p class="calibre1">
Adamın bir korkuluğun kafasına yapıştırılmış eski bir peruk kadar cansız olan saçları sarıydı. Omuzları içi vatkalı gömleğini giymiş bir Amerikan futbol oyuncusununkiler kadar genişti. Kımıldamamasına rağmen çevik, küstah bir zarafetle duruyor ve neşeyle Alan'a bakıyordu. </p><p class="calibre1">
Varolmayacak, hiçbir zaman varolmayan adamdı bu. </p><p class="calibre1">
Missisipi eyaletindeki Oxford kentinden, üst tabakadan olan Bay George Stark. </p><p class="calibre1">
Her şey gerçekti. </p><p class="calibre1">
Stark uysalca, «Sirke hoşgeldin, ahbap,» dedi. «İriyarı olmana rağmen yine de sessizce ilerleyebiliyorsun. Az kalsın, seni elden kaçırıyordum. Oysa seni aramaya çıkmıştım. Haydi, şimdi aşağıya inip eve gidelim. Seni o küçük kadınla tanıştırmak istiyorum. Bir tek yanlış hareket yaparsan ölürsün. Kadın da öyle. O </p><p class="calibre1">
şirin küçükler de. Şu koskoca dünyada kaybedecek hiçbir şeyim yok. Buna inanıyor musun?» Çürümekte olan korkunç suratıyla Alan'a sırıttı. Gölde bir gerdanlı </p><p class="calibre1">
dalgıç kuşu tatlı ve tiz sesiyle öterek havalandı. Alan bütün kalbiyle o kuşun yerinde olmayı istedi. Çünkü Stark'ın o patlak gözkürelerine baktığı zaman ölümden başka bir tek şeyi daha görüyordu... Hiçliği. </p><p class="calibre1">
Alan birdenbire olanca berraklığıyla gerçeği kavradı. Karısını ve oğullarını bir daha göremeyecekti. </p><p class="calibre1">
«İnanıyorum,» dedi. </p><p class="calibre1">
«O halde tabancanı at da gidelim.» </p><p class="calibre1">
Alan söyleneni yaptı. O önde, Stark arkada yola indiler Yolu aşıp Beaumont'ların bahçe yoluna girdiler. Yokuştan eve doğru inmeye başladılar. Yazlık ev, kalın tahta direklerin üzerinde, yamaçtan ileriye doğru uzanıyordu. Alan'ın görebildiği kadarıyla etrafında serçe yoktu. Bir tek serçe bile. </p><p class="calibre1">
Toronado kapının önüne park edilmişti. Akşam güneşinde pırıldayan kara bir örümcek gibiydi. Alan hafif bir hayretle tampona yapıştırılmış olan kâğıttaki yazıyı okudu. Bütün duyguları garip bir biçimde yumuşamış, belirsizleşmişti. </p><p class="calibre1">
Sanki yakında uyanacağı bir rüyadaydı. </p><p class="calibre1">
Kendi kendisini uyardı. Böyle düşünmemelisin. Yoksa bu yüzden öldürülürsün. </p><p class="calibre1">
Bu da komikti. Çünkü aslında o artık ölmüş sayılırdı. Öyle değil mi? Usulca Beaumont'ların evine yaklaşırken Stark kulağına tabancayı dayayıvermişti. Onun yaklaştığını duymadım bile. Önsezilerim de bana haber vermediler. Herkes benim sessizce ilerlemekte usta olduğumu sanıyor. Ama bu adamın yanında sanki iki sol ayağım varmış kadar beceriksizim. </p><p class="calibre1">
Stark, «Benim tekerlekleri beğendin mi?» diye sordu. </p><p class="calibre1">
Alan, «Şu anda Maine'deki. her polis senin tekerlekleri beğeniyor sanırım,» </p><p class="calibre1">
dedi. «Çünkü hepsi de onları arıyorlar.» </p><p class="calibre1">
Stark neşeyle güldü. «Ah, acaba neden bu sözlerine inanmadım?» Tabancasının kabzasını şerifin sırtına dayayarak ona dürttü. «İçeri gir, ahbap. Biz sadece Thad'ı bekliyoruz. O buraya geldiği zaman rock and roll yapmaya hazır olacağız.» </p><p class="calibre1">
Alan başını çevirerek Stark'ın boş olan diğer eline baktı.. Ve o zaman acayip bir şeyin farkına vardı. Adamın ovucunda çizgi yoktu. Hiç bir çizgi. </p><p class="calibre1">
Liz, «Alan!» diye bağırdı. «İyisin ya?» </p><p class="calibre1">
</p><p class="calibre1">
Şerif, «Kendini çok aptal gibi hisseden bir insan ne kadar iyi olabilirse,» </p><p class="calibre1">
dedi. «Ben de o kadar iyiyim.» </p><p class="calibre1">
Stark, «Senden inanmanı bekleyemezlerdi,» diyerek komodinlerden birinin üzerine koyduğu makası işaret etti. «Beth'in ayak bileklerindeki flasterleri kes, Memur Alan. El bileklerine boşver. Onları gevşetmiş bile sanırım... Yoksa sen Şef Alan mısın?» </p><p class="calibre1">
Pangborn, «Şerif Alan,» dedi. Sonra, bunu o da biliyor, diye düşündü. BENİ </p><p class="calibre1">
tanıyor. Castle İlçesi Şerifi Alan Pangborn olduğumu biliyor. Ama üstünlük kendisinde olduğu zaman bile bildiklerini açıklamıyor. Kümeslere dadanan bir sansar kadar sinsi. </p><p class="calibre1">
Alan ikinci kez sıkıntılı bir kesinlikle ölümünün yaklaştığına karar verdi. </p><p class="calibre1">
Sonra serçeleri düşünmeye çalıştı. George Stark" in bu kâbusun bir parçası olan kuşları bildiğini sanmıyordu. Sonra düşünmekten vazgeçti. Katil çok zekiydi. </p><p class="calibre1">
Umutlandığı takdirde bunu farkedecek... ve ne olduğunu anlamaya çalışacaktı. </p><p class="calibre1">
Alan makası alarak Liz'in ayak bileklerindeki flasterleri kesti. Kadın o sırada bir elini kurtararak diğer bileğindeki flasterleri açmaya başladı. </p><p class="calibre1">
Sonra da Stark'a endişeyle, «Canımı yakacak mısın?» diye sordu. </p><p class="calibre1">
Adam hafifçe gülümsedi. «Hayır. Normal gelen bir şey yaptığın için seni suçlayamam, öyle değil mi, sevgili Beth?» </p><p class="calibre1">
Kadın ona tiksinti ve korkuyla baktı. Sonra da ikizleri yanına çekti. «Onları </p><p class="calibre1">
mutfağa götürüp yiyecek bir şeyler verebilir miyim?» </p><p class="calibre1">
Stark, «Tabii ya,» dedi. Neşeli ve keyifliymiş gibi bir hali vardı... Ama tabanca elindeydi ve bir Liz'e bakıyordu bir Alan'a. «Neden biz de mutfağa gitmiyoruz? Şerifle konuşmak istiyorum.» </p><p class="calibre1">
Mutfakta Liz ikizler için yemek hazırlamaya başladı. Şerif de o sırada çocuklara gözkulak oldu. </p><p class="calibre1">
Stark ona, «Seni öldüreceğimi sanıyorsun,» dedi. «Bunu inkâr etmen yersiz, şerif. Bu düşünceni bakışlarından okuyorum. Tanıdık bir ifade. Sana yalan uydurabilir, öyle bir şey yapmayacağımı söyleyebilirim. Ama bana inanmazsın sanırım. Böyle konularda bir dereceye kadar deneyimin var, öyle değil mi?» </p><p class="calibre1">
Alan, «Galiba...» diye mırıldandı. «Ama böyle bir şey... normal polis vakalarının biraz dışında kalıyor...» </p><p class="calibre1">
Stark başını arkaya atarak güldü... İkizler ona doğru baktılar, sonra da kahkahalarına katıldılar. Alan Liz'e bir göz attı. Kadının yüzünde dehşet ve nefret vardı. Şerif kendi kendine, ama başka bir şey daha yok mu, dedi. «Evet. </p><p class="calibre1">
Galiba kıskançlık. Acaba George Stark'ın serçeler dışında bilmediği bir şey daha mı var? Bu kadının ne kadar tehlikeli olabileceğinin farkında değil mi? </p><p class="calibre1">
Stark hâla gülüyordu. «Bunu iyi anlamışsın.» Alan'a doğru eğildi. Şerifin burnuna çürüyen etlerin peynirinkini andıran kokusu geldi. «Ama her şeyin böyle olması şart değil, şerif. Tabii buradan serbestçe çıkıp gitmen ihtimali çok az. </p><p class="calibre1">
Bunu kabul ediyorum. Ama yine de bir ihtimal var. Burada bir şey yapmak zorundayım. Yani biraz yazı yazacağım. Thad da bana yardım edecek. Yani tulumbanın işlemesini sağlayacak. Bütün gece çalışacağız sanırım. Thad ve ben. </p><p class="calibre1">
Ama yarın sabah güneş doğarken işlerimi düzene sokmuş olacağım.» </p><p class="calibre1">
Ocağın önünde duran Liz, «Thad'ın ona kendi kendine yazı yazmasını öğretmesini istiyor,» diye açıkladı. </p><p class="calibre1">
«Bu pek de doğru değil.» Stark bir an ona baktı. Neşeli yükünde öfkeli bir ifade belirip kayboldu. «Sonra, bildiğin gibi onun bana borcu var. Belki Thad ben ortaya çıkmadan önce de yazı yazmasını biliyordu. Ama ona herkesin okumak isteyeceği şeyleri yazmasını ben öğrettim. Kimse okumak istemedikten sonra -</p><p class="calibre1">
yazdığın yazının ne değeri olur?» </p><p class="calibre1">
Liz, «Tabii,» diye söylendi. «Sen böyle şeyleri nereden anlayacaksın?» </p><p class="calibre1">
Stark, Alan'a, «Thad'dan bana kan vermesini istiyorum,» dedi. «Sanırım... bir salgı bezim artık çalışmıyor. Geçici olarak. Thad'ın bu bezin naşı! </p><p class="calibre1">
çalıştırılacağını bildiğini sanıyorum. Bilmesi gerekir. Çünkü benimkini kendi salgı bezinden 'klon'lama yöntemiyle o yarattı. Bilmem ne demek istediğimi anlıyor musun? Yani çoğu şeyimi Thad'ın yaptığını söyleyebiliriz.» </p><p class="calibre1">
Alan, ah, hayır, dostum, diye düşündü, işte bu doğru değil. Belki farkında değilsin ama bu söylediklerin yanlış. Bu işi birlikte yaptınız. Siz, ikiniz. Sen her zaman oradaydın. Ve çok da ısrarcıydın. Thad daha doğmadan önce seni ortadan kaldırmaya çalıştı ama pek başaramadı. On bir yıl sonra bu kez bunu Dr. </p><p class="calibre1">
</p><p class="calibre1">
Pritchard denedi. Başarılı da oldu ama bir süre için. Sonunda Thad seni geri çağırdı. Evet, çağırdı ama ne yaptığını bilmiyordu... Çünkü SENDEN haberi yoktu. </p><p class="calibre1">
Pritchard ona bu gerçeği söylememişti. Ve sen çıkageldin. Öyle değil mi? Sen, Thad'ın ölmüş olan ikizinin hayaletisin... Ama bundan daha fazla bir şeysin. Ve daha az bir şey de. </p><p class="calibre1">
Stark, William'la Wendy'e baktı, sonra da yine Alan'a döndü. «Thad'la ben ikizleri bol olan bir sülaledeniz. Ben de ikizlerin ölümünden sonra yaratıldım. </p><p class="calibre1">
Onlar ikimizin abla ya da ağabeyleri olacaklardı. İstersen buna doğaüstü bir dengeleme-işlemi de diyebilirsin.» </p><p class="calibre1">
Alan, «Ben buna delilik diyorum,» diye cevap verdi. </p><p class="calibre1">
Stark bir kahkaha attı. «Aslında ben de öyle. Ama oldu bu. Kelime et haline dönüştü. Bunun nasıl olduğu o kadar önemli değil. Önemli olan şu anda burada bulunmam.» </p><p class="calibre1">
Alan içinden, yanılıyorsun, dedi. Belki de şu anda tek önemli şey bunun nasıl OLDUĞU. Senin için değilse bile bizim için bu böyle... Çünkü belki de hepimizi ancak bu kurtarabilir. </p><p class="calibre1">
Stark, «Bir noktadan sonra ben kendimi yarattım,» diye konuşmasını sürdürdü. </p><p class="calibre1">
«Yazı yazma konusunda bazı sorunlarla karşılaşmam da şaşılacak bir şey sayılmaz. </p><p class="calibre1">
Öyle değil mi? İnsanın kendi kendisini yaratması çok enerji harcamayı </p><p class="calibre1">
gerektiriyor. Böyle bir şeyin her gün olduğunu sanmıyorsun ya?» </p><p class="calibre1">
Liz, «Tanrı korusun,» dedi. </p><p class="calibre1">
Kadın galiba can alacak noktaya ya da hemen bunun yakınına vurmuştu. Stark sokmaya hazırlanan bir yılan hızıyla başını ona doğru çevirdi. Bu kez suratındaki öfke ifadesi daha belirgindi. «Bence dilini tutman daha iyi olur, Beth. Yoksa konuşarak kendini savunamayacak bir kız ya da erkek çocuğun başına dert açabilirsin.» </p><p class="calibre1">
Liz ocaktaki tencereye baktı. Alan'a kadının rengi uçmuş gibi geldi. Sonra Liz usulca, «Alan, onları getirir misin?» dedi. «Mama hazır.» Wendy'i o kucağına aldı, Alan da William'ı. </p><p class="calibre1">
Stark şerife, «Gerçek şu,» diye açıkladı. «Senden yararlanabilirim. Seni Eyalet Polisi mi aradı? Buraya gelip etrafı kolaçan etmeni mi istediler? Şimdi bu yüzden mi buradasın?» </p><p class="calibre1">
Şerif yalan söyleyip söylememeyi düşündü. Sonra gerçeği açıklamaya karar verdi. </p><p class="calibre1">
Çünkü Stark yalanı hemen seziyordu. «Pek de değil.» Ona Kıvırcık Martin'den söz etti. </p><p class="calibre1">
Onun daha sözleri sona ermeden Stark başını sallamaya başladı. «Bana o çiftlik evinin penceresinde bir ışıltı belirmiş gibi geldiydi. Vay vay vay! Taşralılar fazla meraklı oluyorlar, değil mi, şerif? Bu onların ellerinde değil.» Güldü. </p><p class="calibre1">
Keyfi yine yerine gelmiş gibiydi. «Telefonu kapattıktan sonra ne yaptın?» </p><p class="calibre1">
Alan bu soruyu da yanıtladı. Ona Stark yalan söyleyip söylemeyeceğini anlamaya çalışıyormuş gibi geliyordu. </p><p class="calibre1">
Sözleri sona erdiği zaman, «Pekâlâ,» dedi Stark. «İyi. Bu başka, bir gün savaşmak için yaşama ihtimalini arttırıyor, Şerif Alan. Şimdi beni dinle. Sana, bu bebeklerin karınları doyurulduktan sonra ne yapacağımızı anlatacağım.» </p><p class="calibre1">
Stark tekrar, «Ne söyleyeceğini biliyorsun değil mi?» diye sordu. Ön holdeki telefonun yanında duruyorlardı. Evdeki çalışan tek telefon oydu. </p><p class="calibre1">
«Evet.» </p><p class="calibre1">
«Santral memuruna küçük gizli bir mesaj vermeye kalkışmayacaksın değil mi?» </p><p class="calibre1">
«Evet.» </p><p class="calibre1">
Stark, «İyi,» dedi. «İyi, çünkü olgun bir adam olduğunu unutarak hırsız polisçilik oynamanın sırası değil. Yoksa birinin canı yanabilir.» </p><p class="calibre1">
«Hiç olmazsa bir süre için beni tehdit etmekten vazgeçsen.» </p><p class="calibre1">
Stark'ın gülümsemesi yayılarak daha da iğrenç bir hal aldı Liz'in bir şeye kalkışmaması için William'ı da birlikte getirmişti. «Bunu yapamam. Doğaya karşı </p><p class="calibre1">
gelen bir insan kabız olur, şerif.» </p><p class="calibre1">
Telefon büyük bir pencerenin önündeki masada duruyordu. Alan.alıcıyı kaldırırken koruya doğru baktı. Serçelerin gelip gelmediklerini anlamaya çalışıyordu. Ama görünürde bir tek kuş bile yoktu. Hiç olmazsa şimdilik. </p><p class="calibre1">
«Neye bakıyorsun, ahbap?» </p><p class="calibre1">
«Ha?» Şerif Stark'a bir göz attı. Adam çürüyen çukurlarındaki gözleriyle ona dik dik bakıyordu. </p><p class="calibre1">
</p><p class="calibre1">
«Ne dediğimi duydun.» Stark bahçe yolunu ve Toronado'yu işaret etti. «Dışarıya, bir şey göreceğini uman bir insan gibi bakıyorsun. Bunun ne olduğunu öğrenmek istiyorum.» </p><p class="calibre1">
Alan'ın sırtı dehşetinden buz gibi oldu. «Thad'ı bekliyorum.» Sesi sakindi. </p><p class="calibre1">
«Senin gibi. Biraz sonra burada olur.» </p><p class="calibre1">
Stark, «Bana bütün gerçeği söylediğini umarım,» diyerek William'ı biraz yukarıya kaldırdı ve tabancanın namlusunu çocuğun tombul karnında aşağı yukarı </p><p class="calibre1">
dolaştırarak onu gıdıkladı. </p><p class="calibre1">
«Anlıyorum...» Ağzı kurumuş olan Alan yutkundu. </p><p class="calibre1">
Stark tabancanın namlusunu yukarıya kaydırarak William' in gerdanını titretti. </p><p class="calibre1">
Bebek güldü. </p><p class="calibre1">
Alan, Liz köşeden çıkıp bu sahneyi görürse çıldırır, diye düşündü. </p><p class="calibre1">
«Bana her şeyi söylediğinden emin misin. Şerif Alan? Benden bir şey gizlemiyorsun ya?» </p><p class="calibre1">
«Hayır... Gizlediğim bir şey yok.» Şerif için için ekledi. Sadece Williams'ların evlerinin etrafını serçelerin sardığını gizliyorum. </p><p class="calibre1">
«Pekâlâ. Sana inanıyorum. Hiç olmazsa şimdilik. Haydi şimdi istediğimi yap.» </p><p class="calibre1">
Alan bürosunun numarasını çevirdi. Stark konuşmayı dinlemek için ona doğru iyice eğildi. O çürük kokusu yüzünden neredeyse öğürecekti Alan. Telefon daha çalarken Sheila Brigham hemen cevap verdi. </p><p class="calibre1">
«Merhaba, Sheila. Ben Alan. Şu anda Castle Gölündeyim. Seni telsizle aramak istedim ama burada bağlantının nasıl olduğunu bilirsin.» </p><p class="calibre1">
Kız, «Bağlantı hiç kurulamaz ki,» diyerek güldü. </p><p class="calibre1">
Stark da gülümsedi. </p><p class="calibre1">
İki adam köşeyi döner dönmez, Liz tezgâhın altındaki çekmeceyi açtı ve oradaki en büyük et bıçağını aldı. Bunu yapmak zorundayım, diye düşünüyordu. Hem de tek başıma. Alan'ı bir kedi gibi gözetliyor. Ve ben Thad'a bir şey söylemeyi başarsam bile bu, durumu daha da kötüleştirir... Çünkü o kocamın kafasının içine girebiliyor. </p><p class="calibre1">
Liz, Wendy'i kucağına alarak ayakkabılarını çıkardı. Hemen oturma odasına gitti. </p><p class="calibre1">
Bıçağı oradaki kanepenin büzgülü etekli örtüsünün altına sakladı. Ama fazla uzağa itmedi. Kanepeye oturursa et bıçağını çabucak alabilecekti. </p><p class="calibre1">
Wendy'i odada bıraktı. Telaşla mutfağa dönerken, onun kanepede yanıma oturmasını </p><p class="calibre1">
sağlayabilirim, diye düşündü. Evet, bunu başarabilirim belki. Benden hoşlanıyor. </p><p class="calibre1">
İğrenç bir şey... Ama yararlanmayacak kadar da iğrenç sayılmaz. Şansım yardım ederse, Thad buraya geldiği sırada George Stark da ölmüş olur. </p><p class="calibre1">
Kocasıyla Stark'ın karşılaşmalarını istemiyordu. Bunun bütün nedenlerini anlıyamıyor, ama hiç olmazsa birini biliyordu. Onların birlikte çalışmaları </p><p class="calibre1">
durumunda başarılı olmalarından korkuyordu. O başarının ürünlerinin nasıl şeyler olacaklarını da tahmin edebiliyordu. </p><p class="calibre1">
Sonunda ancak bir kişi Thad Beaumont ve George Stark'ın 'İkili kişiliğine sahip olabilirdi. Bu tür temel bir bölünmeye ancak bir tek fiziksel varlık dayanabilirdi. Thad, Stark'ın ihtiyacı olan şeyi sağlarsa, adam kendi başına yazı yazmaya başlarsa yaraları iyileşecek mi? Öyle sanıyorum... Hatta belki de Stark kocamın biçimini almaya başlayacak. Ve Stark hepimizi sağ bırakıp kaçmayı </p><p class="calibre1">
başarırsa yaralar Thad'ın yüzünde ne zaman belirmeye başlayacak? Bunun fazla uzun süreceğini sanmıyorum. Stark'ın, Thad'ın çürüyüp yok olmasını engellemeye kalkacağını da. </p><p class="calibre1">
Liz ayakkabılarını giyerek bulaşık yıkamaya başladı. Seni köpek. Takma ad SENSİN. Başkasının hakkını elinden alan da sen. Kocam değil. Burada yerin yok. </p><p class="calibre1">
İğrenç bir yaratıksın. İnsanın gözünü de kafasını da rahatsız ediyorsun... </p><p class="calibre1">
Kanepenin altındaki bıçağı düşündü. Ama bu işi düzelteceğim. Tanrı, istediğimi yapmama izin verirse seni ortadan kaldıracağım. </p><p class="calibre1">
Stark'ın kokusu Alan'ı fena etkiliyor, her an öğürmeye başlayacağını </p><p class="calibre1">
düşünüyordu. Ama bunun sesinden anlaşılmaması için elinden geleni yapmaktaydı. </p><p class="calibre1">
«Norris Radgewick döndü mü, Sheila?» Stark yanında .45'likle yine William'ı </p><p class="calibre1">
gıdıklamaya başlamıştı. </p><p class="calibre1">
«Henüz dönmedi, Alan. Üzgünüm.» </p><p class="calibre1">
«Norris gelince ona masama geçmesini söyle. O zamana kadar Clut bu işi yapsın.» </p><p class="calibre1">
«Ama onun...» </p><p class="calibre1">
</p><p class="calibre1">
«Biliyorum, onun nöbeti sona erdi. Artık ona fazla mesai ücreti öderler. Keeton bana kızacak ama ne yapabilirim? Telsiz bozuk, devriye arabası ise arızalı. Yine karbüratör meselesi. Ben Beaumont'ların yazlık evinden arıyorum. Eyalet Polisi burayı kontrol etmemi istemişti. Ama bir şey bulamadım.» </p><p class="calibre1">
«Yazık. Bu haberi birilerine iletmemi ister misin? Eyalet Polisine meselâ?» </p><p class="calibre1">
Alan, Stark'a bir göz attı. Katil hâlâ bebeği gıdıklıyordu, usulca başını </p><p class="calibre1">
salladı. «Evet. Benim adıma Oxford'daki merkeze telefon et. Gidip tavuklu sandviç satan büfede bir şeyler yemeyi sonra buraya dönerek etrafı tekrar kolaçan etmeyi düşünüyorum. Tabii eğer motoru çalıştırabilirsem, çalıştıramazsam Beaumont'ların kilerine bir göz atarım. Ha, not alır mısın, Sheila?» </p><p class="calibre1">
«Tabii, Alan.» </p><p class="calibre1">
«Beaumont sözümona yaratıcı bir adam. Yedek anahtarı paspasın altından başka bir yere saklayabilirdi.» </p><p class="calibre1">
Sheila güldü. «Anladım. Şimdi Henry Payton'la mı konuşmamı istiyorsun?» </p><p class="calibre1">
«Evet. Henry yoksa Danny Eamons'la konuş.» </p><p class="calibre1">
«Tamam.» </p><p class="calibre1">
«Sağol, Sheila. Kendine iyi bak.» </p><p class="calibre1">
«Sen de, Alan.» </p><p class="calibre1">
Şerif telefonu usulca kapatarak Stark'a döndü. «Tamam mı?» </p><p class="calibre1">
Katil, «Tamam,» dedi. «Özellikle paspasın altındaki anahtar bölümünü beğendim. </p><p class="calibre1">
Her şeyi daha gerçekmiş gibi yaptı.» </p><p class="calibre1">
«Ne garip adamsın!» Aslında bu akıllıca bir söz değildi. Ama öfkesi Alan'ı </p><p class="calibre1">
şaşırtmıştı. </p><p class="calibre1">
Stark da onu şaşırtan bir şey yaptı. Bir kahkaha attı. «Beni kimse sevmiyor, Şerif Alan. Öyle değil mi?» </p><p class="calibre1">
Alan, «Öyle,» dedi. </p><p class="calibre1">
«Neyse, zararı yok. Ben kendimi herkese yetecek kadar seviyorum. Bu bakımdan gerçekten Yeni Çağa yakışacak bir adamım. Neyse. Önemli olan, şu anda burada iyi durumda bulunmamız. Bence her şey yolunda gidecek.» Telefonun kordonunu eline sararak çekti. Prizi yerinden çıkardı. </p><p class="calibre1">
Alan, «Herhalde...» diye mırıldandı. Stark, Portland'ın kuzeyindeki bütün polislerin uyuşuk birtakım ahmaklar olduklarını sanıyor .olmalıydı. Belki Dan Eamons habere aldırmayacaktı. Ama Henry Payton? Herhalde Alan'ın, Henry Gamache'ın katiline çabucak kayıtsızca bir göz attıktan sonra tavuk yemeye gittiğine pek inanmayacaktı. Stark'ın bebeği .45'liğin namlusuyla gıdıklamasını </p><p class="calibre1">
seyrederken, böyle olmasını istiyor muyum, diye kendi kendine sordu. Yoksa istemiyor muyum? Cevabı bilmiyordu. </p><p class="calibre1">
Stark'a, «Şimdi ne olacak?» dedi. </p><p class="calibre1">
Katil derin bir nefes alarak büyük bir zevkle güneşin aydınlattığı koruya baktı. </p><p class="calibre1">
«Bethie'ye soralım bakalım, bize yiyecek bir şeyler hazırlayabilir mi? Ben acıktım. Kırlar arasında yaşamak harika değil mi, şerif? Kahretsin!» </p><p class="calibre1">
«Pekâlâ.» Alan mutfağa gitmek için döndü. Stark onu tek eliyle yakaladı. «Şu arabanın arızalandığıyla ilgili laflar. Onların özel bir anlamları yoktu değil mi?» </p><p class="calibre1">
Alan, «Hayır,» dedi. «Geçen yıl devriye arabaları karbüratör yüzünden arızalandı.» </p><p class="calibre1">
Stark o ölü gözleriyle Alan'a baktı. «Bu sözlerinin doğru olduğunu umarım.» Koyu bir iltihap göz pınarlarından aşağıya doğru akıyordu. «Kurnazca bir oyuna kalkıştığın için çocuklardan birini yaralamak zorunda kalırsam üzülürüm. Thad seni hizaya sokmak için ikizlerden birinin beynini uçurduğumu anlarsa pek de iyi çalışamaz.» Gülerek namluyu William'ın koltukaltına dayadı. Bebek bir kahkaha atarak kımıldandı. «Sıcacık bir kedi yavrusu kadar sevimli. Öyle değil mi?» </p><p class="calibre1">
Alan'ın boğazına sanki tüyden oluşmuş iri, kuru bir top tıkanmıştı. Yutkundu. </p><p class="calibre1">
«Bu yaptığın sinirlerimi bozuyor, ahbap.» </p><p class="calibre1">
Stark gülümsedi. «Sinirlerinin bozuk olması daha iyi. Ben insanın yanındayken sinirlerinin bozulacağı tipte bir adamım. Haydi, yemek yiyelim, Şerif Alan. </p><p class="calibre1">
Bebek galiba kız kardeşini özlemeye başladı.» </p><p class="calibre1">
Liz, Stark için mikro-dalga fırınında çorba ısıttı. Önce ona dondurulmuş yemek teklif etti ama adam gülümseyerek, «Hayır,» der gibi başını salladı. Sonra da elini ağzına sokarak bir dişini çıkardı. Diş iğrenç bir kolaylıkla çıkıvermişti. </p><p class="calibre1">
</p><p class="calibre1">
Dişi çöp tenekesine atarken Liz başını çevirdi. Dudaklarını birbirine bastırmış, hatları gerilen yüzü tiksinti dolu bir maskeye dönüşmüştü.' </p><p class="calibre1">
Stark sakin sakin, «Endişelenme,» dedi. «Çok geçmeden bütün dişlerim iyileşecek. </p><p class="calibre1">
Zaten çok geçmeden her şey düzelecek. Seninki neredeyse gelecek.» </p><p class="calibre1">
Thad on dakika sonra Rawlie'nin VW'iyle geldiğinde, Stark hâlâ çorba içiyordu. </p><p class="calibre1">
  </p><p class="calibre1">
Yirmi Beş </p><p class="calibre1">
 </p><p class="calibre1">
Çelik Machine </p><p class="calibre1">
 </p><p class="calibre1">
Beaumont'ların yazlık evi 5 numaralı karayolundan bir buçuk kilometre uzaklıktaydı. Ama Thad daha bu yolun başlarında arabayı durdurdu. Gözleri yerlerinden uğramıştı. Gördüklerine inanamıyordu. </p><p class="calibre1">
Etraf serçe doluydu. </p><p class="calibre1">
Kuşlar bütün ağaçların dallarını, her kayayı, her açıklık yeri kaplamışlardı. </p><p class="calibre1">
Sanki Maine Eyaletinin bu bölgesinde toprakların tüyleri çıkmıştı. Thad'ın önündeki yol kaybolmuştu. Tümüyle kaybolmuştu. </p><p class="calibre1">
Yıllardan beri kimse böyle sürüyle kuş görmedi, diye düşündü. Geçen yüzyılın sonlarında göçmen güvercinlerin öldürülmelerinden beri. Ama belki de o sırada bu kadar kuş yoktu. Daphne du Maurier'in o ünlü öykülerinin bir sahnesine benziyor. </p><p class="calibre1">
Bir serçe arabanın burnuna konarak sanki ona baktı. Thad küçük kuşun siyah gözlerinde korkutucu, duygusuz bir merak olduğunu sezdi. </p><p class="calibre1">
Acaba bu sürü nereye kadar gidiyor, diye kendi kendine sordu. Eve kadar mı? Eğer öyleyse George kuşları görmüş demektir... işte o zaman kıyamet kopar. Eğer hâlâ </p><p class="calibre1">
kopmadıysa. Kuş sürüsünün oraya kadar uzanmadığını düşünelim. Eve nasıl gideceğim? Yolu kaplamışlar. Hayır. Sanki yeni bir yol oluşturmuşlar. </p><p class="calibre1">
Ama tabii Thad sorunun çözümünü biliyordu. Eve ulaşmak İsterse kuşların üzerinden geçmek zorunda kalacaktı. </p><p class="calibre1">
Kafası sanki inledi. Hayır. Olmaz. Bunu yapamazsın. Sonra, «Ama yapacağım,» diye söylendi. «Yapacağım, çünkü başka çarem yok.» Hafifçe gülümsedi. Yüzünde yoğun, yarı delice bir dikkat ifadesi belirdi. O anda garip bir biçimde George Stark'a benziyordu. Arabayı hareket ettirerek usulca bir şarkı mırıldanmaya başladı. </p><p class="calibre1">
Taşıtın burnundaki serçe uçtu. Thad soluğunu tutarak diğerlerinin de havalanmasını bekledi. Ama öyle olmadı. VW'nin ilerisinde yolun yüzeyi kıvrılıp bükülmeye, hareket etmeye başladı. Serçeler... hiç olmazsa bir bölümü geriliyor, böylece yolda iki çizgi oluşuyordu. Bu çizgilerin arası tam VW'nin tekerleklerininkine eşitti. </p><p class="calibre1">
Thad, «Tanrım...» diye fısıldadı. </p><p class="calibre1">
Sonra birdenbire kendini kuşların arasında buldu. Tanıdığı dünyadan yabancı bir âleme girmişti. Orada sadece yaşayanlarla ölülerin ülkelerinin arasındaki sınırı </p><p class="calibre1">
koruyan bu nöbetçiler vardı. </p><p class="calibre1">
Thad kuşların açtıkları çifte çizginin üzerinden ağır ağır ilerlerken, ben şimdi bu sınırdayım, diye düşündü. Şimdi yaşayan ölüler ülkesindeyim. Tanrı yardımcım olsun. VW'nin altı tekerlek izlerinin arasına toplanmış olan serçelerin üzerinden geçiyordu. Ama Thad onları öldürmüyor olmalıydı. Hiç olmazsa dikiz aynasından baktığı zaman hiç ölü kuş görmüyordu. Ancak serçelerin kokusunu duymaktaydı. O hafif, kötü kokuyu. Şimdi aracın tavanından hafif takırtılar geliyordu. Galiba oraya da serçeler konmuştu. Diğer kuşlarla bağlantı kurmuş </p><p class="calibre1">
,onlara yol gösteriyor, ne zaman yanlara çekilmeleri gerektiğini haber veriyorlardı. </p><p class="calibre1">
Thad Göl Yolundaki ilk tepeye erişerek aşağıya, «serçeler vadisine baktı. Etraf serçe doluydu. Her cismi kaplamış, her ağaca üşüşmüşlerdi. Karşısındaki kâbuslardan fırlamış bir kuşlar dünyasıydı. Bayılmak üzere olduğunu hissederek yanağına öfkeyle bir tokat indirdi. Kuşlardan oluşan örtü dalgalandı. </p><p class="calibre1">
Aşağıya inemem. İmkânsız... </p><p class="calibre1">
İnmen gerekiyor. Sen bilensin. Sen getirensin. Sen sahipsin. </p><p class="calibre1">
Zaten gidebileceği başka bir yer yar mıydı? Rawlie'nin sözlerini düşündü. «Çok dikkatli ol, Thaddeus. Hiçbir insan ölümden sonraki yaşamın yaratıklarını </p><p class="calibre1">
kontrol edemez. En azından uzun süre edemez.» </p><p class="calibre1">
</p><p class="calibre1">
Thad kendi kendine, geri geri gitsem, dedi. 5 numaralı karayoluna dönsem. Kuşlar önümde yol açtılar... Ama onların arkamda da yol açacaklarını sanmıyorum. </p><p class="calibre1">
Fikrimi değiştirirsem Olacakları düşünmek bile istemiyorum. </p><p class="calibre1">
Usul usul yokuştan inmeye başladı. Kuşlar önünde yine yo* açtılar. </p><p class="calibre1">
Sonraları yolculuğun geri kalan bölümünü hatırlayamadı. Sadece tekrar tekrar, </p><p class="calibre1">
«Tanrı aşkına, onlar sadece SERÇE,» dediğini anımsıyordu. «Kaplan, timsah ya da pirana balıkları değil... sadece SERÇE.» </p><p class="calibre1">
Göl Yolundaki keskin virajı alırken yandaki açıklığın da serçelerle kaplanmış </p><p class="calibre1">
olduğunu gördü. Kaç tane bunlar? Kaç milyon? Yoksa milyar mı demem gerekiyor? </p><p class="calibre1">
Önünden geçtiği evler de kuş doluydu. Alan Pangborn'un William'ların bahçe yoluna bıraktığı arabayı farketmedi bile. Orada sadece kanatlı bir tümsek vardı. </p><p class="calibre1">
Yazlık eve dört yüz metre kala kuş sürüleri sona erdi. Thad ilerledi, sonra da adsızın arabayı durdurdu. Kapıyı açıp yere kustu. İnleyerek alnında belirmiş </p><p class="calibre1">
olan terleri koluyla sildi. İleride iki yanda korular uzanıyordu. Solda mavi göl ışıldıyordu. </p><p class="calibre1">
Geriye baktı; kara, sessiz ve bekleyen o dünyayı gördü. Psiko-pompalar, diye düşündü. Başarısızlığa uğrarsam Tanrı yardımcım olsun. George o kuşların kontrolünü ele geçirmenin yolunu bulursa Tanrı hepimizin yardımcısı olsun. </p><p class="calibre1">
Kapıyı çarparak kapattı ve gözlerini yumdu. </p><p class="calibre1">
Kendini topla, Thad. Bütün bunlara son anda her şeyi beraat etmek için katlanmadın. Kendine gel. Serçeleri de unut. </p><p class="calibre1">
Kafasında bir yer, unutamam, diye inledi. Dehşete kapılmış, sarsılmıştı. </p><p class="calibre1">
Deliliğin eşiğinde yalpalıyordu. Yapamam! Yapamam! </p><p class="calibre1">
Ama yapabilirdi. Yapacaktı. </p><p class="calibre1">
Serçeler bekliyorlardı. O da bekleyecekti. Uygun an gelene kadar bekleyecekti. </p><p class="calibre1">
Bu işi kendisi için değilse bile Liz'le ikizler için yapacaktı. </p><p class="calibre1">
Bunun bir öykü olduğunu düşün. Yazmakta olduğun bir öykü. İçinde kuşların olmadığı bir şey. </p><p class="calibre1">
Thad, «Pekâlâ,» diye mırıldandı. «Pekâlâ. Deneyeceğim.» </p><p class="calibre1">
Arabayı yeniden sürdü. Yine usulca bir şarkı mırıldanıyordu. </p><p class="calibre1">
Thad, VW'ni durdurarak küçük arabadan ağır ağır indi. Gerindi. George Stark kapıdan çıktı. Bu kez Wendy'i kucağına almıştı. Veranda da durup Thad'a baktı. </p><p class="calibre1">
Ve o da gerindi. Alan'ın yanında duran Liz'in içinden haykırmak geldi. Dünyada en çok iki adama bakmamak istiyor ama yapamıyordu. Onları seyretmek, aynanın önünde gerinme egsersizleri yapan bir adama bakmaya benzemekteydi. </p><p class="calibre1">
Thad'la Stark aslında birbirlerine hiç benzemiyorlardı. Stark'ın etleri gitgide artan bir hızla çürümeseydi bile bu böyleydi. Thad ince ve esmerimsiydi. Stark ise geniş omuzlu ve sarışın. Ama yine de birbirlerinin aynadaki görüntülerine benziyorlardı. Bu benzerlik, buna karşı, çıkan dehşet dolu gözler bir dayanak bulamadığı için daha da korkunçlaşıyordu. Gerinirken ayaklarını çaprazlama koymaları, parmaklarını kalçalarının hizasında açmaları. Gözlerin etrafındaki sık çizgiler. </p><p class="calibre1">
İki adam da aynı anda gevşediler. </p><p class="calibre1">
«Merhaba, Thad.» Stark adeta utangaç bir tavırla konuş muştu. </p><p class="calibre1">
Thad ifadesiz bir sesle, «Merhaba, George,» dedi. «Aile? </p><p class="calibre1">
«Çok iyiler. Sağol. Demek bunu yapacaksın? Hazır mısın?» </p><p class="calibre1">
«Evet.» </p><p class="calibre1">
Geride bir ağaç dalı çatırdadı. Stark hemen o tarafa baktı. «O da neydi?» </p><p class="calibre1">
Thad, «Bir ağacın dalı,» diye cevap verdi. «Dört yıl kadar önce tayfun çıktı, George. Ölü dallar hâlâ kopuyor. Bunu sen de biliyorsun.» </p><p class="calibre1">
Stark başını salladı. «Nasılsın, ahbap?» </p><p class="calibre1">
«İyiyim.» </p><p class="calibre1">
«Biraz yorgun gibisin.» Stark bakışlarını Thad'ın yüzünde dolaştırdı. Thad onun, kafasındaki düşünceleri anlamaya çalıştığını sezdi. </p><p class="calibre1">
«Sen de pek iyiye benzemiyorsun.» </p><p class="calibre1">
Stark güldü ama neşesizce. «Herhalde...» . </p><p class="calibre1">
Thad sordu. «Onlara, ilişmedin değil mi? İstediğini yapar sam onlara bir zarar vermeyeceksin.» </p><p class="calibre1">
«Evet.» </p><p class="calibre1">
«Bana söz ver.» </p><p class="calibre1">
</p><p class="calibre1">
Stark, «Tamam,» dedi. «Söz veriyorum. Güneyli bir adamın sözü bu. Onlar boş yere yemin etmezler.» İnsanı dehşete düşüren sade bir vekarla konuşuyordu. İki adam akşam güneşinde birbirlerine baktılar. </p><p class="calibre1">
Thad kısa bir sessizlikten sonra, «Pekâlâ,» diye mırıldandı. Sonra da kendi kendine, bilmiyor, dedi. Gerçekten bilmiyor. Serçeler... Onları hâlâ </p><p class="calibre1">
farkedemiyor. Bu benim sırrım. Sonra da ekledi. «Haydi, çalışmaya başlayalım.» </p><p class="calibre1">
İkisi kapıda dururlarken Liz, Alan'a kanepenin altında bıçak olduğunu söyleyebilirdim, diye düşündü. Bu fırsatı kaçırdım. Yoksa kaçırmadım mı? Şerife doğru döndü. </p><p class="calibre1">
Aynı anda Thad seslendi. «Liz?» </p><p class="calibre1">
Sesi sertti. Pek yapmadığı bir biçimde, emir verircesine konuşmuştu. Sanki onun neye kalkışacağını biliyor ve... yapmamasını istiyordu. Ama bu imkânsızdı tabii. </p><p class="calibre1">
Öyle değil mi? Liz bunun cevabını bilmiyordu. Zaten hiçbir şeyi bilmiyordu artık. Kocasına baktı. Stark'ın bebeği Thad'a verdiğini gördü. Thad, Wendy'i göğsüne bastırdı. Çocuk da kollarını babasının boynuna doladı. Stark'ın boynuna da doladığı gibi. </p><p class="calibre1">
Liz'in kafası, şimdi! diye haykırdı. Ona şimdi söyle! Ona kaçmasını söyle! Şu anda ikizler bizde! </p><p class="calibre1">
Tabii Stark'ın tabancası vardı ve Liz bir kurşundan daha hızlı koşamayacaklarını </p><p class="calibre1">
biliyordu. Ayrıca Thad'ı çok iyi tanıyordu. Kocası kendi ayağına takılıp düşebilirdi. Şimdi Thad ona iyice yaklaşmıştı. Liz kocasının bakışlarındaki mesajı anlayamadığını düşünecek, böylece kendi kendini kandıracak halde değildi. </p><p class="calibre1">
Thad bakışlarıyla ona, sen karışma, Liz, diyordu. Bu benim oyunum. Sonra diğer koluyla karısına sarıldı. Böylece bütün aile beceriksizce ama sevgiyle kucaklaşmış oldu. </p><p class="calibre1">
Thad karısının soğuk dudaklarını öptü. «Liz... Liz, Liz, çok üzgünüm. Bu olanlar yüzünden o kadar üzgünüm ki. Böyle bir şey olmasını istemedim. Bilmiyorum. Bunun zararsız bir şaka olduğunu sanıyordum.» </p><p class="calibre1">
Liz kocasına sıkıca sarılarak onu öptü. Thad'ın dudaklarının onunkileri ısıtmasını sağladı. «Üzülme. Her şey düzelecek, değil mi, Thad?» </p><p class="calibre1">
«Evet.» Kocası Liz'in gözlerinin içine bakabilmek için biraz geriledi. </p><p class="calibre1">
«Düzelecek.» Sonra, «Merhaba, Alan,» diyerek hafifçe gülümsedi. «Herhangi bir konuda fikrini değiştirdin mi?» </p><p class="calibre1">
«Evet. Birkaç açıdan değiştirdim. Bugün eski bir arkadaşımla konuştum, Thad.» </p><p class="calibre1">
Şerif, Stark'a bir göz attı. «Senin de arkadaşın.» </p><p class="calibre1">
Stark kaşlarının kalıntılarını kaldırdı. «Thad'la ortak dostlarımız olduğunu sanmıyordum. Şerif Alan.» </p><p class="calibre1">
Alan, «Ah, onunla çok sıkı fıkıydınız Stark,» dedi. «Hatta bir keresinde seni öldürdü de.» </p><p class="calibre1">
«Sen neden söz ediyorsun?» Thad'ın sesi sertleşmişti. </p><p class="calibre1">
«Konuştuğum Dr. Pritchard'dı. İkinizi de çok iyi hatırlıyor. Anlayacağın, olağanüstü bir ameliyatmış bu. Kafandan onu çıkarıp almış.» Alan başıyla Stark'ı </p><p class="calibre1">
işaret etti. </p><p class="calibre1">
Liz, «Neden söz ediyorsun?» diye sordu. Son kelimeyi söylerken sesi çatallaştı. </p><p class="calibre1">
Alan onlara Pritchard'ın anlattıklarını tekrarladı... Ama son anda serçelerin hastaneye pike yaptıklarını açıklamaktan vazgeçti. Thad kuşlardan hiç söz etmediği için böyle yaptı... Ve Thad oraya gelebilmek için Williams'ların evinin önünden geçmişti. Şimdi ortada iki ihtimal vardı: Ya Thad geldiği sırada kuşlar çoktan gitmişlerdi... Ya da Stark'ın serçelerin geldiğini bilmesini istemiyordu Thad. </p><p class="calibre1">
Alan dikkatle Thad'a bakarak, kafasından bir şeyler geçiriyor, diye düşündü. Bir planı var. Tanrıdan iyi bir şey olmasını dilerim. </p><p class="calibre1">
Alan'ın sözleri sona erdiği zaman Liz sersemlemişti. Thad başını sallıyordu. </p><p class="calibre1">
Şerifin şiddetli bir tepki göstereceğini sandığı Stark ise pek etkilenmemiş </p><p class="calibre1">
gibiydi. Alan adamın mahvolmuş suratında sadece alaylı bir ifade olduğunu farketti. </p><p class="calibre1">
Thad, «Bu birçok şeyi açıklıyor,» dedi. «Sağol, Alan.» </p><p class="calibre1">
Liz, «Kahretsin!» diye bağırdı. «Hiçbir şeyi açıklamıyor!» Sesi o kadar tizleşmişti ki ikizler hıçkırmaya başladılar. </p><p class="calibre1">
</p><p class="calibre1">
Thad, George Stark'a baktı. «Sen bir hayaletsin. Acayip bir hayalet. Biz de burada durmuş bir hayalete bakıyoruz. Ne şaşılacak bir şey, öyle değil mi? Bu sadece psişik bir olay değil, lanet olasıca bir epik!» </p><p class="calibre1">
Stark rahat bir tavırla, «Bence bunun önemi yok,» dedi. «Onlara William Burroughs hikâyesini anlat, Thad. Onu çok iyi hatırlıyorum. O sırada içerideydim tabii... ama dinliyordum.» </p><p class="calibre1">
Liz'le Alan, Thad'a soru sorarmış gibi baktılar. «Onun neden söz ettiğini biliyor musun?» diye sordu, Liz. </p><p class="calibre1">
Thad, «Tabii biliyorum,» dedi. «İke'la Mike aynı biçimde düşünüyorlar.» </p><p class="calibre1">
Stark başını arkaya atarak güldü. «Harika, ahbap! Haaarika!» </p><p class="calibre1">
«1981'de Burroughs'la bir açık oturuma katıldım... Belki de 'biz katıldık' demem daha doğru olacak. New York'ta Yeni Okulda oldu açık oturum. Çocuklardan biri Burroughs'a, 'Ölümden sonra hayat olduğuna inanıyor musunuz?' diye sordu. O da, </p><p class="calibre1">
'İnanıyorum,» dedi. 'İşte şimdi yaşadığımız da bu.'» </p><p class="calibre1">
Stark, «O adam çok zekî,» dedi, gülümseyerek. «Tabancayla doğru dürüst ateş </p><p class="calibre1">
edemiyor ama zeki. Şimdi... anlıyor musunuz? Bu durumun önemsiz olduğunu kavrayabiliyor musunuz?» </p><p class="calibre1">
Alan, Thad'ı dikkatle inceleyerek, ama önemli bu, diye düşündü. Hem de çok önemli. Böyle olduğu Thad'ın yüzünden anlaşılıyor, Stark'ın farkında olmadığı o serçeler de öyle... Thad' in bilgisinin onun sandığından daha da tehlikeli olduğunu seziyordu. Ama belki de ellerinde bundan başka bir silah yoktu. </p><p class="calibre1">
Stark, «Bu kadar gevezelik yetişir, Thad,» dedi. </p><p class="calibre1">
Yazar başını salladı. «Öyle. Gerçekten yetişir.» Liz'le Alan'a baktı. «İkinizin de... şey... gereksiz bir şey yapmanızı istemiyorum. Ben Stark'ın isteğini yerine getireceğim.» </p><p class="calibre1">
«Thad! Olmaz! Yapamazsın!» </p><p class="calibre1">
«Hişş...» Kocası parmağını dudağına götürdü. «Yapabilirim. Ve yapacağım. Oyun yok, hile de. Stark'ı kâğıttaki kelimeler yarattı. Ve şimdi onu ancak kâğıt üzerindeki kelimeler gönderebilir.» Stark'a bir göz attı. «Bu planın başarılı </p><p class="calibre1">
olacağını bildiğini mi sanıyorsun? Bilmiyor. Sadece umut ediyor.» </p><p class="calibre1">
Stark, «Doğru,» dedi. «İnsanın göğsünde sonsuz bir umut kaynağı vardır.» Bir kahkaha attı. Çılgınca bir sesti bu. Alan, Stark'ın uçurumun kenarında öne arkaya sallandığını anladı. </p><p class="calibre1">
Aynı anda gözucuyla ani bir hareketin farkına vardı. Başını biraz çevirdi. Bir serçenin oturma odasının batı duyarını oluşturan büyük camın önündeki verandanın parmaklığına konduğunu gördü. Ona bir ikinci, sonra da üçüncü kuş katıldı. Alan, Thad'a döndü. Onun gözlerini hafifçe oynattığını farketti. O da serçeleri görmüş </p><p class="calibre1">
müydü? Alan gördüğünü sanıyordu. Kendi kendine, demek yanılmamışım, dedi. Thad bu durumu biliyor... Ama Stark'ın öğrenmesini de istemiyor. </p><p class="calibre1">
Thad, «İkimiz biraz yazı yazacak sonra da vedalaşacağız.» diye açıkladı. </p><p class="calibre1">
Bakışları Stark'ın çürümüş suratına kaydı. «Yapacağımız im, öyle değil mi, George?» </p><p class="calibre1">
«İyi bildin, ahbap.» </p><p class="calibre1">
Thad karısına döndü. «Onun için şimdi bana söyle, Liz. Sakladığın bir şey var mı? Kafanda bir şey tasarladın mı? Bir plan yaptın mı?» </p><p class="calibre1">
Liz çaresizce kocasının gözlerinin içine baktı. Böylece ona, «Bu sözlerinde ciddi değilsin sanırım,» diyordu. «Bu bir oyun. Öyle değil mi, Thad? Onu oyalamak, şüphelerini gidermek için bir oyun?» </p><p class="calibre1">
Yazar da gri gözleriyle, «Hayır,» diye cevap verdi. «Sözlerimde çok ciddiyim. </p><p class="calibre1">
İstediğim de bu.» Gözlerinde başka bir şey daha yok muydu? Çok derinlerde gizli olduğu için sadece karısının görebildiği bir şey. Onun icabına bakacağım, bebeğim. Bunu nasıl yapacağımı biliyorum. Bu işi başaracağım.» </p><p class="calibre1">
Liz de sessizce, «Ah, Thad,» diye cevap verdi. «Yanılmadığını umarım.» Sonra da gözleri kocasının yüzünde, açıkladı. «Kanepenin altında bir bıçak var... Onu Alan'la... o ön holde telefon ederlerken mutfaktan aldım.» </p><p class="calibre1">
Alan neredeyse avaz avaz haykırıyordu. «Liz! Tanrım!» Bebekler irkildiler. </p><p class="calibre1">
Şerifin sesi aslında istediği kadar endişeli çıkmamıştı. Bu işi ancak Thad'ın halledebileceğini anlamıştı. </p><p class="calibre1">
Liz dönüp Stark'a baktı. Katilin yüzünde kadının nefret ettiği gülümseme belirmişti. </p><p class="calibre1">
</p><p class="calibre1">
Thad, «Ben ne yaptığımı biliyorum,» dedi. «Bana güven, Alan Liz bıçağı al ve verandadan at.» </p><p class="calibre1">
Alan, benim de burada rol yapmam gerekiyor, diye düşündü. Küçük bir rol bu. Ama üniversitedeki tiyatro derslerinde öğretmenin ne dediğini unutma! «Küçük rol değil, sadece küçük oyuncular vardır.» Sonra inanamıyormuş gibi Thad'a sordu. </p><p class="calibre1">
«Onun çıkıp gitmemize izin vereceğini mi sanıyorsun? Kuzu kuzu buradan uzaklaşacağını? Sen çıldırmışsın, be adam!» </p><p class="calibre1">
«Evet, çıldırdım.» Thad güldü. Bu kahkaha korkunç bir biçimde Stark'ınkine benziyordu. Yok olmanın eşiğinde dans eden bir adamın gülüşüydü bu. «O var ve benden çıktı. Öyle değil mi? Üçüncü sınıf bir Zeus'un alnından çıkan adi bir cin gibi. Ama ne olması gerektiğini biliyorum.» Dönerek ilk kez Alan'a dikkatle, ciddi ciddi baktı. Ağır ağır, sözcüklere basa basa tekrarladı. «Ne olması </p><p class="calibre1">
gerektiğini biliyorum. Haydi, Liz.» </p><p class="calibre1">
Alan öfkelenmiş gibi kaba bir ses çıkararak arkasını onlara döndü. Sanki hepsiyle ilişkisini kesiyordu. </p><p class="calibre1">
Liz, rüyada gibi oturma odasına giderek kanepenin altından bıçağı aldı. </p><p class="calibre1">
Stark, «Dikkatli ol,» dedi. Çok ciddi ve tetikteydi. «Çocukların konuşabilselerdi onlar da sana aynı şeyi söylerlerdi.» </p><p class="calibre1">
Liz başını çevirerek yüzüne düşen saçlarını itti. Stark'ın tabancayla Thad ve William'a nişan almış olduğunu gördü. </p><p class="calibre1">
Titrek bir sesle, «Dikkatli davranıyorum,» diye adamı azarladı. Neredeyse ağlayacaktı. Camı yana kaydırarak balkona çıktı. Şimdi oradaki parmaklıkta altı </p><p class="calibre1">
serçe vardı. Kadın yaklaşırken üçer üçer yana çekildiler ama uçmadılar. </p><p class="calibre1">
Alan kadının bir an durup serçelere baktığını gördü. Thad'a bir göz attı. </p><p class="calibre1">
Endişeyle karısına bakıyordu. Stark da dikkatle kadını izliyordu ama suratında hayret ya da kuşku yoktu. Alan Pangborn'un kafasında birdenbire çılgınca bir düşünce belirip kayboldu. Stark serçeleri göremiyor! Apartmanın duvarlarına ne yazdığını hatırlamıyor! Şimdi de kuşların farkında değil! Orada olduklarını </p><p class="calibre1">
bilmiyor bile! </p><p class="calibre1">
Alan birden Stark'ın kendisine baktığını farketti. O çürümüş gözleriyle onu inceliyordu. «Bana neden bakıyorsun?» diye sordu. </p><p class="calibre1">
Alan, «Gerçek çirkinliğin nasıl bir şey olduğunu hatırlamak istiyorum,» dedi. </p><p class="calibre1">
«İleride bir gün torunlarıma bunu anlatmak isteyebilirim.» </p><p class="calibre1">
Stark, «O kopasıca dilini tutmazsan,» diye homurdandı. «Torunlarını düşünüp endişelenmene gerek kalmaz. Hiç kalmaz. Gözlerini bana dikmekten vazgeç, Şerif Alan. Hiç de akıllıca bir davranış değil.» </p><p class="calibre1">
Liz bıçağı balkon parmaklığının üzerinden attı. Yedi metre aşağıdaki çalıların arasına düştüğünü işittiği zaman da ağlamaya başladı. </p><p class="calibre1">
Stark, «Hepimiz yukarı çıkalım,» dedi. «Thad'ın çalışma odası orada. Sanırım yazı makinesini kullanmak isteyeceksin, ahbap.» </p><p class="calibre1">
Thad, «Bu roman için kullanmayacağım,» diye cevap verdi. «Bunu sen de biliyorsun.» </p><p class="calibre1">
Stark gülümserken çatlak dudakları aralandı. «Öyle mi?» </p><p class="calibre1">
Thad göğüs cebine dizdiği kalemleri işaret etti. «Alexis Machine ve Jack Rangely'le bağlantı kurmak istediğim zaman bunları kullanırım.» </p><p class="calibre1">
Stark gülünç denilecek bir biçimde sevindi. «Evet. Öyle ya. Galiba bu kez başka türlü davranmak istediğini düşündüm.» </p><p class="calibre1">
«Hayır. Arada bir fark olmayacak, George.» </p><p class="calibre1">
Stark, «Ben de kendi kalemlerimi getirdim,» diye açıkladı. «Hem de üç kutu. </p><p class="calibre1">
Şerif Alan neden uslu bir çocuk gibi arabama koşup onları getirmiyorsun? </p><p class="calibre1">
Kalemler torpido gözünde. Geri kalanlar bebek bakıcılığı yaparlar.» Thad'a bakarak çılgın gibi güldü. Sonra da başını salladı. «Seni köpek seni!» </p><p class="calibre1">
«Öyle, George.» Thad hafifçe gülümsedi. «Ben bir köpeğim. Sen de öyle. Ve kimse yaşlı köpeklere yeni numaralar öğretemez.» </p><p class="calibre1">
«Bu işi yapmayı çok istiyorsun, değil mi, ahbap? Ne dersen de, bir yanın işe başlamak için sabırsızlanıyor! Bunu gözlerinden okuyorum.» </p><p class="calibre1">
Thad kısaca, «Evet,» dedi. Alan onun doğruyu söylediğini düşündü. </p><p class="calibre1">
Stark, «Alexis Machine,» diye mırıldandı. Gözleri ışıl ısıldı. </p><p class="calibre1">
«Öyle.» Thad'ın gözlen de parlamaya başlamıştı. «'Ben burada durmuş seyrederken onu doğrayıver.'» </p><p class="calibre1">
</p><p class="calibre1">
Stark, «İyi anlamışsın!» diye bağırarak gülmeye başladı. «'Kanın aktığını görmek istiyorum. Bunu bana ikinci kez söyletme.'» </p><p class="calibre1">
Şimdi ikisi de gülüyorlardı. </p><p class="calibre1">
Liz bir Thad'a baktı, bir Stark'a. Sonra tekrar kocasına döndü. Yüzü bembeyaz kesildi. Çünkü artık onları birbirlerinden ayırt edemiyordu. </p><p class="calibre1">
Uçurumun kenarına daha da yaklaşmıştı sanki. </p><p class="calibre1">
Alan kalemleri almaya gitti. Arabanın içindeki o kötü, kara koku biraz başını </p><p class="calibre1">
döndürdü. Tıpkı başını birinin kloroform döktüğü tavanarasındaki bir odanın kapısından içeriye uzatmaya benziyordu. Eğer rüyaların kokusu böyleyse, diye düşündü. Ben bir daha rüya görmek istemem. </p><p class="calibre1">
Elinde kalem kutularıyla bir an arabanın yanında durup garaja giden yola baktı. </p><p class="calibre1">
Serçeler gelmişlerdi. </p><p class="calibre1">
Yol kuşlardan oluşan halının altında kaybolmaya başlıyordu. Şerif öyle bakarken başka serçeler de geldi. Ve koru da kuş doluydu. Serçeler yere konarak korkunç </p><p class="calibre1">
bir sessizlik içerisinde Alan'a baktılar. </p><p class="calibre1">
Şerif, onlar seni almaya geliyorlar, George, diye düşünerek eve doğru gitti. </p><p class="calibre1">
Sonra aklına pek korkunç bir şey geldiği için durakladı. Yoksa serçeler bizim için mi geliyorlar? </p><p class="calibre1">
Uzun bir an geriye, kuşlara baktı. Ama serçeler sırlarını açıklamadılar. O da içeri girdi. </p><p class="calibre1">
Stark, «Yukarı,» diye emretti. «Önce sen çık. Şerif Alan. Misafir yatak odasının dibine doğru git. Oradaki duvarın önünde camlı bir dolap var. İçine resimler, camdan yapılmış kâğıt ağırlıkları ve başka küçük hatıra eşyalar konmuş. Dolabın soluna bastırdığın zaman bir eksen üzerinde dönüyor. Thad'ın çalışma odası onun gerisinde.» </p><p class="calibre1">
Alan, Thad'a baktı. Yazar, «Evet,» der gibi başını salladı. </p><p class="calibre1">
Şerif, «Burayı çok iyi biliyorsun,» diye söylendi. «Oysa buraya hiç </p><p class="calibre1">
gelmemişsin.» </p><p class="calibre1">
Stark ciddi ciddi, «Ama geldim,» dedi. «Rüyalarımda sık sık geldim buraya.» </p><p class="calibre1">
Odanın penceresi yoktu. Thad karısına, «Göle bakan bir pencere olursa iki kelime yazar, sonra da iki saat kahrolasıca manzarayı seyrederim,» demişti. </p><p class="calibre1">
Stark, Thad'ın masasının başındaki koltuğa oturdu. Thad da dışarıdan getirdiği portatif sandalyeye. Birinin kucağında Wendy vardı, diğerininkindede William. </p><p class="calibre1">
İkisinin arasındaki o garip benzerlik Liz'in midesini bulandırdı. </p><p class="calibre1">
Thad, Liz'le kapıda duran Alan'a, «Ne kadar zamanımız var?» diye sordu. </p><p class="calibre1">
«Yani biri şüphelenip burayı kontrola gelinceye kadar? Dürüst davran ve mümkün olduğu kadar da kesin konuşmaya çalış.. Tek şansımızın bu olduğunu söylediğim zaman bana inanmalısın.» </p><p class="calibre1">
Liz deli gibi bağırdı. «Thad! Ona bir bak! Ona neler olduğunu göremiyor musun? O </p><p class="calibre1">
sadece kitap yazabilmek için yardım istemiyor! Hayatını da çalmak niyetinde! </p><p class="calibre1">
Bunu göremiyor musun?» </p><p class="calibre1">
Thad, «Hişş,» dedi. «Onun ne istediğini biliyorum. Hatta daha başlangıçta bunu anlamıştım sanırım. Ben ne yaptığımı biliyorum. Ne kadar zamanımız var, Alan?» </p><p class="calibre1">
Şerif dikkatle düşündü. «Belki karim telefon ederek ne olduğumu soruncaya kadar bir sorun çıkmaz. O bir polis eşi. Uzun yıllardan beri. Uzun saatlere ve garip gecelere alışık.» Bu sözleri söylemek hoşuna gitmiyordu ama Thad bakışlarıyla onu zorluyordu. </p><p class="calibre1">
Stark ise sanki onları dinlemiyordu. Kâğıtların uçmalarını engellemek için kullanılan arduvazdan yapılmış bir küreyi masadan almış onunla oynuyordu. </p><p class="calibre1">
«Bence en aşağı dört saatimiz var, Thad.» Sonra Alan istemeye istemeye ekledi. </p><p class="calibre1">
«Belki de sabaha kadar. Andy Chutterbuck'ı yerime geçirdim. Ama Clut fazla zeki değildir. Endişelense endişelense Harrison endişelenir. Ya da Oxford'da Eyalet Polisi Merkezindeki bir tanıdık. Henry Payton adında biri.» </p><p class="calibre1">
Thad, Stark'a baktı. «Bu süre yeterli mi?» </p><p class="calibre1">
Stark'ın çürümüş çukurlarındaki mücevherlere benzeyen gözleri bulanıklaşmıştı. </p><p class="calibre1">
Sargılı eliyle dalgın dalgın kâğıt ağırlığıyla oynuyordu. Sonra yerine bırakarak Thad'a gülümsedi. «Sen ne dersin? Bu konuda senin de benim kadar bilgin var.» </p><p class="calibre1">
Thad, ikimiz de neden söz ettiğimizi biliyoruz, diye düşündü. Ama ikimiz de bunu kelimelerle açıklayamayız. Aslında burada yapacağımız yazı yazmak değil. Yazmak sadece bir tören. Biz aslında gücün el değiştirmesinden söz ediyoruz. Daha doğrusu bir takastan. Liz'le ikizlerin hayatlarına karşılık... ne? Kesin olarak ne? </p><p class="calibre1">
Ama tabii Thad bu sorunun cevabını biliyordu. Stark'ın istediği onun gözüydü. </p><p class="calibre1">
Hayır, istemiyor, hak iddia ediyordu. O garip üçüncü göz beyninde gömülü olduğu için sadece içeriye bakabiliyordu. Thad tüylerini diken diken eden o duyguyu hissetti yine ve bununla savaşmaya çalıştı. Usulca gözetleme, George. Sende ateş </p><p class="calibre1">
gücü var. Bendeyse tüyleri karışmış bir sürü kuş. Onun için haksızca gözetleme yok. Sonra, «Bu süre yeterli sanırım,» dedi. «Öyle olup olmadığını biri geldiği zaman anlarız. Öyle değil mi?» </p><p class="calibre1">
«Evet.» </p><p class="calibre1">
«Bir tahterevalli gibi bir şey bu. Bir ucu havaya kalktığı zaman... diğeri aşağıya iniyor.» </p><p class="calibre1">
«Thad, neyi gizliyorsun? Benden sakladığın nedir?» </p><p class="calibre1">
Odada bir an elektrikli bir sessizlik oldu. </p><p class="calibre1">
Thad, «Ben de sana aynı soruyu sorabilirim,» dedi. </p><p class="calibre1">
Stark ağır ağır, «Hayır,» diye cevap verdi. «Ben bütün kartlarımı masaya açtım. </p><p class="calibre1">
Söyle, Thad.» Çürümüş soğuk eliyle onun bileğini kavradı. Eli çelik bir kelepçe kadar güçlü ve amansızdı. «Sakladığın nedir?» </p><p class="calibre1">
Thad kendini zorlayarak başını döndürdü ve Stark'ın gözlerine baktı. Bir anda tüyleri diken diken oldu. «Bu romanı yazmak istiyor musun, yoksa istemiyor musun?». </p><p class="calibre1">
Liz ilk kez o zaman Stark'ın suratındaki ifadenin değiştiğini gördü. Katilin yüzünde birdenbire bir kararsızlık belirdi. Ya korku? Belki korku da vardı. Ama belki de yoktu. «Buraya seninle tatlı yemeye, gelmedim, Thad.» </p><p class="calibre1">
«O halde sorunu kendin cevapla.» Biri usulca inledi. Liz bunu yapanın kendisi olduğunu anladı sonra. </p><p class="calibre1">
Stark başını kaldırarak ona bir göz attı, sonra tekrar Thad'a döndü. «Bana numara yapma, Thad. Böyle bir şeye kalkışmamalısın, ahbap.» </p><p class="calibre1">
Thad güldü. Kahkahası soğuk ve çaresizceydi. Ama sesinde yine de neşe vardı. </p><p class="calibre1">
İşin en kötü yanı da buydu. Liz, Thad' • in kahkahasında Stark'ın sesini duydu. </p><p class="calibre1">
Katil bebeklerle oynarken onun gözlerinde Thad'ı gördüğü gibi. </p><p class="calibre1">
«Neden olmasın, George? Ben neyi kaybetmem gerektiğini biliyorum. 'Bu kart da masaya açıldı. Şimdi... yazmak mı istiyorsun, yoksa konuşmak mı?» </p><p class="calibre1">
Stark bir an Thad'ı süzdü. Öfkeli yassı gözlerini onun yüzüne dikmişti. «Ah, boşver. Haydi başlayalım.» </p><p class="calibre1">
Thad güldü. «Evet, başlayalım.» </p><p class="calibre1">
Stark, Liz'e, «Sen polisle git,» dedi. «Artık bu iş ikimizi ilgilendiriyor. </p><p class="calibre1">
Sonunda bu noktaya geldik.» </p><p class="calibre1">
Liz mırıldandı. «Bebekleri alayım.» </p><p class="calibre1">
Stark bir kahkaha attı. «Çok komiksin, Beth. Olmaz. Bebekler benim sigortam. </p><p class="calibre1">
Öyle değil mi, Thad?» </p><p class="calibre1">
Kadın, «Ama...» diye başladı. </p><p class="calibre1">
Thad, «Merak etme,» dedi. «Bebeklere bir şey olmaz. Ben romanımıza başlarken George da çocuklarla ilgilenir. İkizler ondan hoşlanıyorlar, farketmedin mi?» </p><p class="calibre1">
Liz nefret dolu bir sesle usulca, «Tabii farkettim,» diye cevap verdi. </p><p class="calibre1">
Stark, «Sadece çocukların burada, yanımızda olduklarını unutma,» dedi Alan'a. </p><p class="calibre1">
«Bunu kafana sok, Şerif Alan. Yaratıcılık gücünü kullanmaya kalkışma. Şirin bir oyuna kalkışırsan her şey Jonestow'daki gibi olur. Hepimizin buradan ölülerini çıkarırlar. Anladın mı?» </p><p class="calibre1">
Alan, «Anladım,» diyerek başını salladı. </p><p class="calibre1">
«Kapıyı da dışarıdan kapat.» Stark, Thad'a döndü. «Zamanı geldi.» </p><p class="calibre1">
Thad, «Öyle,» deyip bir kalem aldı. Liz'le Alan'a döndü. Şimdi Thad Beaumont'un yüzünden George Stark'ın gözleri onlara bakıyordu. «Haydi! Gidin artık.» </p><p class="calibre1">
Aşağıya inerlerken Liz merdivenin ortasında durdu. Alan az kalsın ona çarpıyordu. Kadın oturma odasının dibindeki camdan dışarıya bakıyordu. </p><p class="calibre1">
Dünya artık sadece serçelerden oluşuyordu sanki. Balkonu kaplamışlardı. </p><p class="calibre1">
Sönükleşen ışıkta göle inen yamacın da kuşlarla kaplı olduğu görülüyordu. </p><p class="calibre1">
Gökyüzü, batıdan Beaumont'ların yazlık evlerine doğru uçan serçeler yüzünden kapkara kesilmişti. </p><p class="calibre1">
Liz, «Ah, Tanrım...» diye fısıldadı. </p><p class="calibre1">
Alan onun kolunu tuttu. «Sus. O seni duymamalı.» </p><p class="calibre1">
</p><p class="calibre1">
«Ama ne...» </p><p class="calibre1">
Şerif kadının kolunu bırakmadan onu aşağıya indirdi. Mutfağa girdikleri zaman Liz'e Dr. Pritchard'ın açıklamasının geri kalan bölümünü anlattı. </p><p class="calibre1">
Liz, «Bu ne anlama geliyor? diye fısıltıyla sordu. Rengi uçmuş, yüzü kül rengine dönüşmüştü. «Alan, çok korkuyorum.» </p><p class="calibre1">
Şerif ona sarıldı. «Bilmiyorum. Ama kuşlar buraya Thad ya da George Stark onları </p><p class="calibre1">
çağırdığı için geldiler. Ama Thad'ın olanları bildiğinden hemen hemen eminim. </p><p class="calibre1">
Çünkü kocan buraya gelirken herhalde kuşları gördü,., gördü ama onlardan söz etmedi.» </p><p class="calibre1">
«Alan, Thad eskisi gibi değil.» </p><p class="calibre1">
«Bunu biliyorum.» </p><p class="calibre1">
«Kocamın bir yanı Stark'ı seviyor. Bir yanı Stark'ın... o kapkara ruhundan hoşlanıyor.» </p><p class="calibre1">
«Biliyorum.» </p><p class="calibre1">
Telefon masasının arkasındaki pencereye gittiler. Bahçe yolu, koru ve .22'liğin durduğu kulübeciğin etrafı serçe doluydu. Rawlie'nin VW'i kuşlardan gözükmüyordu. </p><p class="calibre1">
Ama George Stark'ın Toronado'suna bir tek serçe bile konmamıştı. Arabanın etrafında, sanki bu karantinaya alınmış gibi daire biçimi düzgün bir açıklık bırakılmıştı. </p><p class="calibre1">
Bir kuş hafif bir gürültüyle cama çarptı. Liz usulca bağırdı. Diğer kuşlar huzursuzca kımıldandılar. Bir dalgalanma oldu. Sonra serçeler yine hareketsiz kaldılar. </p><p class="calibre1">
Liz, «Kuşlar Thad'ın olsalar bile,» dedi. «Kocam onları Stark'a karşı </p><p class="calibre1">
kullanmayabilir. Thad'ın bir yanı deli, Alan. Bir yanı her zaman deliydi onun. </p><p class="calibre1">
O... o bundan hoşlanıyor.» </p><p class="calibre1">
Alan bir şey söylemedi ama o da bunu biliyordu. Bu gerçeği sezmişti. </p><p class="calibre1">
Liz, «Bütün bunlar korkunç bir kâbusa benziyorlar,» diye mırıldandı. «Keşke uyanabilsem. Uyansam ve her şeyin eskisi gibi olduğunu görsem. Clawson'dan önceki gibi değil. Stark'tan önceki gibi.» </p><p class="calibre1">
Alan başını salladı. </p><p class="calibre1">
Liz ona baktı. «Ee, şimdi ne yapacağız?» </p><p class="calibre1">
Şerif, «En zor olan şeyi yapacağız,» diye cevap verdi. «Bekleyeceğiz.» </p><p class="calibre1">
Akşam sonsuza dek sürdü sanki. </p><p class="calibre1">
Dışarıda son serçe sürüleri de gelerek diğerlerine katıldı. Liz'le Alan onların dama konduklarının farkındaydılar. Ama kuşların hiç sesleri çıkmıyordu. Onlar da bekliyorlardı. </p><p class="calibre1">
Alacakaranlık yerini yavaş yavaş geceye bırakırken şerif, «Bu iş uzarsa yer değiştirecekler, değil mi?» diye sordu. «Thad hastalanmaya başlayacak... Stark da iyileşmeye.» </p><p class="calibre1">
Liz o kadar sarsıldı ki, az kalsın elindeki kahve fincanını düşürecekti. </p><p class="calibre1">
«Evet... Öyle sanırım.» </p><p class="calibre1">
Gölde bir gerdanlı dalgıç kuşu öttü. Acı dolu, yalnızlığı simgeleyen bir sesti bu. Alan yukarıdakileri düşündü. İki çift ikiz vardı orada. Bir çift rahattı. </p><p class="calibre1">
Diğeri ise bir tür korkunç savaşa girişmişti. Tek, ortak hayal gücünün oluşturduğu alacakaranlıkta çabalıyordu bu ikizler. </p><p class="calibre1">
Dışarıda kuşlar hava kararırken bakmıyor ve bekliyorlardı. </p><p class="calibre1">
Alan, şu tahterevalli, diye düşündü. Thad'ın bulunduğu üç havaya kalkarken Stark'ınki aşağıya iniyor... Yukarıda o değişiklik başlamıştır... </p><p class="calibre1">
Liz kendi kendine, hemen hemen sona geldik, dedi. Şu ya da bu biçimde... </p><p class="calibre1">
Sanki bu düşünce davet etmiş gibi bir rüzgâr çıktı. Acayip, hırıltıyı andıran bir sesle esen bir rüzgâr. Ama gölün suları dümdüz ve sakindi. </p><p class="calibre1">
Gözleri irileşmiş olan Liz ayağa kalkarak elini boynuna götürdü. Büyük camdan dışarı bakıyordu. «Alan,» demek istedi ama sesi çıkmadı. Zaten bu da önemli değildi. </p><p class="calibre1">
Yukarıdan garip, korkunç, ıslığa benzer bir ses geldi. Sanki çarpık bir flütten çıkmıştı bu ses. Stark birdenbire sert bir sesle bağırdı. «Thad? Ne yapıyorsun? </p><p class="calibre1">
Ne yapıyorsun?» Mantar tabancasının patlamasını andıran bir ses etrafta yankılandı. Bir dakika sonra da Wendy ağlamaya başladı. </p><p class="calibre1">
Ve dışarıda bir milyon serçe havalanmaya hazırlanarak kanatlarını çırptılar. </p><p class="calibre1">
  </p><p class="calibre1">
</p><p class="calibre1">
Yirmi Altı </p><p class="calibre1">
 </p><p class="calibre1">
Serçeler Uçuyor </p><p class="calibre1">
 </p><p class="calibre1">
Liz kapıyı kapayarak iki adamı yalnız bıraktığı zaman Thad not defterini açtı. </p><p class="calibre1">
Bir an boş sahifeye baktı. Sonra da yontulmuş Berol kalemlerden birini aldı. </p><p class="calibre1">
Stark'a, «İşe pastayla başlayacağım,» dedi. </p><p class="calibre1">
Katil, «Evet,» diye başını salladı. Yüzünde şiddetli bir istekle heyecan birbirine karışmıştı. «Doğru.» </p><p class="calibre1">
Thad, kalemin ucunu boş sahifeye dayadı. «Unutma,» dedi kendi kendine. «Ne yaptığını hatırla.» Ama bir yanı... Çelik Machine'! yazmayı isteyen o tarafı </p><p class="calibre1">
itiraz etti. </p><p class="calibre1">
Thad eğilerek yazmaya başladı. </p><p class="calibre1">
ÇELİK MACHINE Yazan : George Stark Birinci Bölüm : Düğün George Stark insanı güldüren şeyler düşünmezdi pek. Hele şimdikine benzer durumlarda gülmek aklından bile geçmezdi. Ancak şu anda, bu dünyada milyarlarca insan var, diye düşünüyordu. Ve içlerinde sadece ben elimde yarı otomatik bir </p><p class="calibre1">
.223'lükle dev bir düğün pastasının içinde bekliyorum...» </p><p class="calibre1">
Thad hemen hemen kırk dakika kadar yazdı. Gitgide hızlanıyor, kafasında müthiş </p><p class="calibre1">
bir gürültüyle sona erecek olan o düğünü canlandırıyordu. Sonunda kalemi bıraktı. Kalemin ucu iyice kütleşmişti. </p><p class="calibre1">
«Bana bir sigara ver,» dedi. </p><p class="calibre1">
Stark kaşlarını kaldırdı. </p><p class="calibre1">
Thad başını salladı. «Evet.» </p><p class="calibre1">
Stark masadaki paketten bir sigara çıkardı. Thad aldı. Bunca yıl sonra dudaklarının arasına sıkıştırdığı sigara ona garip geldi. Sanki bu koskocaman bir şeydi. Ama yine de sigara hoşuna gitti. Stark bir kibrit çakarak uzattı. </p><p class="calibre1">
Thad dumanı iyice ,içine çekti. Hemen başı dönmeye başladı ama aldırmadı. </p><p class="calibre1">
Şimdi bir içkiye ihtiyacım var, diye geçiriyordu içinden. Bu maceradan sağsalim kurtulursam ilk iş içki içeceğim. </p><p class="calibre1">
Stark, «Sigarayı bıraktığını sanıyordum,» dedi. </p><p class="calibre1">
Thad, «Ben de öyle,» diye mırıldandı. «Ne diyebilirim, George? Yanılmışım.» </p><p class="calibre1">
Sigaradan tekrar bir nefes çekerek dumanı burnundan çıkardı. Sonra deften Stark'a doğru çevirdi. «Sıra sende.» </p><p class="calibre1">
Stark, Thad'ın yazdığı son bölümü okudu. Aslında daha fazlasını okumasına gerek yoktu. Bu hikâyenin nasıl gelişeceğini ikisi de biliyorlardı. </p><p class="calibre1">
«Evde, Jack Rangely'le Tony Westerman mutfaktalardı. Rowlink'in de yukarıda olması gerekirdi. Üçünde de yarı otomatik makineliler vardı...» </p><p class="calibre1">
Stark da bir sigara yaktı. Kalemlerden birini alarak kendi defterini açtı... </p><p class="calibre1">
Sonra durakladı. Thad'a içten bir dürüstlükle baktı. «Çok korkuyorum, ahbap.» </p><p class="calibre1">
Thad her şeye rağmen ona karşı müthiş bir sempati duydu. Korkuyor musun, diye düşündü. Evet, tabii korkuyorsun. Sadece bu işe yeni başlayanlar... çocuklar... </p><p class="calibre1">
korkmuyorlar. Yıllar geçiyor ve sayfadaki kelimeler daha kararmıyorlar. Ama beyazlıklar gerçekten daha da beyazlaşıyor. Korkuyor musun? Eğer korkmasaydın sandığımdan daha da deli olduğun anlaşılırdı... </p><p class="calibre1">
Sonra, «Biliyorum,» dedi. «Gerçeğin ne olduğunu biliyorsun değil mi? Bu işi yapmanın tek yolu onu yapmaktır.» </p><p class="calibre1">
Stark başını sallayarak defterinin üzerine eğildi. Thad'ın yazdığı son bölüme iki defa daha göz gezdirdi. Sonra da yazmaya başladı. Kelimeler Thad'ın kafasında azap verici bir yavaşlıkla belirdi. </p><p class="calibre1">
«Machine... hiç...bir... zaman...» </p><p class="calibre1">
Uzun bir sessizlik oldu, sonra yazı hızlandı. </p><p class="calibre1">
«'Astımı olan bir insan neler çeker?' diye sormamıştı... Ama bundan sonra...» </p><p class="calibre1">
Daha kısa bir duraklama oldu. </p><p class="calibre1">
«...biri ona bu soruyu sorarsa Scoretli işini hatırlayacaktı.» </p><p class="calibre1">
Stark yazdıklarını okudu, sonra da gözlerine inanamıyormuş gibi Thad'a baktı. </p><p class="calibre1">
Yazar başını salladı. «Bu mantıklı, George.» Birdenbire yanmaya başlayan ağzının yanını yokladı. Orada bir uçuk belirdiğini hissetti. Stark'a baktı. Adamın ağzının kenarındaki benzer bir uçuk ortadan kaybolmuştu. Thad, oluyor, dedi kendi kendine. Gerçekten oluyor. Sonra Stark'a güldü. «Devam, George. Şu işi başar.» </p><p class="calibre1">
</p><p class="calibre1">
Ama Stark defterinin üzerine eğilmişti bile. Eskisinden daha hızlı yazıyordu. </p><p class="calibre1">
Stark hemen hemen yarım saat yazı yazdı. Sonra da memnun memnun içini çekerek kalemi bıraktı. Alçak sesle, «İyi oldu bu,» diye övündü. «Ancak bu kadar iyi olabilirdi.» </p><p class="calibre1">
Thad defteri alıp okumaya başladı. Stark'ın tersine yazıyı başından sonuna kadar okudu. Ve aradığı şeyin izlerini Stark' in yazdığı dokuz sayfadan üçüncüsünde buldu. </p><p class="calibre1">
«Machine bir hışırtı duydu. Kaskatı kesilerek silahını kavradı. Sonra ne olduğunu anladı. Mavi-sarı çizgili dev tentenin altındaki uzun masaların başına geçmiş olan iki yüz konuk çimlerin kadınların yüksek topuklu serçelerinden korunması için yere dizilmiş olan tahtaların üzerinde katlanır serçelerini sürüyorlardı. Konuklar serçe pastasını ayakta alkışladılar.» </p><p class="calibre1">
Thad, farkında değil, diye düşündü. Arka arkaya «serçe» sözcüğünü yazıyor. Ama hiçbir şeyin... farkında değil. </p><p class="calibre1">
Kuşların yukarıda huzursuzca dolaştıklarını duyuyordu. İkizler de uykuya dalmadan önce başlarını kaldırıp tavana bakmışlardı. Thad çocukların da durumu farkettiklerini anlamıştı. </p><p class="calibre1">
Ama George hiçbir şeyin farkında değildi. </p><p class="calibre1">
George için serçeler yoktu. </p><p class="calibre1">
Thad yine defterdeki yazıyı okumaya başladı. 'Serçe' sözcüğü daha sık geçiyordu artık. Son bölümde cümle parçaları bile vardı. </p><p class="calibre1">
«Machine sonradan serçelerin uçtuklarım anladı. Eliyle seçtiği adamlarından sadece Jack Rangely'le Lester Rollick onun serçeleriydiler. Diğerleri, on yıl beraber olduğu serçeleri de bu işe karışmışlardı. Serçeler. Ve serçeler, daha Machine serçe telsizine bağırmadan uçmaya başladılar. </p><p class="calibre1">
Thad defteri masaya bıraktığı zaman Stark, «Evet?» diye sordu. «Ne diyorsun?» </p><p class="calibre1">
«Bence güzel bu. Ama bunu sen de biliyordun. Öyle değil mi?» </p><p class="calibre1">
 </p><p class="calibre1">
«Evet... Ama bunu senden de duymak istedim, ahbap.» </p><p class="calibre1">
«Bence yüzün de eskisinden daha iyi.» </p><p class="calibre1">
Bu doğruydu. George Stark, Alexis Machine'in dumanlı, öfke ve şiddet dolu dünyasında kaybolduğu sırada iyileşmeye başlamıştı. Yaralar kayboluyor, yarılmış, çürümüş cildi yeniden pembeleşiyordu. Bu taze derinin kenarları </p><p class="calibre1">
iyileşen yaraların üzerinden birbirine doğru uzanıyor, hatta bazen birleşerek kaynıyordu. Çürümüş etten oluşan peltede kaybolan kaşları yeniden Deliriyordu. </p><p class="calibre1">
Stark'ın gömleğinin yakasını iğrenç, ıslak bir sarıya boyayan iltihap damlaları </p><p class="calibre1">
kuruyordu. </p><p class="calibre1">
Thad elini uzatarak kendi sol şakağında beliren yaraya dokundu. Sonra da parmaklarını gözlerine doğru getirdi. Parmaklarının ucu ıslanmıştı. Thad bu kez de alnına uzandı. Gerçek yaşamı başladığı zaman yapılan ameliyattan kalmış olan küçük beyaz yara izi de kaybolmuştu. Tahterevallinin bir ucu havaya kalkar, diğeri de aşağıya iner. Bu da bir başka doğa yasası, bebek. Bir başka doğa yasası. </p><p class="calibre1">
Thad kendi kendine, dışarıda hava karardı mı acaba, diye sordu. Herhalde... Ya da karanlık basmak üzere... Saatine baktı ama saati beşe çeyrek kala durmuştu. </p><p class="calibre1">
Zamanın önemi yoktu. Biraz sonra harekete geçmesi gerekiyordu. </p><p class="calibre1">
Stark iyice dolmuş olan tablaya sigarasını bastırarak söndürdü. «Devam mı </p><p class="calibre1">
edeceksin? Yoksa biraz dinlenecek misin?» </p><p class="calibre1">
Thad, «Sen neden devam etmiyorsun?» diye sordu. «Bunu başarabileceğini sanıyorum.» </p><p class="calibre1">
Stark, «Evet,» dedi. Thad'a bakmıyordu. Gözleri o kelimeler, kelimeler ve kelimelerden başka hiçbir şeyi görmüyordu. Parmaklarını tekrar parlaklaşmaya başlayan sarı saçlarının arasına soktu. «Evet, ben de bunu başarabileceğime inanıyorum. Hatta bunu 'biliyorum.» Tekrar yazmaya başladı. Thad kalkarak kalemtraşa doğru gittiği zaman biran başını kaldırarak ona baktı. Sonra da tekrar defterin üzerine eğildi. Thad, Şenol'lardan birini iyice yontup ucunu sivriltti. Geri dönerken cebinden Rawlie'nin ona verdiği düdüğü çıkardı, ovucuna alarak yerine oturdu ve gözlerini önündeki deftere dikti. </p><p class="calibre1">
Zamanı gelmişti. Thad kesinlikle biliyordu. Şimdi bir tek sorunla karşı </p><p class="calibre1">
karşıyaydı. Planladığını yapacak cesareti var mıydı? Bir yanı bunu istemiyordu. </p><p class="calibre1">
Bu yanı da o kitabı şehvetle istiyordu adeta. Thad bu duygunun Liz'le Alan çalışma odasından çıktıkları zamanki kadar güçlü olmadığını farkederek şaşırdı. </p><p class="calibre1">
</p><p class="calibre1">
Bunun nedenini bildiğini düşündü. Bir ayrılma oluyordu. Bir bakıma müstehcen bir doğum. Bu artık Thad'ın kitabı değildi. Şimdi Alexis Machine, başından beri onun sahibi olan insandı. </p><p class="calibre1">
Thad düdüğü ovucunda sıkıca tutarak defterin üzerine eğildi. </p><p class="calibre1">
Kâğıda, «Ben getirenim,» diye yazdı. </p><p class="calibre1">
Yukarıda kuşların o huzursuzca kıpırtıları duydu. </p><p class="calibre1">
Thad yine yazdı. «Ben bilenim.» </p><p class="calibre1">
Sanki bütün dünya durmuştu. Dinliyordu. </p><p class="calibre1">
«Ben sahibim.» </p><p class="calibre1">
Duraklayarak uyuyan çocuklarına baktı. «Üç kelime daha,» diye düşündü. «Sadece üç kelime.» </p><p class="calibre1">
Romanlar yazmak istiyordu... Ama bundan daha çok özgür olmak istiyordu. Bunu üçüncü gözün bazen önüne serdiği o güzel sahnelerden daha çok istiyordu. </p><p class="calibre1">
«Üç kelime daha.» </p><p class="calibre1">
Sol elini kaldırdı ve düdüğü bir sigara gibi dudaklarının arasına sıkıştırdı. </p><p class="calibre1">
İçinden, başını kaldırıp bakma, George, dedi. Başını kaldırıp bakma. Yarattığın dünyadan dışarıya bir göz atmaya kalkma. Şu anda yapma bunu. Tanrım, onun şimdi gerçek şeylerin oluşturduğu dünyaya bakmasına izin verme. </p><p class="calibre1">
Thad önündeki boş sayfaya büyük harflerle, «PSİKO-POM-PALAR,» sözcüğünü yazdı. </p><p class="calibre1">
Etrafına bir daire çizdi. Altına bir ok yaptı. Daha aşağıya da çabucak o üç </p><p class="calibre1">
kelimeyi karaladı. «SERÇELER YİNE UÇUYORLAR.» </p><p class="calibre1">
Dışarıda rüzgâr çıktı. Ama aslında rüzgâr değildi bu. Milyonlarca tüyün kabarmasıydı. Ve Thad'ın kafasının içindeydi. Birdenbire kafasındaki üçüncü göz açıldı. Her zamankinden daha fazla açıldı. Ve Thad, New Jersey'de Bergenfield'i gördü. Boş evleri, boş sokakları, bahara özgü sakin, mavi gökyüzünü. Her taraf serçe doluydu. Eskisinden daha da çoktu. Thad'ın büyüdüğü dünya dev bir kuşhane halini almıştı. </p><p class="calibre1">
Ama orası Bergenfield değildi artık. Son Kent'ti. </p><p class="calibre1">
Stark yazı yazmaktan vazgeçti:. Gözleri ani bir endişeyle irileşti. Ama geç </p><p class="calibre1">
kalmıştı. </p><p class="calibre1">
Derin bir nefes alarak düdüğü çaldı. Rawlie DeLesseps'in verdiği düdükten acayip, cayırtıyı andıran bir ses çıktı. </p><p class="calibre1">
«Thad? Ne yapıyorsun? Ne yapıyorsun?» </p><p class="calibre1">
Stark düdüğü kapmaya çalıştı. Ama o daha düdüğe dokunamadan bir patlama oldu. </p><p class="calibre1">
Patlama Thad'ın ağzının içinde oldu ve dudakları yarıldı, ikizler bu ses yüzünden uyandılar. Wendy ağlamaya başladı. </p><p class="calibre1">
Dışarıda serçelerin hışırtısı bir kükremeye dönüştü. </p><p class="calibre1">
Kuşlar uçuyorlardı. </p><p class="calibre1">
Liz, Wendy'nin ağlamaya başladığını duyduğu sırada merdivene doğru gidiyordu. </p><p class="calibre1">
Alan bir an olduğu yerden kımıldamadı. Dışarıda olanlar yüzünden yerine mıhlanmış gibiydi. Topraklar, ağaçlar, göl, gökyüzü... her şey gözden kaybolmuştu. Havalanan serçeler dalgalanan dev bir perde oluşturmuşlardı. </p><p class="calibre1">
Pencereyi de yukarıdan aşağıya, soldan sağa kaplamışlardı. </p><p class="calibre1">
İlk küçük gövdeler sağlamlaştırılmış cama çarparlarken Alan da o kısa felçten kurtuldu. «Liz!» diye haykırdı. «Liz, yere yat.» </p><p class="calibre1">
Ama kadın yere yatacak değildi. Bebeği ağlıyordu onun. O anda bundan başka bir şey düşünmüyordu. </p><p class="calibre1">
Şerif odada ona doğru atılarak onu devirdi. Aynı anda cam yirmi bin serçenin ağırlığı altında içeriye doğru patlayarak kırıldı. Onları yirmi bin kuş daha izledi. Sonra yirmi bin daha. Bir yirmi bin daha. Kuşlar bir anda oturma odasına doldular. Artık her tarafta serçeler vardı. </p><p class="calibre1">
Alan, Liz'in üzerine kapanarak onu kanepenin altına çekti. Bütün dünyayı </p><p class="calibre1">
serçelerin tiz cıvıltıları doldurmuştu. Şimdi diğer camların da kırıldığını </p><p class="calibre1">
duyuyorlardı. Evdeki bütün camların. Ev bu küçücük intihar uçaklarının çarpışları altında zangırdıyordu. Alan dışarı baktı. Dünya dalgalanan kahverengi-siyah bulutlara dönüşmüştü. </p><p class="calibre1">
Kuşlar yangın aletlerine çarparken bunlarda çalışmaya başladılar. Televizyonun ekranı müthiş bir gürültüyle patladı. Duvarlardaki resimler takırdayarak düştüler. </p><p class="calibre1">
Şerif hâlâ bebeklerin ağladığını ve Liz'in haykırdığını duyuyordu. </p><p class="calibre1">
</p><p class="calibre1">
«Bırak beni! Bebeklerim! Bırak beni! BEBEKLERİMİN YANİNA GİTMELİYİM!» Kadın kıvrılıp bükülerek Alan'ın altından yarı çıktı. Aynı anda serçeler gövdesinin üst kısmını kaplayıverdiler. Liz'in saçlarına takılan kuşlar çırpınmaya başladılar. Kadın elini deli gibi sallayarak onları kovmaya çalıştı. Alan, Liz'i yakalayarak geri çekti. Oturma odasında uçuşan kuşların arasından serçelerden oluşan geniş, büyük, kara bir bulutun merdivenden yukarıya, çalışma odasına doğru çıktığını gördü. </p><p class="calibre1">
İlk kuşlar gizli kapıya çarparlarken Stark, Thad'a doğru uzandı. Thad duvarın diğer tarafında kâğıt ağırlıklarının düştüğünü, camların şıngırdayarak kırıldığını duyuyordu. Çocukların ikisi de avaz avaz haykırarak ağlıyorlardı </p><p class="calibre1">
artık. Feryatları yükseliyor, serçelerin çıldırtıcı cıvıltılarına karışıyordu. </p><p class="calibre1">
Bu iki ses cehenneme yakışacak bir armoni oluşturuyorlardı. </p><p class="calibre1">
Stark, «Durdur bunu!» diye haykırdı. «Durdur bunu, Thad! Kahretsin! Ne yapıyorsun durdur bunu!» Tabancasını çekmeye çalışırken Thad elindeki kalemi </p><p class="calibre1">
,onun boynuna batırdı. </p><p class="calibre1">
Birdenbire kanlar fışkırdı. Stark öğürerek ona döndü. Pençe gibi eliyle kalemi çekmeye çalıştı. Kalem Stark yutkunmaya çalışırken yukarı aşağı oynuyordu. Stark sonunda kalemi bir eliyle kavrayarak çıkardı. «Ne yapıyorsun sen?» Sesi çatallaşmıştı. «Nedir bu?» Artık kuşları duymuyordu. Ne olduğunu anlayamıyor ama cıvıltıları işitiyordu. Kapıya doğru baktı. Thad onun gözlerinde ilk kez korku belirdiğini gördü. </p><p class="calibre1">
Thad alçak sesle, «Sonu yazıyorum, George,» dedi. «Sonu, gerçek dünyada yazıyorum.» </p><p class="calibre1">
Stark, «Pekâlâ,» diye homurdandı. «O halde bunu hepimiz için yazalım.» İkizlere doğru döndü. Bir elinde kanlı kalem vardı, diğerinde de .45'lik. </p><p class="calibre1">
Kanepenin bir ucuna katlanmış bir battaniye konmuştu. Alan ,onu almak için uzandı ve sanki eline on iki tane kızgın dikiş iğnesi bâttı. Şerif, «Kahretsin!» </p><p class="calibre1">
diye bağırarak elini çekti. </p><p class="calibre1">
Liz yine kıvranarak ondan kurtulmaya çalışıyordu. O korkunç kanat çırpmalar bütün dünyayı doldurmuştu. Alan artık bebeklerin sesini duyamıyordu. Ama Liz Beaumont duyuyordu. Adamı itiyor, dışarı kaymaya çalışıyordu. Şerif sol eliyle onun yakasını tuttu. Kumaş yırtıldı. Alan, «Bir dakika bekle!» diye kükredi. Ama bunun bir yararı olmadı. Ne söylerse söylesin çocukları haykırırken Liz'i engellemesi imkânsızdı. Alan yine sağ elini uzattı ve bu kez o keskin gagalara aldırmayarak battaniyeyi yokladı. Battaniye açılarak aşağıya düştü. Aynı anda yatak odasında müthiş bir gürültü koptu. Galiba bir konsol devrilmişti. Şerif deli gibi gülerken tavandaki iri lamba bir bomba gibi patladı. Liz haykırarak bir an geriledi. Alan da battaniyeyi onun başına örtmeyi başardı. Kendisi de altına girdi. Ama battaniyenin altında da yalnız değillerdi artık. On iki kadar serçe de yanlarına süzülmeyi başarmıştı. Şerif tüylü kanatların suratına çarptıklarını hissetti. Bir kuş sol şakağını gagalarken müthiş bir acı duydu. </p><p class="calibre1">
Elini kaldırıp battaniyenin üzerinden vurdu. Serçe omzuna düştü, sonra da yere yuvarlandı. Alan, Liz'i kendine çekerek kulağına, «Yürüyeceğiz,» diye bağırdı. </p><p class="calibre1">
«Yürüyeceğiz, Liz! Bu battaniyenin altında Koşmaya kalkarsan seni bir yumrukta bayıltırım! Beni anladıysan başını salla!» </p><p class="calibre1">
Liz uzaklaşmaya çalışırken battaniye gerildi. Serçeler üzerine kondular. Sanki örtü bir tramplenmiş gibi sıçradılar ve tekrar havalandılar. Alan, Liz'i kendine çekerek sarstı. Hem de şiddetle. «Kahretsin! Ne dediğimi anladıysan kafanı </p><p class="calibre1">
salla!» </p><p class="calibre1">
Liz başını sallarken saçları adamın yanağını gıdıkladı. Sürünerek kanepenin altından çıktılar. Alan onun kaçmasından korktuğu için kolunu onun omzuna atmış, sıkıca tutuyordu. Ağır ağır kuş dolu odada ilerleyerek, tiz seslerle ötüşen serçelerin oluşturduğu bulutların arasından geçtiler. </p><p class="calibre1">
Beaumont'ların evinin oturma odası çok geniş, tavanı da iyice yüksekti. Ama şimdi bu odada hiç hava kalmamış gibiydi. Alan'la Liz kuşlardan oluşan esnek, değişen ve yapışkan bir atmosferde yürüyorlardı. </p><p class="calibre1">
Eşyalar devriliyor, kuşlar duvarlara ve tavana çarpıyorlardı. Bütün dünya kuşlara özgü pis bir koku ve acayip çarpmalar halini almıştı. </p><p class="calibre1">
Şerifle Liz sonunda merdivene eriştiler. Tüyler ve kuş pislikleri içindeki battaniyenin altında yalpalayarak ağır ağır merdivenden çıkmaya başladılar. Ve aynı anda yukarıdaki çalışma odasında bir silah patladı. </p><p class="calibre1">
</p><p class="calibre1">
Alan şimdi ikizlerin sesini duyabiliyordu. Bebekler tiz çığlıklar atıyorlardı. </p><p class="calibre1">
Stark tabancayla William'a nişan alırken Thad eliyle masayı yokladı ve katilin oynadığı o kâğıt ağırlığını buldu. İriyarı sarışın adam ateş edemeden bir an önce grimsi-siyah arduvazı onun bileğine indirdi. Stark'ın kemikleri kırıldı ve tabancanın namlusu yere doğru eğildi. Patlama küçük odada kulakları sağır edecek gibiydi. Kurşun William'ın sol ayağından iki buçuk santim öteye, yere saplandı. </p><p class="calibre1">
Kıymık parçaları çocuğun tüylü mavi uyku tulumunun paçalarına sıçradı. İkizler haykırmaya başladılar. Thad, Stark'a saldırırken bebeklerin birbirlerine sarıldıklarını farketti. Sanki birbirlerini korumaya çalışıyorlardı. Hansel'le Gretel, diye düşündü ve aynı anda Stark kalemi Thad'ın omzuna sapladı. </p><p class="calibre1">
Thad can acısıyla bağırarak onu itti. Stark'ın ayağı köşeye konmuş olan yazı </p><p class="calibre1">
makinesine takıldı ve duvara dayandı kaktı. Tabancayı sağ eline geçirmeye çalışırken düşürdü. </p><p class="calibre1">
Şimdi kapıdaki kuşların sesi devamlı bir gökgürültüsü halini almıştı... Sonra kapı ekseninin etrafında dönmeye başladı. Kanadı ezilmiş bir serçe içeri dalarak yere düştü. Yerde çırpınmaya başladı. </p><p class="calibre1">
Stark elini arka cebine atarak... usturayı çıkardı, dişiyle açtı. Gözleri, çeliğin yukarısında deli gibi parlıyordu. «Bunu istiyor musun, ahbap?» diye sordu. Thad onun suratının yine hızla çürümeye başladığını farketti. «Gerçekten istiyor musun? Pekâlâ. İstediğin olacak!» </p><p class="calibre1">
Alan'la Liz merdivenin ortasında ister istemez durdular. Karşılarına kuşlardan oluşan esnek bir duvar çıkmıştı. Bunu yarıp geçmeleri imkânsızdı. Hava kuşlar yüzünden titreşiyordu. Liz dehşet ve öfkeyle bir çığlık attı. </p><p class="calibre1">
Kuşlar onlara doğru dönmediler. İkisine de saldırmadılar. Sadece onları </p><p class="calibre1">
engellediler. Sanki dünyadaki bütün serçeler oraya, Beaumont'ların Castle Rock'taki yazlık evlerinin ikinci katına toplanmıştı. </p><p class="calibre1">
Alan, «Eğil,» diye bağırdı. «Belki altlarından geçebiliriz.» </p><p class="calibre1">
Dizüstü çöktüler. Öne biraz ilerlediler. Tabii bu durum hiç de hoş bir şey değildi. Ezilmiş, kanayan serçelerden oluşan, en aşağı elli santim kalınlığındaki bir halının üzerinden ilerliyorlardı. Sonra tekrar karşılarında o duvar belirdi. Battaniyenin kenarından bakan Alan anlatılamayacak, karmakarışık bir yığın gördü. Basamaklardaki serçeler eziliyorlardı. Üstlerinde yaşayan ama biraz sonra ölecek olan serçeler vardı. Kat kat serçe. Yukarıda, sahanlıktan belki doksan santim kadar ötede serçeler bir tür intihar bölgesinde uçuşuyor, çarpışıp düşüyorlardı. İçlerinden bazıları tekrar havalanıyorlardı. Diğerleri ise bacak ya da kanatları kırılmış, arkadaşlarından oluşan yığında çırpınıyorlardı. Alan serçelerin kanat çırparak havada, aynı noktada duramadıklarını anımsadı. </p><p class="calibre1">
Yukarıdaki o acayip, canlı engelin diğer tarafında bir erkek haykırdı. </p><p class="calibre1">
«Ne yapabiliriz?» diye bağırdı Liz. «Ne yapabiliriz, Alan?» </p><p class="calibre1">
Adam cevap vermedi. Çünkü cevap bir hiçti. Yapabilecekleri hiçbir şey yoktu. </p><p class="calibre1">
Stark sağ elinde usturayla Thad'a doğru geldi. Yazar gözlerini usturaya dikerek sarsılan oda kapısına doğru ağır ağır geriledi. Sonra masadan bir kalem daha kaptı. </p><p class="calibre1">
Stark, «O senin bir işine yaramayacak, ahbap,» dedi. «Şu ara yaramayacak.» Sonra bakışları kapıya kaydı. Bayağı açılmıştı ve serçeler bir nehir gibi içeriye akıyorlardı... Hem de George Stark'a doğru. Adamın yüzünde birdenbire dehşet dolu bir ifade belirdi... Durumu kavradığı anlaşılıyordu. «Hayır,» diye haykırarak, Alexis Machine'in usturasını kuşlara doğru salladı. «Hayır, olmaz! Geri dönmeyeceğim! Beni buna zorlayamazsınız!» Serçelerden birini usturayla ortasından ikiye biçti. İki parça titreyerek yere düştü. Stark havada usturayı </p><p class="calibre1">
sağa sola sallıyordu. </p><p class="calibre1">
Thad birdenbire ne olduğunu anladı. </p><p class="calibre1">
Psiko-pompalar George Stark'a eşlik etmeye gelmişlerdi. Onu Son Kent'e götüreceklerdi. Ölüler ülkesine. </p><p class="calibre1">
Thad kalemi atarak geri geri çocuklarına doğru gitti. İçerisi serçe doluydu. </p><p class="calibre1">
Kapı ardına kadar açılmış, o nehir de bir sele dönüşmüştü. </p><p class="calibre1">
Serçeler Stark'ın geniş omuzlarına kondular. Sonra kollarına, kafasına. Göğsüne vurdular. Önce düzinelerle, sonra da yüzlerce serçe. Stark kopan tüyler ve açılıp, yırtan gagalardan oluşan bir bulutun içinde sağa sola dönüyor, kuşlara karşılık vermeye çalışıyordu. </p><p class="calibre1">
</p><p class="calibre1">
Serçeler usturanın üzerini kapladılar; artık kötü, gümüşümsü ışıltısı </p><p class="calibre1">
görülmüyordu. O pırıltı usturaya yapışmış olan tüylerin altında kaybolmuştu. </p><p class="calibre1">
Thad çocuklarına baktı. Ağlamıyorlardı artık. Kuşların kaynaştığı odaya hayret ve sevinçle bakıyorlardı. Sanki yağmur yağıp yağmadığını anlamaya çalışıyorlarmış gibi ellerini kaldırmışlar küçücük parmaklarını uzatmışlardı. </p><p class="calibre1">
Parmaklarına serçeler konmuştu. Ama kuşlar çocukları gagalamıyorlardı. </p><p class="calibre1">
Oysa Stark'ı gagalıyorlardı. </p><p class="calibre1">
Suratında belki yüz yerden kanlar fışkırdı. Mavi gözlerinden biri söndü. Bir serçe gömleğinin yakasına kondu ve Thad'ın kalemle açtığı deliğe gagasını soktu. </p><p class="calibre1">
Kuş üç kez gagaladı orayı. Hızla. Bir makineli tüfek gibi. Rat tat tat! Sonra Stark kuşu yakalayarak ovucunda ezdi. </p><p class="calibre1">
Thad, çocukların yanına çömeldi. Serçeler onun üzerini de kaplayıverdiler. </p><p class="calibre1">
Gagalamıyor, öyle duruyorlardı. </p><p class="calibre1">
Duruyor ve seyrediyorlardı. </p><p class="calibre1">
Stark gözden kaybolmuş, yaşayan, kımıldanan kuşlardan oluşan canlı bir heykele dönüşmüştü. Birbirini iten kanatlar ve tüylerin arasından kanlar sızıyordu. Thad aşağıdan tiz bir çatırtı geldiğini duydu. Tahtalar çöküyordu. </p><p class="calibre1">
Mutfağa doluştular, diye düşündü. Bir an havagazı borularını düşündü. Ama sanki uzaklarda bir yerdeydi ve önemsizdi bu. </p><p class="calibre1">
Thad şimdi George Stark'ın etleri kemiklerinin üzerinden koparılırken çıkan ıslak şapırtıyı duyuyordu. </p><p class="calibre1">
Sonra farkına varmadan, «Onlar seni almaya geldiler, George,» diye fısıldadı. </p><p class="calibre1">
«Senin için geldiler. Artık Tanrı yardımcın olsun.» </p><p class="calibre1">
Alan etrafında bir boşluk olduğunu hissederek battaniyedeki baklava biçimi deliklerin birinden baktı. Yanağına kuş pisliği damladı. Merdiven kuş doluydu ama sayıları azalmıştı. Hâlâ sağ olanlardan çoğu istedikleri yere gitmişlerdi. </p><p class="calibre1">
Şerif, Liz'e, «Haydi,» dedi. Ölü kuşlardan oluşan o iğrenç halının üzerinde ilerlemeye başladılar yine. İkinci katın sahanlığına erişmeyi başardıkları </p><p class="calibre1">
sırada Thad'ın haykırdığını duydular. «O halde onu götürün! Götürün! ONU AİT </p><p class="calibre1">
OLDUĞU CEHENNEME GERİ GÖTÜRÜN!» </p><p class="calibre1">
Ve dönüşen kuşlar bir tayfun halini aldılar. </p><p class="calibre1">
Stark serçelerden kurtulmak için son bir kez telaşla çabaladı. Gideceği, kaçabileceği hiçbir yer yoktu. Ama yine de şansını denedi. Ona göre bir şeydi bu. </p><p class="calibre1">
Üzerini örtmüş plan kuşlar Stark'la birlikte ilerlediler. Tüyler, kafalar ve kanatlarla örtülü şişmiş, dev kollar havaya kalktılar. Stark'ın gövdesine vurdular. Yine kalktılar. Sonra göğsün üzerinde kavuştular. Kimisi ölmüş, kimisi de yaralanmış olan kuşlar yere düştüler. Thad bir an ömrünün sonuna kadar unutamayacağı o sahneyi gördü. </p><p class="calibre1">
Serçeler George Stark'ı diri diri yiyorlardı. Gözleri oyulmuş, geride iri, kara çukurlar kalmıştı. Burnu kanayan bir deri parçasına dönüşmüştü. Alnı ve saçlarının önemli bir kısmi -soyulmuş ve mukozalı kafatası ortaya çıkmıştı. </p><p class="calibre1">
Gömleğinin yakası hâlâ boynunu sarıyordu ama gerisi yoktu. Kaburgaları beyaz yumrular halinde etlerinden çıkıyordu. Kuşlar karnını varmışlardı. Bir sürü </p><p class="calibre1">
serçe ayaklarına konmuştu. Zekice bir ilgiyle Stark'a bakıyor ve kanları akarak parça parça yere düşen barsakları için kavga ediyorlardı. </p><p class="calibre1">
Thad bir şey daha gördü. </p><p class="calibre1">
Serçeler, George Stark'ı havaya kaldırmaya çalışıyorlardı. Çok geçmeden adamın ağırlığını azaltacak ve bunu başaracaklardı. </p><p class="calibre1">
Thad, «O hakte omu götürün!» diye haykırdı. «Götürün. ONU AİT OLDUĞU CEHENNEME </p><p class="calibre1">
GERİ GÖTÜRÜN!» </p><p class="calibre1">
Stark'ın çığlığı birdenbire kesildi. Ona vuran, etlerinin arasına dalan yüzlerce gaga gırtlağını parçalamıştı. Serçeler koltukaltlarına doluştular. Ayakları </p><p class="calibre1">
yerden kesildi bir an. </p><p class="calibre1">
Kollarının kalıntılarını yine vahşice bir hareketle iki yanıma vurdu. </p><p class="calibre1">
Düzinelerle serçeyi ezdi... Ama onların yerini yüzlercesi aldı. </p><p class="calibre1">
Thad'ın sağından gelen o gagalama sesleri ve tahta çatırtıları iyice yükselip boğuklaştı. O yana baktığında çalışma odasının doğu duvarının kâğıt mendil gibi parçalandığını gördü. Bir an binlerce sarı gaganın içeri uzandığını farketti. </p><p class="calibre1">
Sonra ikizleri yakalayarak döndü, onların üzerine kapandı. Çocukları korumak için belini bükmüştü. </p><p class="calibre1">
</p><p class="calibre1">
Duvar, kıymık ve yonga bulutları arasında içeriye doğru çöktü. Thad gözlerini kapatarak çocuklarını göğsüne bastırdı. </p><p class="calibre1">
Artık hiçbir şey görmüyordu. </p><p class="calibre1">
Ama Alan Pangborn olanları gördü. Liz de öyle. </p><p class="calibre1">
Tepelerindeki ve etraflarındaki kuşlardan oluşan bulutlar dağılırken battaniyeyi indirdiler. Liz sendeleyerek misafir yatak odasına girdi. Çalışma odasının açık kapısına doğru giderken Alan da onu izledi. </p><p class="calibre1">
Şerif bir an içeriyi göremedi. Odada sadece siyah-kahverengi bir bulut dalgalanıyordu. Sonra bir şekli seçebildi. Korkunç, şişmanlamış gibi duran bir şekli. Stark'tı bu. Üzeri kuşlarla kaplıydı. Serçeler onu diri diri yiyorlardı </p><p class="calibre1">
ama o hâlâ yaşıyordu. </p><p class="calibre1">
Kuşlar geliyorlardı. Sürüyle kuş. Alan onların korkunç, tiz. Cıvıltıları </p><p class="calibre1">
yüzünden çıldıracağını düşündü. Sonra kuşların ne yaptıklarını farketti. </p><p class="calibre1">
Liz bir çığlık attı. «Alan! Alan, onu havaya kaldırıyorlar.» </p><p class="calibre1">
Bir zamanlar George Stark olan ve şimdi belli belirsiz bir insana benzeyen nesne serçelerden oluşan bir minderin üzerinde yükseldi. Çalışma odasında ilerlerken az kalsın devriliyordu. Sonra tekrar düzensizce havalandı. Doğu duvarındaki biçimsiz dev deliğe yaklaştı. </p><p class="calibre1">
Bu delikten içeriye yine sürüyle serçe girdi. Misafir yatak odasındaki kuşlar da içeri daldılar. </p><p class="calibre1">
Stark'ın sarsılan iskeletinden et parçaları korkunç bir yağmur gibi yağıyordu. </p><p class="calibre1">
Etrafında serçeler uçuşarak delikten çıktı. Kuşlar Stark'ın son saç tutamlarını </p><p class="calibre1">
da yoluyorlardı. </p><p class="calibre1">
Alan'la Liz kuşlardan oluşan halının üzerinden zorlukla geçerek çalışma odasına girdiler. Thad ağır ağır ayağa kalkıyordu. Kollarının altına sıkıştırdığı </p><p class="calibre1">
ikizler ağlıyorlardı. Liz çocuklarına doğru koşarak onları kocasından aldı. </p><p class="calibre1">
Yaralanıp yaralanmadıklarını anlamak için ellerini telaşla bebeklerin üzerinde dolaştırdı. </p><p class="calibre1">
Thad, «Onlar iyiler,» dedi. «Bir şeyleri olduğunu sanmıyorum.» </p><p class="calibre1">
Alan çalışma odasının duvarındaki biçimsiz deliğe doğru gitti. Dışarı baktığı </p><p class="calibre1">
zaman uğursuz bir peri masalına yakışacak bir sahneyle karşılaştı. Gökyüzü </p><p class="calibre1">
kuşlar yüzünden kapkara kesilmişti. Ancak bir yerde abanoz gibiydi. Sanki gerçeğin dokusunda bir delik açılmıştı. </p><p class="calibre1">
Bu kara delik çırpınan bir insanın biçimindeydi. </p><p class="calibre1">
Kuşlar onu daha yukarılara ve yukarılara çıkardılar. Stark ağaçların tepesine erişti ve sanki orada durakladı. Alan'a o kara bulutun ortasından insanınkine benzemeyen, tiz bir çığlık yükselmiş gibi geldi. Sonra serçeler tekrar harekete geçtiler. Bir bakıma bir filmi tersinden, gerisin geriye seyretmeye benziyordu. </p><p class="calibre1">
Evdeki kırılmış bütün pencerelerden kara serçe sürüleri çıktı. Kuşlar bahçe yolundan, ağaçlardan ve Rawlie'nin VW'inin yuvarlak tepesinden yükseldiler. </p><p class="calibre1">
Hepsi de o kapkara bulutun ortasına doğru gitti. </p><p class="calibre1">
O insan biçimi leke tekrar hareket etti... Ağaçların üzerinden geçerek karanlık gökyüzüne doğru yükseldi. Ve sonunda gözden kayboldu. </p><p class="calibre1">
Liz bir köşeye oturarak ikizleri kucağına almıştı. Onları sallıyor, avutmaya çalışıyordu. Ama çocukların artık öyle korkmuş gibi bir halleri yoktu. Neşeyle Liz'in gözyaşlarından lekelenmiş, yorgun yüzüne bakıyorlardı. Wendy sanki annesini teselli etmek istiyormuş gibi yanağını okşadı. William uzanarak saçlarımın arasındaki bir tüyü aldı ve incelemeye başladı. </p><p class="calibre1">
Thad boğuk bir sesle, «Gitti o,» dedi. Deliğin önünde duran Alan'ın yanına gitmişti. </p><p class="calibre1">
Alan, «Evet,» diye mırıldandı ve birdenbire hüngür hüngür ağlamaya başladı. </p><p class="calibre1">
Böyle bir şey olacağından haberi bile yoktu. </p><p class="calibre1">
Thad onu kucaklamaya çalıştı ama adam ondan uzaklaştı. Ölü kuşların kemikleri botlarının altında kuru kuru çatırdadı. «Hayır... Ben kendimi toplarım.» </p><p class="calibre1">
Thad o biçimsiz delikten karanlık geceye bakıyordu. Ve bir serçe o karanlıkların arasından çıkarak omzuna kondu. Thad, «Teşekkür ederim,» dedi. «Te...» </p><p class="calibre1">
Serçe onu gagaladı. Birdenbire, kinle. Thad'ın gözünün altından kan fışkırdı. </p><p class="calibre1">
Sonra serçe diğerlerine katılmak için uçup gitti. </p><p class="calibre1">
Liz, «Neden?» diye sordu. Sarsıldığı belliydi; Hayret ve merakla kocasına bakıyordu. «Neden böyle yaptı?» </p><p class="calibre1">
</p><p class="calibre1">
Thad sesini çıkarmadı ama bu sorunun cevabını bildiğini düşünüyordu. Cevabı </p><p class="calibre1">
Rawlie DeLesseps de bilirdi, dedi kendi kendine. Biraz önce olanlar gerçekten sihirliydi... Ama bir peri masalı da değildi. Belki de son serçe bunun Thad'a hatırlatılması gerektiğini düşünen bir gücün etkisiyle öyle davranmıştı. </p><p class="calibre1">
Şiddetle hatırlatılması gerektiğini düşünen bir gücün etkisiyle. </p><p class="calibre1">
«Dikkatli ol, Thaddeus. Hiç kimse ölümden sonraki hayata özgü yaratıkları </p><p class="calibre1">
kontrol edemez. En azından uzun süre edemez. Ve her zaman bunun bedelini de ödemesi gerekir.» </p><p class="calibre1">
Thad soğukkanlılıkla, ben nasıl bir bedel ödemek zorunda kalacağım, diye düşündü. Sonra da içinden ekledi. Ve hesabın ödenmesini ne zaman isteyecekler? </p><p class="calibre1">
Ama bu bir başka zaman, bir, başka gün sorulacak bir soruydu. Sonra şu da vardı: Belki de hesap ödenmişti bile. </p><p class="calibre1">
Belki de sonunda ödeşmişlerdi. </p><p class="calibre1">
Liz, «O öldü mü?» diye soruyor... adeta yalvarıyordu. </p><p class="calibre1">
Thad, «Evet», dedi. «O öldü, Liz. Üçüncü defa sihirlidir. George Stark'ın kitabı </p><p class="calibre1">
kapandı. Haydi, gelin artık. Buradan gidelim.» </p><p class="calibre1">
Ve öyle de yaptılar. </p><p class="calibre1">
 </p><p class="calibre1">
  </p><p class="calibre1">
SONUÇ </p><p class="calibre1">
 </p><p class="calibre1">
«Henry o gün Mary Lou'yu öpmedi. Ama onu tek kelime söylemeden bırakıp gitmedi de. Aslında böyle yapabilirdi. Mary Lou'yu gördü, onun öfkesine katlandı. Ve bunun o çok iyi tanıdığı sessizliğe dönüşmesini bekledi. Bütün bu üzüntülerin çoğunun Mary Lou'ya ait olduğunu anlamıştı artık. Bunlar paylaşılamazdı. Bu üzüntülerden söz edilemezdi de. Mary Lou en iyi yalnız başına dans edebilirdi.» </p><p class="calibre1">
 </p><p class="calibre1">
Thaddeus Beaumont'un Hızlı Dansçılar adlı romanından. </p><p class="calibre1">
 </p><p class="calibre1">
İnsanların düşleri... yani akıllarına estiği zaman uyku sırasında beliren o sanrılar değil de gerçek rüyalar değişik zamanlarda sona ererler. Thad Beaumont'un George Stark'la ilgili rüyası da, psiko-pompaların kara yarışını ona ayrılmış olan yere taşıdıkları gece dokuzu çeyrek geçe sona erdi... siyah Toronado'yla sonuçlandı... Thad'ın sık sık gördüğü kâbuslarda George'la bu örümceğe benzeyen arabaya biniyor ve eve geliyordu. </p><p class="calibre1">
Liz'le ikizler bahçe yolunun yukarısında, Göl Yoluna bağlandığı yerde duruyorlardı. Thad'la Alan George Stark'ın siyah arabasının yanındalardı. Ama otomobil artık siyah değildi. Kuş pislikleri yüzünden griye dönüşmüştü. </p><p class="calibre1">
Alan eve bakmak istemiyor ama gözlerini oradan alamıyordu. Harap haldeydi ev. En çok doğu tarafı, yani çalışma odasının bulunduğu yan zarar görmüştü. Ama bütün ev berbat haldeydi. Her tarafta koskocaman delikler açılmıştı. Etrafında ölü </p><p class="calibre1">
kuşlardan oluşan koskocaman yığınlar vardı. Saçakların altına, yağmur oluklarına sıkışmıştı serçeler. Ay doğmuştu. Şimdi kırık cam parçaları gümüşümsü bir ışıkla parlıyordu. Ölü serçelerin camlaşmış gözlerinde de aynı ışıltı vardı. </p><p class="calibre1">
Thad, «Sence bir sakıncası olmadığından emin misin?» diye sordu. </p><p class="calibre1">
Şerif, «Evet,» der gibi başını salladı. </p><p class="calibre1">
«Bu iş kanıtları ortadan kaldırmak demek. Onun için sordum.» </p><p class="calibre1">
Alan haşince güldü. «Bu kanıtlarla ilgili olaya kim inanır?» </p><p class="calibre1">
«Herhalde kimse inanmaz.» Thad bir an durdu, sonra da ekledi. «Biliyor musun, bir ara benden hoşlandığını düşünmüştüm. Ama artık bana öyle değilmiş gibi geliyor. Durum değişti. Bunu anlayamıyorum... Bütün bu olanlardan beni mi sorumlu tutuyorsun?» </p><p class="calibre1">
Alan, «Bütün bunlar bana vız geliyor,» dedi. «Olay sona erdi. Beni ilgilendiren de sadece bu. Şu anda benim için bütün dünyada bundan daha önemli hiçbir şey yok.» Thad'ın yorgun suratındaki ifadeden onun kırıldığını anlayarak durumu düzeltmeye çalıştı. «Dinle, Thad. Çok fazla bu. Birdenbire çok şey oldu. Biraz önce bir sürü serçenin bir insanı havaya uçurduğunu gördüm. Beni fazla zorlama. </p><p class="calibre1">
Tamam mı?» </p><p class="calibre1">
Thad başını salladı. «Anlıyorum...» </p><p class="calibre1">
Şerif, hayır, diye düşündü. Anlamıyorsun. Ne olduğunu bilmiyorsun. Bunu öğrenebileceğini de hiç sanmıyorum. Belki karın anlar... Ama açıkçası bu olaydan sonra Liz'le aranızın pek iyi olacağını da sanmıyorum. Acaba bir daha seni anlamayı, isteyecek mi? Seni tekrar sevmek cesaretini gösterebilecek mi? Belki ileride bir gün çocukların seni anlayacaklar, Thad... Ama sen bunu kavrayamayacaksın. Şimdi yanında duruyorum. Kâbuslara yakışacak bir yaratığın çıktığı karanlık bir mağaranın ağzında durmaya benziyor bu. O canavar gitti artık. Ama insan yine de onun çıktığı yere fazla yaklaşmaktan hoşlanmıyor. Çünkü </p><p class="calibre1">
bir başka canavar daha olabilir. Herhalde artık öyle bir yaratık yok. Kafan da bunu biliyor. Ama duyguların... onlar başka bir şarkı söylüyorlar. Öyle değil mi? Ah, Tanrım. Ve mağara sonsuza dek boş kalsa bile o rüyalar var. Ve anılar. </p><p class="calibre1">
Mesela Homer Gamache var. Stark onu kendi takma koluyla döve döve öldürdü. Senin yüzünden, Thad. Hepsi de senin yüzünden. </p><p class="calibre1">
Bu haksız bir şeydi. Ve Alan'ın kafasının bir yanı da bunu biliyordu. Thad ikiz olmak istememişti. İkiz kardeşini ana rahminde kötülüğü yüzünden ortadan kaldırmamıştı. George Stark adıyla roman yazmaya başladığı zaman kendisini ne tür bir canavarın beklediğini sezememişti. </p><p class="calibre1">
Ama onlar yine de ikiz kardeştiler. </p><p class="calibre1">
Ve şerif, Thad'la Stark'ın birlikte nasıl güldüklerini de unutamıyordu. </p><p class="calibre1">
O acayip, çılgınca kahkahalar. Ve gözlerindeki ifade. Alan, acaba Liz bütün bunları unutabilecek mi, diye kendi kendisine sordu. </p><p class="calibre1">
Hafif bir rüzgâr çıkmıştı. Bu o pis benzin kokusunu burunlarına getirdi. </p><p class="calibre1">
Şerif birdenbire, «Evi yakalım,» dedi. «Her şeyi yakalım. Sonradan kim ne düşünürse düşünsün, bu bana vız gelir. Rüzgâr şiddetli değil. Yangın etrafa yayılmadan itfaiye arabaları gelir. Eğer evin etrafındaki ağaçların bir bölümü </p><p class="calibre1">
yanarsa, bu daha da iyi olur.» </p><p class="calibre1">
Thad, «Bu işi ben yapacağım,» diye cevap verdi. «Sen Liz'le yola çık. Ona ikizler için yardım...» </p><p class="calibre1">
Şerif onun sözünü kesti. «Bu işi birlikte yapacağız. Bana çoraplarını ver:» </p><p class="calibre1">
«Ne?» </p><p class="calibre1">
«Dediğimi duydun. Çoraplarını ver.» Alan, Toranado'nun kapısını açtı. Tek ayağının üzerinde durarak ayakkabısıyla çorabını çıkardı. Thad da onu taklit etti. Alan ayakkabısını giyerek sol çorabını çıkarırken, «Yere, o ölü kuşların arasına çıplak ayakla basmak niyetinde değilim,» dedi kendi kendine. «Bunu bir saniye bile yapamam.» Pamuklu çoraplarını birbirine düğümledi. Thad'ınkileri de alarak bunlara ekledi. Arabanın arkasına doğru giderken ölü serçeler ayaklarının altında çatırdadılar. Şerif deponun kapağını açarak çorapları benzine batırdı. </p><p class="calibre1">
Sonra da peşinden gelmiş olan Thad'a döndü. Üniforma gömleğinin cebini karıştırarak bir kutu kibrit çıkardı. Üzerinde bir kuş resmi vardı. </p><p class="calibre1">
Alan, «Araba ilerlerken çorapları tutuştur,» dedi. «Sakın bunu daha önce yapayım deme! Anlıyor musun?» </p><p class="calibre1">
«Evet.» </p><p class="calibre1">
«Bu gürültüyle patlayacak. Ev de tutuşacak. Sonra da arka taraftaki yakıt depoları. İtfaiye müfettişi buraya geldiği zaman arkadaşının arabanın kontrolünü </p><p class="calibre1">
kaybederek eve çarptığını ve o sırada otomobilin parladığını düşünecek. Daha doğrusu ben öyle umuyorum.» </p><p class="calibre1">
«Tamam.» </p><p class="calibre1">
Alan öne doğru giderken, Liz, «Aşağıda ne yapıyorsunuz?» diye seslendi. </p><p class="calibre1">
«Bebekler üşümeye başladılar.» </p><p class="calibre1">
Thad, «Bir dakika,» dedi. </p><p class="calibre1">
Alan, Toranado'nun pis pis kokan içine eğilerek elfrenini çekti. Omzunun üzerinden, «İlerlemeye başlayıncaya kadar bekle,» diye tekrarladı. </p><p class="calibre1">
Alan pedala bastı. Araba hemen hareket etti. Şerif geri çekildi. Ve bir an Thad'ın görevini başaramadığını sandı... Sonra arabanın arka kısmından alevler yükseldi. </p><p class="calibre1">
Toranoda ağır ağır bahçe yolundan indi. Oradaki asfaltlanmış alçak kaldırıma çarparak üzerinden aştı. Ağır ağır arka taraftaki küçük verandanın önünden geçti. Evin yanına çarparak durdu. Alan turuncu alevlerin ışığında tampona yapıştırılmış olan kâğıttaki yazıyı okudu. «Klas Köpoğlu Köpek.» </p><p class="calibre1">
Usulca, «Artık öyle değilsin,» diye homurdandı. </p><p class="calibre1">
«Ne?» </p><p class="calibre1">
«Hiç hiç. Geri çekil. Araba havaya uçacak.» . </p><p class="calibre1">
</p><p class="calibre1">
On adım geriledikleri sırada Toronado ateşten bir topa dönüştü. Alevler, evin gagalanmış, parçalanmış doğu duvarını yaladılar. Çalışma odasının duvarındaki delik şaşkın şaşkın bakan kara bir göz küresine benziyordu. </p><p class="calibre1">
Alan, «Haydi,» dedi. «Benim devriye arabasına girelim. Bu işi yaptığımıza göre yangını bildirmemiz de gerekiyor. Bu olay yüzünden diğerlerinin göl kıyısındaki evlerinden olmalarına gerek yok.» </p><p class="calibre1">
Ama Thad bir an oradan ayrılmadı. Şerif de onun yanında bekledi. Evin, sedir ağacından kaplamalarının altındaki tahtaları kupkuruydu. Ve bunlar tutuşmaya başlamışlardı bile. Alevler delikten Thad'ın çalışma odasına girdiler. Alev alan kâğıtlar hava cereyanı yüzünden dışarıya, yukarıya doğru uçuştular. </p><p class="calibre1">
Alan o parlak ışıkta kâğıtların elyazısıyla dolu olduklarını gördü. Sayfalar buruştu, tutuştu ve karardılar. Döne döne uçan kara kuşlar gibi alevlerin üzerinden karanlık geceye doğru yükseldiler. </p><p class="calibre1">
Alan, hava akımından kurtuldukları zaman, diye düşündü. Rüzgâra kapılacaklar. </p><p class="calibre1">
Rüzgârlar onları yakalayıp götürecekler. Belki de dünyanın öbür ucuna. İşte bu çok iyi olur. </p><p class="calibre1">
Şerif yokuştan Liz'le bebeklerin bekledikleri yere doğru çıkmaya başladı. </p><p class="calibre1">
Kafasını önüne eğmişti. </p><p class="calibre1">
Geride Thad Beaumont ağır ağır ellerini kaldırdı ve yüzünü avuçlarına gömdü. </p><p class="calibre1">
Orada uzun süre öyle durdu... </p><p class="calibre1">
 </p><p class="calibre1">
Stephen King - Hayatı Emen Karanlık </p><p class="calibre1">
 Kitaplar, uygarlığa yol gösteren ışıklardır. </p><p class="calibre1">
UYARI: </p><p class="calibre1">
 </p><p class="calibre1">
www.kitapsevenler.com </p><p class="calibre1">
 </p><p class="calibre1">
Kitap sevenlerin yeni buluşma noktasından herkese merhabalar... </p><p class="calibre1">
Cehaletin yenildiği, sevginin, iyiliğin ve bilginin paylaşıldığı yer olarak gördüğümüz sitemizdeki </p><p class="calibre1">
tüm e-kitaplar, 5846 Sayılı Kanun'un ilgili maddesine istinaden, engellilerin faydalanabilmeleri amacıyla ekran okuyucu, ses sentezleyici program, konuşan "Braille Not Speak", kabartma ekran </p><p class="calibre1">
vebenzeri yardımcı araçlara, uyumluolacak şekilde, "TXT","DOC" ve "HTML" gibi formatlarda, tarayıcı ve OCR (optik </p><p class="calibre1">
karakter tanıma) yazılımı kullanılarak, sadece görmeengelliler için, hazırlanmaktadır. Tümüyle ücretsiz olan sitemizdeki e-kitaplar, "Engelli-engelsiz elele"düşüncesiyle, hiçbir ticari amaç </p><p class="calibre1">
gözetilmeksizin, tamamen gönüllülük </p><p class="calibre1">
esasına dayalı olarak, engelli-engelsiz Yardımsever arkadaşlarımızın yoğun emeği sayesinde, görme engelli kitap sevenlerin </p><p class="calibre1">
istifadesine sunulmaktadır. Bu e-kitaplar hiçbirşekilde ticari amaçla veya kanuna aykırı olarak kullanılamaz, kullandırılamaz. </p><p class="calibre1">
Aksi kullanımdan doğabilecek tümyasalsorumluluklar kullanana aittir. Sitemizin amacı asla eser sahiplerine zarar vermek değildir. </p><p class="calibre1">
www.kitapsevenler.com </p><p class="calibre1">
web sitesinin amacıgörme engellilerin kitap okuma hak ve özgürlüğünü yüceltmek ve kitap okuma alışkanlığını pekiştirmektir. </p><p class="calibre1">
Ben de bir görme engelli olarak kitap okumayı seviyorum. Sevginin olduğu gibi, bilginin de paylaşıldıkça </p><p class="calibre1">
pekişeceğine inanıyorum.Tüm kitap dostlarına, görme engellilerin kitap okuyabilmeleri için gösterdikleri çabalardan ve yaptıkları katkılardan ötürü teşekkür ediyorum. </p><p class="calibre1">
Bilgi paylaşmakla çoğalır. </p><p class="calibre1">
Yaşar MUTLU </p><p class="calibre1">
 </p><p class="calibre1">
İLGİLİ KANUN: </p><p class="calibre1">
5846 Sayılı Kanun'un "altıncı Bölüm-Çeşitli Hükümler" bölümünde yeralan "EK </p><p class="calibre1">
MADDE 11" : "ders </p><p class="calibre1">
</p><p class="calibre1">
kitapları dahil, alenileşmiş veya yayımlanmış yazılı ilim ve edebiyat eserlerinin engelliler için üretilmiş bir nüshası yoksa hiçbir ticarî amaçgüdülmeksizin bir engellinin kullanımı için kendisi veya üçüncü bir kişi tek nüsha olarak </p><p class="calibre1">
ya da engellilere yönelik hizmet veren eğitim kurumu, vakıf veya dernek gibi kuruluşlar tarafından ihtiyaç kadar kaset, CD, braill alfabesi ve benzeri formatlarda çoğaltılması veya ödünç verilmesi bu Kanunda öngörülen izinler alınmadan gerçekleştirilebilir."Bu nüshalar hiçbir şekilde satılamaz, ticarete konu edilemez ve amacı dışında kullanılamaz ve kullandırılamaz. </p><p class="calibre1">
Ayrıca bu nüshalar üzerinde hak sahipleri ile ilgili bilgilerin bulundurulması ve çoğaltım amacının belirtilmesi zorunludur." </p><p class="calibre1">
 </p><p class="calibre1">
bu e-kitap Görme engelliler için düzenlenmiştir. </p><p class="calibre1">
Kitap taramak gerçekten incelik ve beceri isteyen, zahmet verici bir iştir. Ne mutlu ki, bir görme </p><p class="calibre1">
engellinin, düzgün taranmış ve hazırlanmış bir e-kitabı okuyabilmesinden duyduğu sevinci paylaşabilmek </p><p class="calibre1">
tüm zahmete değer. Sizler de bu mutluluğu paylaşabilmek için bir kitabınızı </p><p class="calibre1">
tarayıp, </p><p class="calibre1">
kitapsevenler@gmail.com </p><p class="calibre1">
Adresine göndermeyi ve bu isimsiz kahramanlara katılmayı düşünebilirsiniz. </p><p class="calibre1">
Bu Kitaplar size gelene kadar verilen emeğe ve kanunlara saygı göstererek lütfen bu açıklamaları silmeyiniz. </p><p class="calibre1">
Siz de bir görme engelliye, okuyabileceği formatlarda, bir kitap armağan ediniz... </p><p class="calibre1">
Teşekkürler. </p><p class="calibre1">
Ne Mutlu Bilgi için, Bilgece yaşayanlara. </p><p class="calibre1">
Stephen King - Hayatı Emen Karanlık </p><p class="calibre1">
</p><p class="calibre1">
</p></body>
</html>
