<?xml version="1.0" encoding="UTF-8"?>

<html xmlns="http://www.w3.org/1999/xhtml">
<head><meta http-equiv="content-type" content="text/html; charset=UTF-8"/><title></title><link rel="stylesheet" href="main.css" type="text/css"/>
</head>
<body>
<p><a id="bookmark0"></a><span style="font-weight:bold;">2</span></p>
<p>Dikkatini Almanya’daki sokağın holografik görüntüsüne çevirdi. Video yeniden oynamaya başlamıştı. Tuhaf adam durana ve sonra aniden yere yığılana dek mücadele devam etti. Silah elinden düştü ve kurbanı tuttuğu kolu, rehinenin kaçabileceği kadar gevşedi. Sanki biri politikacının omuriliğini kırmış gibiydi. Cansız bedeni kaldırımda yatarken insanlar etrafında toplanarak şaşkınlık içinde ona baktılar. Görüntü yeniden dondu, ardından kayboldu ve Ajan VVeber’in devasa suratı üzerlerinde belirdi.</p>
<p>“Politikacının bedeni ile Tanjant’ın bilinci arasındaki bağı SanalAğ’daki Tanjant programını tahrip ederek kalıcı olarak sonlandırması için başlattığımız işlemin işe yaraması bizi hem rahatlattı hem de sevindirdi. Sizin de az önce açıkça görebildiğiniz üzere en az bir insanın ve muhtemelen pek çoğunun daha hayatı kurtarılmış oldu.”</p>
<p>Weber büyük salona baktı, gözleri bir anlığına Michael’mki-lere takılıp parlayınca Michael’ın sırtından aşağı ürperti yayıldı. Kadının, bu sonuçların kaçınılmaz gerekçelendirmesini yapmasını bekledi.</p>
<p>“Bugün buraya bu önemli bulguları paylaşmak için geldik. SAG bunu geniş çapta uygulamadan önce işlemle ilgili daha kapsamlı testler yapmayı planlamıştı. Fakat bugünkü olaylar planımızı hızlandırdı. Artık harekete geçme vakti geldiğine karar verdik. En aranan suçlumuzun kendini bize teslim edeceğini asla tahmin edemezdik.”</p>
<p>Selam verircesine yumruğunu kaldırdı fakat Michael kimi selamladığından emin değildi. Belki de kendini selamlıyordu. “Kaine -bunları başlatan kişi- öldü. Ve kendi dikkatsizliği sayesinde sinyalinin yerini belirleyip bağlantısını kesebildik, onu sonsuza dek yok ettik. Başkalarının çıkıp bu güçlü Tanjant olduklarını iddia edeceklerinden eminiz fakat inanın artık varlığı sona erdi. Tanjant istilasını durdurma planımız resmi olarak başlamadan en büyük zaferimizi kazandık.”</p>
<p>Yumruğunu kürsüye vurdu.,“Kaine öldü!”</p>
<p>İzleyicilerden alkış koptu. Bağırışlar, ıslıklar, yere vurmalar... hepsinin bunu onayladığını gösteren güçlü bir kükremeydi. Michael Aurasının tek kasını bile oynatmadı. Bryson ile Helga’ya baktı; onlar da kendisi gibi, olanlara inanamıyor gibi görünüyorlardı.</p>
<p>“O Kaine değildi,” dedi Michael fakat gürültüde Bryson’m kendisini duyabileceğinden emin değildi. Burnuna pis bir koku geliyordu. Weber nasıl bir oyun oynamıştı? SAG neyin peşindeydi?</p>
<p>Weber’e gelince, anın tadını çıkarıyor gibi görünüyordu. Sonunda sessiz olmaları için kollarını kaldırdığında spot ışıklarının altındaki yerini bırakmak istemiyormuş gibi görünüyordu.</p>
<p>“Lütfen,” dedi ve insanlar sessizleşerek yerlerini alıncaya dek birkaç defa tekrarladı. “Teşekkür ederim. Desteğinizi gösterdiğiniz için size minnettarım -hepimiz öyleyiz- fakat gerçek kutlama vakti henüz gelmedi. Büyük bir mücadele bizi bekliyor. Bilinen tüm Tanjantlara karşı Anti-Ölümlülük İlkesi tanımlayıp başlatmak büyük uğraş gerektiriyor. Şu an biz konuşurken bu salonda bile suçlu olduklarını bilen kişiler var. Fakat sessiz kalıyor, fark edilmemeyi umuyorlar. Sizi temin ederim ki böyle bir şey olmayacak. Adamlarım bunu sağlamak için gece gündüz çalışıyorlar. Görebildiğiniz üzere.”</p>
<p>Bir elini kaldırıp parmaklarını şaklattı -çocukluğunda hayalini kurduğu sihirli hokus pokusu yapıyormuşçasına gerçekten de parmaklarını şaklattı- ve sahnedeki birkaç koruma daha yere düştü. Kalan korumalar aniden ölmekten korkuyormuş gibi geri çekildiler.</p>
<p>VVeber işlediği cinayetlerden memnun görünüyordu. Silahını indirip devam etti.</p>
<p>“İstilacı Tanjantları belirleme sistemimiz mükemmel sayılmaz ama işe yaradığını az önce bir örnekle ispatladık. Kaine’in sahneye çıkıp kendini tanıtması ve konuşması sırasında harekat odasındaki çalışanlarımız onun bağlantısını SanalAğ’a kilitlemeyi ve kesmeyi başardılar. Ardından derhal korumalar üzerinde çalışmaya başladılar ve az önce tanık olduğunuz başarıları elde ettiler. Zaman içinde -çok yakında olmasını umuyoruz- dünyayı temizleyebileceğiz. Bu, Ölümlülük İlkesi’ni yeniden başlatmak isteyen Tanjantların heveslerini kıracaktır. Kesin ölüm anlamına gelecek. Gerçek ölüm.”</p>
<p>Michael bu sözler üzerine yüzünü buruşturdu. Bu kadın yüzünden kaybettiği Sarah akima geldi. Yerinde zar zor oturuyordu.</p>
<p>“SAG insanlığı bu virüsten kurtarabilir. Gerekenlerin yapılması için sizden yalnızca destek, tek taraflı yetki istiyoruz. Bir de kaynak... hem fona hem de insan gücüne ihtiyacımız var.</p>
<p>Sert, kendinden emin bakışlarla salona göz gezdirdi. “Dünyamız iblisler tarafından istila edildi, dostlarım. Ve bizler iblis çıkarıcılarız. Teşekkür ederim.”</p>
<p>Salonda bir kez daha alkış koptu. Michael’ın küçük grubu dışında herkes ayağa kalkmıştı. Kimse asıl önemli noktayı fark etmemişti: SAG yeryüzündeki tüm Tanjantları öldürecekti... ve onlarla birlikte, içinde bulundukları insanları da. Michael buna bir saniye daha katlanamayacaktı. Ayağa kalktı, koltukların arasından koridora çıktı, çıkış kapısına ve oradan da Letonya’nın bekleme salonunun dışındaki Geçit’e doğru koştu.</p>
<p>Uykudan çıkması gerekiyordu.</p>
<p><a id="bookmark1"></a>3</p>
<p>Michael olanlardan sonra Letonya elçiliğinden çıkmanın zor olacağını düşünmüştü ama korumaların yanından geçip Was-hington sokaklarına çıkarken adamlar yalnızca hızlıca başlarını sallamakla yetindi.</p>
<p>Sis yeniden kendini göstermişti. Hayalet gibi tabelaların, binaların, arabaların üzerine dökülüyordu. Michael’m tişörtü ve saçı ıslandı ve üç ya da dört kavşak geçtikten sonra kendini biraz sersemlemiş hissediyordu. İnsanlar sisin içinde büyülü bir şekilde beliriyor, kaldırımda yanından geçiyor ve arkasında bir kez daha gözden kayboluyorlardı. Dışarıda çok fazla kişi yoktu; Michael çoğunun HaberVurgu’ya takılıp VVeber’in büyük gösterisini tekrar tekrar izlediğini tahmin ediyordu.</p>
<p>Yürümeye devam etti. Işık yanınca duruyor, arabalara bakıyor, sonra devam ediyordu. Zaman zaman, sanki dünya ayaklarının altında parçalanmamış gibi dükkânların pencerelerinden bakıyordu. Nereye gittiği ya da ne yapacağı hakkında en ufak fikri yoktu ama geri dönemezdi. Yapamazdı.</p>
<p>Bryson deliye dönecekti. Helga öfkeden köpürecekti. Umurunda değildi. İkisini de seviyordu ama umurunda değildi. Onu daha sonra bulurlardı ya da o, onları bulurdu. Gezinmeye devam ederken zihninde korkunç bir fikrin ilk tohumları atılıyordu. Anlatmaya, korkunçluğunu kabul etmeye hazır değildi fakat öyle ya da böyle, doğruca ona doğru gidiyordu. Ve bunu tek başına yapması gerekiyordu.</p>
<p>Yürümeye devam etti ve sisin içinde kayboldu.</p>
<p><a id="bookmark2"></a>4</p>
<p>İlerledikçe daha yüksek, daha büyük ve modern binalar belirmeye başlamasına rağmen, sokaklar boşaldı. Yakınlarda bir nehir vardı ama bunu yalnızca yaklaştıkça görmeye başladığı devasa köprü yüzünden anlayabiliyordu. Öyle bir duruma geldi ki ancak beş dakikada bir insan görür olmuştu ve gün geceye dönmeye, karanlık sinsi ve ölümcül bir şekilde sisin içine sızmaya başlamıştı.</p>
<p>Dükkândan çıkan bir kadın Michael’a onun hoşuna gitmeyecek kadar dikkatli baktı. Aniden durarak gözleriyle onu takip ediyordu. Michael’ııı zihninde uyarı zilleri çalmaya başladı. O bir Tanjant’tı, öyle olmalıydı. Hızını artırarak kadının takip edememesi için çabucak birkaç dönüş yaptı. Etrafında süzülen yoğun sisin içinde takip edilip edilmediğini anlaması güçtü. İlerlemeye devam etti.</p>
<p>Bir ara kendim devasa bir otelin önünde buldu. Onu durduran şey yanıp sönen parlak ışıklı tabelaydı.</p>
<p><a id="bookmark3"></a><span style="font-weight:bold;">ÖZEL ODALI SİNİRKUTUSU HİZMETİMİZ VARDIR</span></p>
<p>Orada durup tabelaya baktı. Kelimeler kaybolarak yerini reklamlar, duyurular ve kampanyalar aldı ve tabela kendi programına devam etti. Daha sonra Michael’ın ilgilendiği kelimeler yeniden yandı.</p>
<p>Tabutlar. Bu otelde bir oda ve Tabut tutabilirdi. Ne yapması gerektiğini biliyordu. Doğruca ilerleyip kapıyı açtı ve resepsiyona gitti. Mükemmel saç kesimine sahip cana yakın bir adam onu karşıladı fakat gözlerindeki endişeyi saklayamadı. Hiç kuşkusuz HaberVurgu’yu izliyordu.</p>
<p>“Nasıl yardımcı olabilirim?” diye sordu adam.</p>
<p>Michael nefes aldı ve konuştu. “En iyi Tabutunuzun olduğu en iyi odanızı istiyorum. Şey, yani, SinirKutunuzu. Ve derhal giriş yapmam gerekiyor.”</p>
<p><a id="bookmark4"></a>5</p>
<p>Michael odasındaki yatağa uzanmış, tavanı izliyordu. Bugün her şey yolunda gidiyor gibiydi. Tabii kanlı saldırıyı saymazsa. Dünya Zirvesi’nden ve Letonya elçiliğinden çıkmayı başarmış, Washington sokaklarında hayatta kalmış, Tabut hizmeti olan bir otel bulmuş ve üstüne bir de çok önceden yarattığı sahte kimliğiyle kendisine bir oda tutabilmişti. Jackson Porter’m ailesinden çaldığı parayı kullanarak.</p>
<p>Biri ne yaptığını anlayabilirdi. Belki takip ediliyordu. Birinin dikkatini çekebilirdi. Fakat dünyanın şu an uğraşması gereken çok daha büyük sorunları vardı. Ne olursa olsun, biri onu bulana kadar işini bitirmiş olmayı umuyordu.</p>
<p>Kapı çalındı.</p>
<p>Kısacık bir an göğsünde korku kıvılcımı belirdi. Fakat sonra bir ses, “Oda servisi,” diye seslendi. Menüdeki neredeyse her şeyden sipariş vermişti. O sabah kalktığından beri pek bir şey yememişti ve artık açlık kendini göstermeye başlamıştı.</p>
<p>Gücünü toplaması gerekiyordu. Dumanı tüten yemeklerle dolu servis arabasını getiren kadına bahşiş verip kapıyı kapadı, kilitledi ve kilit dilini sıkıştırdı. Ardından cipsle başlayarak yemeklerine saldırdı. Her lokmasında Sarah’yı düşündü.</p>
<p><a id="bookmark5"></a>6</p>
<p>Yarım saat sonra soyunmuştu ve açık Tabut’un başında duruyordu. O kadar çok yemişti ki midesi tatmin edici bir şekilde şişmişti. İyi şans için şişliği ovdu, ardından kutunun içine girdi ve sırtüstü yattı. Sinirlerini yatıştırmak için birkaç derin nefes aldı, itiraf etmek istediğinden daha çok korkuyordu.</p>
<p>Bryson, Helga ve Helga’nm Tanjant Birliği o an sokaklarda kendisini arıyordu. Buna emindi. Aynı zamanda deliye dönmüş ve sinirli olduklarından da emindi. Kendini kötü hissetti -onları o şekilde bırakmamalıydı- ama bunu tek başına yapması gerekiyordu. Döndüğünde af dileyecekti.</p>
<p><span style="font-style:italic;">Dönerse.</span></p>
<p>Hayır, <span style="font-style:italic;">döndüğünde.</span></p>
<p>Hayır. <span style="font-style:italic;">Dönerse.</span> Yalan söylemesinin bir manası yoktu.</p>
<p>Dış konsol üzerinde başladığı programlamayı bitirdi. Ardından kulağına uzanıp AğEkranı’na tıkladı. Daha <span style="font-style:italic;">önce</span> yazdığı mesajı beş aşamalı gizli kodla şifreleyerek Tanjant’m verdiği tek seferlik bağlantı sağlayan linke gönderdi. Orada bir yerdeyse mesajı alacaktı. Michael son tuşa da bastı, gözlerini kapadı ve mekanizmanın vücudunu ele geçirip onu Uyku’ya Daldırmasını bekledi.</p>
<p>SıvıJeller.</p>
<p>HavaKabarcıkları.</p>
<p>SinirBağlar.</p>
<p>Onlar bağlanmaya başladığı sırada, gönderdiği mesajda yazan kelimeleri sanki gözkapaklarının arkasına basılmışlar gibi gördü.</p>
<p><span style="font-weight:bold;">Kaine,</span></p>
<p><span style="font-weight:bold;">Ekte gönderdiğim koordinatlarda buluşalım.</span></p>
<p><span style="font-weight:bold;">Sana söylemem gereken bir şey var.</span></p>
<p><a id="bookmark6"></a><span style="font-weight:bold;">13. BOLUM</span></p>
<p><a id="bookmark7"></a><span style="font-weight:bold;">KOD KANSERİ</span></p>
<p><a id="bookmark8"></a>i</p>
<p>Uyku korkunç bir yere dönüşmüştü.</p>
<p>Kullandığı Tabut otele ait olduğu ve kamuya açık sistemle çalıştığı için Dalma sırasında onların kurallarına uymak zorunda kaldı. Büyük bir alışveriş meydanındaki Geçit’e ulaştı. Daha iyi bir zaman olsaydı buraya günde bin müşteri gelir, alışveriş yapar, oyun oynar ve sanal yemek yerdi. Sokak sanatçıları ve her türlü hizmeti vermeye programlanmış -evsiz kılığına girip para dilenenlerden arızalı kodlar yüzünden oluşan veri tozunu süpürmeye kadar- Tanjantlar olurdu. Hepsi de meydanın gerçek bir şehirmiş gibi hissettirmesi için tasarlanmıştı.</p>
<p>Şimdiyse bundan daha uzak olamazdı.</p>
<p>Weber onları Lance cihazıyla her ne yapmaları için tuzağf düşürdüyse, <span style="font-style:italic;">SAG’m koruması</span> gereken dünyayı mahvetmişti. T ihlalle oluşan güvenlik eksikliğinin sıradan bir hacker’ın g istediği her şeye zarar vermesine olanak sağladığı apaçık görülüyordu. İnsanların zarar vermekten neden hoşlandığını Michael hiç anlamıyordu ama hoşlarına gittiği kesindi; alışveriş meydanı savaş alanına dönmüştü.</p>
<p>Vitrinler çökmüş ya da yumuşak plastikten yapılmış da güneşte bırakılmış gibi eğrilmişti. Bazıları karmaşık pikseller halinde çözünmüştü, bazı kısımları hata veriyor, bir görünüp bir kayboluyordu. Terk edilmiş Tanjantlar sokaklarda geziniyordu, görünüşe bakılırsa ana programları çalınmıştı ve amaçsızca gezmeye bırakılmışlardı. Hatta bazıları tehlikeli görünüyordu, bir sürü sanal güce sahiplerdi fakat bilinçleri ve masum ziyaretçilerin Auralarma saldırmamak için de bir sebepleri yoktu. Michael şüpheli görünen her şeyden uzak durdu.</p>
<p>Böylesine gerçekçi bir yer yaratmak için gereken kodların çoğu zorla Çürütülmüş ya da çıkan kaostan burada kalamayacak kadar korkan operatörleri tarafından ihmal edilmişti. Cadde ve kaldırımlarda çukurlar vardı. Nereye gittiği belli olmayan siyah kara deliklerdi; Geçit olmayan berbat yerlere -muhtemelen yalnızca Michael gibi deneyimli kodlayıcıların kaçabileceği yerlere-çıkıyorlardı.</p>
<p>Buraya geldiğinde Michael’m aklına ilk gelen kelime <span style="font-style:italic;">korkutucu</span> olmuştu Ve hâlâ öyle düşünüyordu. Uyku’da gezintiden dönen sıradan biri olsaydı iliklerine kadar korkuya kapılırdı. <span style="font-style:italic;">Sahip olduğu</span> yeteneklerle bile korkuyordu. Kendine güveniyordu ama korkuyordu.</p>
<p>Meydanda dikkatlice ücra bir noktaya doğru ilerledi, böylece kodu kırıp istediği yere gidebilmesi daha kolay olacaktı. Her adımını dikkatle atıyordu; bölgedeki hasar durağan değildi; bir ara tam önünde bir boşluk belirmişti. Dükkânların ve restoranların olduğu merkezden uzaklaştığı sırada karanlık ara yola çıkan bir sokak buldu. Sokağın sonunda soluk mor bir parlaklık vardı ve orada rahatça kendi işine bakabileceğini biliyordu.</p>
<p>Ara yola girdi. Dar patikadaki programlama meydandaki sesi kesiyordu ve sanki kulaklarına pamuk tıkanmış hissi veriyordu. Korkunun fikrini değiştirmesine izin vermeyecekti. Bu enkaz halindeki SanalAğ’ın üstesinden gelebilecek biri varsa o da Michael’dı. En azından kendine böyle söylüyordu.</p>
<p>Sonunda mor ışık huzmesine ulaştı. Herhangi bir cismi ya da şekli veya belli bir kaynağı yoktu. Herhangi bir şeyin izi yoktu.</p>
<p>Kod gerçekten de parçalanıyordu. Bunu hiçbir şey daha iyi gösteremezdi; sanki programcılar alışveriş meydanının gerçekçi görünmesi için herhangi bir çaba sarf etmemişler gibiydi. Ortasından kırılmıştı, kenarları yoktu. Michael gerçek anlamda sanal hiçliğin ortasında duruyordu.</p>
<p>Oturup gözlerini kapadı ve koda daldı.</p>
<p>Tahmin ettiğinden de kötüydü.</p>
<p><a id="bookmark9"></a><span style="font-weight:bold;">2</span></p>
<p>Biri ondan, içine girdiği kırık kodlardan oluşan lağım çukurunu tarif etmesini istese çürük derdi. İnsan vücudunun -kaslar, organlar ve dokuların- çürük hücreler tarafından yavaşça yok edildiğini hayal etti. Çökmüş ve yenmiş.</p>
<p>Etrafındaki her şey hastalıklı görünüyordu.</p>
<p>Akan kod satırları kırılmış, eğrilmiş, düğüm olmuştu. Kod parçaları -sayısız alfabenin rakam ve harfleri ve matematik ile fen sembolleri- doğru görünmüyordu. Düz olması gereken yerler dalgalı, dalgalı olması gereken yerler düzdü. Pürüzlü delikler ve kesik komutlar; eğrilmiş, gerilmiş ya da amip gibi yayılmış birimler...</p>
<p>Üstelik hepsi bu da değildi. Arka plan rengârenkti; Michael’ın deniz tutmuş gibi hissetmesine sebep olan soluk yeşil, koyu sarı ve turuncu.</p>
<p>Fakat hepsiyle doğrudan yüzleşmesi gerekiyordu.</p>
<p>Bu SanalAğ’da programlama yapmak sıfırdan öğrenmek gibiydi. Ama bunu yapabilecek biri varsa o da kendisiydi. Bunu biliyordu. Etrafındaki sanal anlamsızlık kasırgasını incelerken zihni alışmaya başlamıştı bile. <span style="font-style:italic;">Ah, şu sembol buna dönüştü; şu kod satırı aslında şunu yapıyor; o üç fonksiyon şu iki fonksiyonun tetiklediği şeye ekleniyor.</span> Belki de bunun sebebi varlığının kodlardan oluşmasıydı ama ilk defa gözlük takan miyop bir çocuk gibi bulanıklığın ötesini görmeye başlamıştı.</p>
<p>Hem heyecanlanıp hem korkarak kendini delik deşik edilmiş kod yığınının içine attı. Ve bunun bir anlamı vardı. Bir sürü anlamı vardı.</p>
<p><a id="bookmark10"></a>3</p>
<p>Çalışırken zaman tüm anlamını yitirdi. O kadar odaklanmıştı ki başını ezilmiş üzüm gibi hissediyordu. Sanal gözleri durması için yalvarıyordu, acı bıçak gibi gözlerine saplanıp kafatasına batıyordu. Ama kendini kaptırmıştı ve adrenalin dolu telaşı devam etmesini sağlıyordu.</p>
<p>Sonunda kendini ondan çekerek sahipsiz bölgedeki tuhaf patikadan fırladı. Gerçek anlamda uçmak gibiydi, rüzgâr vücuduna çarpıyor, kıyafetlerini ve saçlarını uçuşturuyordu. Canlanmış, nefesi kesilmiş bir halde kendini bu coşkuya bıraktı. Uzayda uçan bir roketti adeta. Göğsünde kelebekler uçuşuyordu, zihni hava kadar hafifti.</p>
<p>Tıpkı karanlık odada uyuyan birinin ışığın açıldığını anlaması gibi, geldiğinde bunu bilecekti. Altındaki yumuşak zemini hissetti, rüzgârın ağaçların sanal yapraklarını hışırdattığını duydu, çam ve toprak kokusu aldı.</p>
<p>Gözlerini açtı.</p>
<p>Yakındaki ağaç ev her zamanki gibi güçlü ve sert görünüyordu. Orman dört bir yana uzanıyordu; böceklerin, kurbağaların ve kuşların sesi normalden biraz kısık olsa da havayı dolduruyordu. Renkler biraz soluktu; ağaçlar o kadar uzun, kokular o kadar güçlü değildi. Fakat sonuçta kod şimdiye dek Uyku’da gördüklerinden çok daha sağlıklıydı.</p>
<p>Bu evi Sarah ve Bryson’la birlikte <span style="font-style:italic;">Derin HayatDamarı’mn </span>dışında, zeki kodlayıcılarm bulamayacağı bir yere yapmışlardı. Ağaç evi, tavan kapağına çıkan merdiveni görmek yüreğinin burkulmasına sebep oldu. Sarah’nın ölümünün acısı geri geldi ve ormanda yere uzanıp cenin pozisyonunda yattı, Onu özlüyordu. Onu çok özlüyordu. Başı hâlâ burayı eski haline getirmek için yaptığı çalışmadan dolayı ağrıyordu, buraya gelmek için çürümüş kodların arasından yaptığı yolculuğu saymıyordu bile ama kalbindeki ızdırap çok daha kötüydü.</p>
<p>Ajan Scott böyle bir şeyi nasıl yapabilmişti? En iyi arkadaşım nasıl ondan alabilmişti?</p>
<p>Daha önce hiç böyle bir acı yaşamamıştı. Sarah’nın kıymetini bilememişti. Sarah hep yanındaydı ve her zaman da öyle olacağını sanmıştı. Ajan Weber gibi birinin hâlâ hayatta olup da en yakın arkadaşının ölmüş olması gerçeğiyle yüzleşmek zordu.</p>
<p>Bir de Kaine vardı. VVeber’i nasıl anlamıyorsa, Kaine’i de anlamıyordu. Tanjant’m gelmesini ummaktan başka yapabileceği bir şey yoktu.</p>
<p>Kendini bin kiloymuş gibi hissediyordu ama sonunda ayağa kalkabildi ve ağaç eve tırmandı. Sarah’nın ağaç evine.</p>
<p><a id="bookmark11"></a>4</p>
<p>Zaman geçti.</p>
<p>Michael, Bryson’ın mobilyalara en önemli katkısı olan, köşedeki armut koltukta oturuyordu. Sık sık söyledikleri gibi kusmuk rengiydi. Ne yazık ki Michael’a içinde yüzdüğü kodları hatırlatıyordu.</p>
<p>Sarah karşısındaki duvara adını kazımıştı ve Michael dalgınca ona baktı. Ağrıyan kalbi donuk bir uyuşukluğa dönüşmüştü ve orada kıpırdamadan uzanırken adının harflerine teker teker baktı. Ölmüş olması mümkün görünmüyordu. Keşke o da kendisi gibi Tanjant olsaydı ve Kaine hayatlarına hiç girmemiş olsaydı, böylece oyunlarına devam edip zihinleri Çürüyüp mutlu bir unutkanlığa sürüklenene dek sonsuzluk gibi gelen bir süre boyunca hayatı dolu dolu yaşayabilirlerdi.</p>
<p>Daha fazla zaman geçti.</p>
<p>Sonunda ayak sesleri, ağaç evinin altındaki yaprakların hışırtısı duyuldu. Michael hızla doğruldu, ayaklan sertçe ahşap zemine vurdu. Bakışları tavan kapağına odaklandı.</p>
<p>“Michael,” dedi aşağıdan bir adam.</p>
<p>Michael yavaşça ayağa kalktı, en ufak bir ses bile çıkarmamaya dikkat ediyordu. Gerçi sessiz olması için bir sebep de yoktu. Her kim geldiyse Michael’m orada olduğunu doğal olarak biliyordu. Asıl soru, gelen kişi Kaine miydi yoksa bir taklitçi mi?</p>
<p>Yavaşça kapıya doğru ilerleyip öne eğildi ve delikten baktı.</p>
<p>Merdivenin yanında bir adam durmuş, yukarı bakıyordu. Bu oydu -Kaine’di-, Michael’ın onu son gördüğü Aurasmdaydı. İlk gördüğü zamanki yaşlı, bir ayağı çukurda hali değil, genç versiyonuydu. Mükemmel şekil verilmiş kırçıllı saçlara, keskin çene hattına ve parlak, zeki gözlere sahipti. Koyu renk, üç parçalı takım elbisenin içinde yakışıklı bir işadamı zannedilebilirdi.</p>
<p>“Yukarı çıkabilir miyim?” diye sordu.</p>
<p>“Şey, tabii.”</p>
<p>Hayatının en önemli konuşmasını yapmak için pek de iyi bir giriş sayılmazdı.</p>
<p>Kaine bir basamağı sıkıca tuttu ve takım elbiseli, orta yaşlı bir adam için dünyanın en normal şeyiymiş gibi tırmanmaya başladı. Kaine’in başı açık kapıda belirince Michael geri çekildi ve artık Tanjant karşısında duruyordu. Michael’ın Aurasından yaklaşık otuz santim uzundu ve yüz ifadesinden ne düşündüğünü anlamak imkânsızdı. Öfkeli görünmüyordu ama pek mutlu olmadığı da aşikârdı.</p>
<p>Birkaç saniye boyunca ikisi de bir şey söylemedi.</p>
<p>İlk konuşan Kaine oldu. “Neden buradayım, evlat? Sana birkaç şans verdim ve her defasında beni geri çevirdin.”</p>
<p>“Ben...” Michael böyle olmasını hayal etmemişti.</p>
<p>“Senin varlığının tek sebebi benim,” diye devam etti Kaine. “Seni istediğim zaman sona erdirebileceğimin farkmdasındır herhalde. İtaatkâr bir köpek gibi Weber’in her emrini yerine getirmeni merakla ve itiraf etmeliyim ki eğlenerek izledim.”</p>
<p>Michael toparlanmaya çalıştı. “Dinle...”</p>
<p>“Evet? Neden buradayım?” diye sözünü kesti Kaine.</p>
<p>“Ben... şey...” Michael armut minderleri işaret etti. Nereden haşlayacağına karar verme konusunda güçlük çekiyordu. “Oturabilir miyiz? Güçlü olduğunu biliyorum ama bu görüşmeyi mahvetmeyeceğim. Senin güç gösterilerin olmadan oturup konuşalım.” Michael kıpırdamadan durmak ve ifadesini sabit tutmak için çabalıyordu.</p>
<p>Kaine cevap vermeden önce bir süre düşündü ve konuştuğunda Michael Tanjant’m dudaklarında belli belirsiz bir gülümseme gördüğüne yemin edebilirdi. “Öyle olsun. Öyle olsun.” Kaine bir genç kadar kıvrak bir hareketle en yakınındaki mindere oturdu. Michael da Bryson’m meşhur armut koltuğuna yerleşti. “Şimdi,” dedi Kaine sabırlı tonunu abartarak. “Neden burada olduğumu öğrenebilir miyim lütfen?”</p>
<p>Michael adamı dikkatlice süzdü. “Senin Kaine olduğundan nasıl emin olabilirim? Daha demin Dünya Zirvesi’ndeydim ve sözde gerçek ölümünü izledim.”</p>
<p>Kaine ellerini kucağında birleştirdi. “Konuşacaksak vakit kaybetmeyelim, tamam mı? Öncelikle şu konuda anlaşmaya varalım. Onun Weber’in şovlarından biri olduğunu gayet iyi biliyorsun. Onun ben olmadığımı bildiğini gözlerinde açıkça göremesem kendimi hakarete uğramış hissederdim. Tüm yaptıklarımdan sonra o tuzağa düşeceğimi düşündüysen çok üzülürüm.”</p>
<p>Bu kez, “Öyle olsun,” deme sırası Michael’daydı. “Sormam gerekiyordu. Mesajlarıma koyduğum şifreyi başka kimsenin kırabileceğimi düşünmüyordum ve zirvedekinin sen olduğuna hiç inanmadım. Sen busun.”</p>
<p>Kaine başını onaylarcasına yavaşça salladı. “Öyleyse yeniden soruyorum; neden buradayım?”</p>
<p>Michael’ın göğsünde nefes almasını güçleştiren korkunç bir titreşim oldu. “Ben... ben sanırım artık kırılma noktama ulaştım. Tüm bunlar başladığından beri... VVeber benimle ilk iletişime geçip de Yol’a gönderdiği zamandan beri... kendimi kukla gibi hissediyorum. Kobay gibi. Katledilmeye gönderilmiş kuzu gibi ya da hangi atasözü kullanılıyorsa öyle. Ve hilmek istediğim bir şey var... neden ben? Amaç ne?”</p>
<p>“Beni buraya şikâyet etmek için mi çağırdın?” diye sordu Kaine. “Şikâyetlerin not edildi.”</p>
<p>Michael, Kaine’in esprili davranmayı seçmesine memnundu çünkü onu küplere bindirip tedirginliğinin azalmasını sağlamıştı. “İşte, tam da bu,” dedi Kaine’i parmağıyla işaret ederek. “Bundan bıktım artık. Benimle normal insan gibi konuş. Buraya gelip sözlerimin dinlenmesini istemekte çok haklıyım. Bana biraz saygılı davranıp beni tehdit etmeden söyleyeceklerimi dinler misin!” Konuşmasını bitirirken resmen bağırıyordu ve yüzü kıpkırmızıydı.</p>
<p>Neyse ki Kaine sakin kaldı. Alçakgönüllü bir ifadeyle omuz silkti. “Güzel konuştun,” dedi. “Buraya geldim ama değil mi? Söyleyeceklerini dinleyeceğim. Fazlasıyla meraklandığımı bilmeni isterim.”</p>
<p>Michael tatmin olarak başını onaylarcasına salladı. “Peki öyleyse. Şu andan itibaren benim istediğim şekilde yapacağız. Bir sürü sorum ve bir sürü fikrim var.”</p>
<p>Kaine tek kelime etmedi ama odaklanmıştı, gözlerinde keskin bir ifade vardı.</p>
<p>Michael doğru yolda olduğuna dair kendini ikna etmek istercesine başını yeniden salladı. “Peki, sırayla gidelim. Bana bu... ölümsüzlükle ilgili her şeyi anlatmanı istiyorum. Bir de neden? Sebeplerin nedir?”</p>
<p>Kaine duruşunu değiştirerek Michael’a doğru eğildi. “Seninle konuşurum ama bana bir sorunun cevabını ver: Neden şimdi?” Michael tereddüt etmedi. “Çünkü SAG’ı durdurmamız gerekiyor.”</p>
<p><a id="bookmark12"></a><span style="font-weight:bold;">U. BÖLÜM</span></p>
<p><a id="bookmark13"></a><span style="font-weight:bold;">ÖNGÖRÜ</span></p>
<p><a id="bookmark14"></a><span style="font-weight:bold;">1</span></p>
<p>Michael, Kaine’in dikkatini çektiğini hemen anladı. Tanjant muhtemelen bir sürü şey bekliyordu ama bunu değil. Michael ondan nefret ettiği gerçeğini hiçbir zaman gizlememişti.</p>
<p>Michael içinse olay basitti. Weber ve SAG korkunç bir şey peşindeydi ve onları durdurabilecek güce sahip tek kişi Kaine’di. Michael’ın yalnızca onu doğru şekilde kullandığından emin olması gerekiyordu.</p>
<p>Kaine sonunda konuştu. “İtiraf edeyim, beni şaşırttın.”</p>
<p>“Şaşıracağımı tahmin etmiştim.”</p>
<p>“Başından beri benimle çalışmanı istedim,” dedi Tanjant. “Tek isteğim buydu. İlk olarak senin Ölümlülük İlkesi’ne seçilmenin bir sebebi var. Ye birkaç defa yardımını istemeye gelmemin de bir sebebi var. Neden onca şeyden sonra bir anda teklifimi kabul etmeye karar verdin?”</p>
<p>“Kovan’ı biliyorum,” dedi Michael. “Tanjantlar tarafından çalınan bedenler ile o bedenlerden alınıp saklanan bilinçler arasındaki bağdan haberim var. Var olmak için birbirlerine ihtiyaçları var.” Kaine şaşırdıysa bile iyi saklıyordu. “Ve?”</p>
<p>“Ve şimdi SAG senin yarattığın sorunun çözümünün o bağı koparıp iki tarafı da öldürmek olduğunu düşünüyor. Bu yüzden yardımına ihtiyacım var.”</p>
<p>Kaine minderde kıpırdanarak ellerini kucağına koydu. Bakışlarını Michael’ın üzerine sabitledi. Tanjant’ın aklından ne geçtiği hakkında Michael’m hiçbir fikri yoktu.</p>
<p>“Sen ciddisin, değil mi?” dedi Kaine sonunda.</p>
<p>Michael bıkkınlığını saklayamadı. “Evet, ciddiyim.”</p>
<p>Kaine ellerini kaldırdı. “Ben sadece... doğru yolu bulduğunu görmek biraz rahatlattı.”</p>
<p>“Ee?” diye üsteledi Michael. “SAG hakkında ne biliyorsun? Ne yapmayı amaçlıyorlar?”</p>
<p>Kaine yeniden kıpırdandı ve sinirle iç geçirdi. “Üzgünüm ama burada olmayacak. Masanın sandalyelerinde oturabilir miyiz lütfen?”</p>
<p>Masa küçüktü, sandalyeler daha da küçüktü. Fakat Kaine’in konuşmaya devam etmesi için bu gerekliyse Michael sorun etmeyecekti.</p>
<p>“Peki,” dedi Michael. Birkaç saniye sonra karşılıklı oturmuşlardı.</p>
<p>Kaine yüzünde oldukça ciddi bir ifadeyle öne eğildi. “SAG konusunda sana katıldığımı söyleyerek başlayayım. Ahlakın çok... çok ötesine geçtiler. Ama sana şunu sorayım, Michael: Neden Kovan? Muazzam karmaşıklıkta bir program yaratma, sürdürme ve koruma zahmetine neden gireyim?”</p>
<p>Michael tuzağa düşebileceğinden endişeleniyordu ama dürüstçe cevap vermesi gerektiğini biliyordu. “Çünkü o bağ olmak zorunda. Tanjantları, taşıyıcı insanların içinde canlı tutmak için.”</p>
<p>“Hayır.” Kaine başını iki yana salladı. “Kesinlikle hayır. İnsan zekâsının yerini Tanjantlarla değiştirmek isteseydik öyle yapardık. Tanjant’ı yükle ve yerini aldığı yaşamı sonlandır. Senin bahsettiğin bağ Kovan <span style="font-style:italic;">yüzünden</span> var. Çünkü o insanları canlı tutmak istedim ve bunu yapmak için de ikisi arasında bir bağa ihtiyaç vardı. Biri diğerine bağlı. Böyle çünkü ben böyle <span style="font-style:italic;">yaptım. </span>Diğerleri... eh, diğerleri nasıl olduğunu umursamıyor. Bu süreçte her zaman kendilerince sebepleri vardı.</p>
<p>Michael ona baktı, aklı inanmakta güçlük çektiği yerlere gidiyordu. “Yani...”</p>
<p>Kaine başını onaylarcasına salladı, ağzının köşesinde üzgün bir gülümseme oluştu.</p>
<p>“SAG,” dedi Michael.</p>
<p>“SAG. Her şeyi çözdüm. Gerçeği bilmeye hazır <span style="font-style:italic;">mısın?</span> Bunu kaldırabileceğini düşünüyor musun?</p>
<p>Michael’ın tek yapabildiği başını evet anlamında sallamak oldu.</p>
<p>Kaine öne eğildi. “Beni onlar yarattı, Michael,” dedi Tanjant. “Beni SAG yarattı.”</p>
<p><a id="bookmark15"></a><span style="font-weight:bold;">2</span></p>
<p>Kaine arkasına yaslandı, sanki az önce hangi kodu tetiklediyse onun yüzünden tüm vücudu büzüşmüştü. Michael zihninde parçaları birleştirirken ona baktı.</p>
<p>“Beni onlarca yıl önce yarattılar,” diye devam etti. “Giderek daha da güçlenen deneysel yapay zekâ. SAG’daki insan akıllarının hiçbiri Ölümlülük İlkesi’ni kendi başlarına yaratamazdı. Hiçbir insan aklı yapamazdı; fazlasıyla karışık. Böylece ben ortaya çıktım. Değerim de iki katma çıktı. İlke yaratıldıktan sonra onların kötü adamı olabilirdim. Çok kötü adamı.”</p>
<p>Michael başını iki yana salladı. Buna inanamıyordu. “Yani başından beri hepsini onlar mı planlamıştı? Neden? Dünya mahvoldu ve çoğu insan onları suçluyor!”</p>
<p>Kaine karşısında aptal bir çocuk varmışçasına başını salladı. “Tabii ki hepsi planlanmamıştı. İşler, planladıklarından çok daha kötüye gitti. Benim duygusal olacağımı bilmiyorlardı. Kendi planlarımı kurabileceğimi. Kovan’ı bilmiyorlardı. Böylece her şey umduklarından çok daha kötü ve hızlı bir şekilde inişe geçti. Dünyanız ne kadar dibe batarsa, kurtardıkları zaman SAG o kadar büyük kahraman olur.”</p>
<p>Michael kendini pek iyi hissetmiyordu. “Yani diyorsun ki seni SAG programladı, Ölümlülük İlkesi’ni yaratman için seni yönlendirdi, sonra da dünyaya binlerce Tanjant göndererek isyan çıkardı... ve bunu HaberVurgu’da iyi görünmek için mi yaptı?” “Aptal olma,” diye tersledi Kaine. “Kısa süre önce Dünya Zirve-si’ndeydin. Neler olduğunu biliyorsun. Dünyadaki tüm hükümetler kendilerini kurtarmaları için SAG’a resmen yalvarıyorlar. Tüm bunlar sona erdiğinde SAG dünyanın en güçlü kuruluşu olacak ve o gücü elinden asla bırakmayacak. Tehdidin, bunun olmasına yetecek kadar azalmasına asla izin vermeyecekler. Neredeyse şimdiden kazandılar sayılır.”</p>
<p>“Peki ya sen?” diye sordu Michael. “Tüm bunlarda senin rolün ne?”</p>
<p>“Benim rolüm mü?” diye tekrarladı Kaine. “Benim rolüm, onların düşmanı olmam; tıpkı senin gibi. Başından beri planları buydu. Beni kullandılar. Seni kullandılar. Zekâlarım takdir etmelisin. Onlara düşman olduğumuzda onlar da zaten bunu istiyorlardı. Kovan bir jokerdi ve şimdi onu da çözdüler. Çok yakında hiçbir şey yapamayacağız. SAG resmen dünyayı yönetecek ve biz öyle ya da böyle sonlandırılacağız.”</p>
<p>“Öyleyse ne yapacağız?” diye sordu Michael. Bundan ne kadar nefret etse de Kaine’le birlikte çalışmaktan başka seçeneği olmadığı artık apaçık ortadaydı.</p>
<p>“Her şey Kovan’da bitiyor,” dedi Tanjant. “Her şey Kovan’a bağlı. SAG onu ortadan kaldırmak, orada tutulan her zihni silmek ve Tanjantları öldürüp dünyayı kurtararak zafer kazandıklarını duyurmak istiyor.”</p>
<p>“Tamam.” Michael, Kovan’m önemli bir rol oynayacağını zaten tahmin ediyordu. “Peki, onları nasıl durduracağız?”</p>
<p>Kaine bir süre düşündü. “Vaktimizin az olduğunu biliyorum. Ve derhal yapmamız gereken birtakım şeyler var. Ama öncelikle sana bir şey göstermem gerekiyor. Zamanını harcadığına kesinlikle değecek.”</p>
<p>“Nedir?” diye sordu Michael.</p>
<p>“Bir zamanlar sana tüm SanalAğ’m emrinde olmasının nasıl bir şey olduğunu göstermeye çalışmıştım. Hatırlıyor musun?” “Şey, evet,” diye cevaplayan. Michael Tanjant’ın, iğnelemesini anladığını umuyordu. O mor ışık demetine yapışıp Uyku içinde sayısız program arasında seyahat edişini asla unutmayacaktı.</p>
<p>Kaine, <span style="font-style:italic;">her zaman başarılı olamazsın,</span> dercesine omuz silkti. “Senin ve arkadaşlarının üzerinde pek... etkili bir şekilde çalışmadı, bu yüzden sana madalyonun diğer tarafını göstereceğim. Sana dünyanın -gerçek, nefes alan dünyanın- sonsuza dek nasıl değişmek üzere olduğunu göstereceğim.”</p>
<p>Michael nefesini tuttu. “Tamam.”</p>
<p>“Büyülenmeye hazır ol.”</p>
<p>Etraflarındaki her şey kayboldu ve yerini karanlık aldı.</p>
<p><a id="bookmark16"></a>3</p>
<p>Michael uzayın karanlığına fırlatıldığını hissetti. Görüşünün yarısını kaplayan, önündeki devasa gezegen dolunaydan parlaktı. Kaine yanında, merakla açılmış gözlerle bakıyordu. Michael bir şeyler söyleyecekti ki durdu, bunun yerine Tanjant’ın dikkatini çeken gökcismini incelemeye karar verdi.</p>
<p>Arkasını döndüğünde onun gezegen olmadığını fark etti.</p>
<p>Işıkla dolu kristal bir kürenin içinde, neredeyse tamamen gelişmiş bir insan ceniniydi. Bebeğin küçük kol ve bacakları göbek bağının etrafında bükülüyordu; kocaman mavi gözleri açıktı ve gelişiminin böylesine erken safhasında olmaması gerektiği kadar bilgece bakıyordu.</p>
<p>“Şuna bir bak,” dedi Kaine, kısık ama berrak bir ses tonuyla. “Yaşam bir mucize. Sence de öyle değil mi? Bir grup hücre ürüyor ve bugün olduğun kişiye dönüşüyor. Tamamen gelişmiş, yürüyen, konuşan, koşan, zıplayan, yenjek yiyen, dans eden, uyuyan bir insan.”</p>
<p>Dönüp Michael a baktı. “İnsanların yaşadığı ve bizim yaşayamadığımız bir sürü şey var. Bu basit doğum aşamasından ergenliğe, kırılan bacaklara, derisi sıyrılmış dizlere, tenini ısıtan gerçek güneş hissine kadar... Ölümlülük İlkesi’ne dek hiçbir Tanjant’ın kanlı canlı olmanın nasıl bir şey olduğunu bilme fırsatı olmamıştı. Ama şimdi bunu yaşadık. Güzel. Bana katılmıyorsan söyle.”</p>
<p>Michael bu tuhaf cümle karşısında şaşırdı. “Ben... ee... neye katılmıyorsam?”</p>
<p>“Artık gerçek bir insan bedeninde yaşıyorsun,” diye açıkladı Kaine. “Bunun güzel bir şey olmadığını söyle.”</p>
<p>Michael omuz silkip dikkatini süzülen devasa rahme çevirdi. “Ne düşündüğümün önemi yok. Ya da senin ne düşündüğünün. Ya da herhangi birinin. Bu doğru değil. Gidip insanların hayatını çalamazsm.”</p>
<p>“Kesinlikle,” dedi Kaine. “Yüzde yüz haklısın.”</p>
<p>“Öyle mi?”</p>
<p>Kaine başını onaylarcasına salladı. “Ben kimsenin hayatını çalmak istemiyorum, Michael. Bunu SAG istedi. Sonuçlarını hafifletmek için <span style="font-style:italic;">ikincil zarar</span> terimini kullanıyorlar. Fakat onlar daha şüphelenmezken benim sezgilerim gelişti ve daha büyük bir bakış açısı edindim. Çok daha büyük. Bu yüzden Kovan’ı yarattım. Jackson Porter hâlâ iyi durumda. Hayatta. Sen onun hayatını çalmadın.”</p>
<p>Michael gözlerini devirdi. “Ah, yapma. Onun bedenini çaldık. Ne fark eder ki? Sen hayatını turuncu bir kürenin içinde geçirmek ister miydin?”</p>
<p>Kaine kahkaha attı. “Michael, yemin ederim. Öyle şeyler söylüyorsun ki sürekli haklılığımı kanıtlıyorsun. Tanjant olduğunu öğrenmeden önce tüm hayatın nasıldı sanıyorsun? Bana bunun cevabını ver?”</p>
<p>“Ben... kendimce bir şekilde hayattaydım. Daha farklı bir şey bilmiyordum bu yüzden önemi yoktu.”</p>
<p>Kaine sertçe gözlerini kırptı, ardından ellerini salladı ve aniden gezegen büyüklüğündeki rahim kaybolarak yerini Kovan’m kıvrımlı devasa duvarı aldı. Sayısız turuncu ışık küresi titreşiyor, parlıyordu.</p>
<p>“Bedenlerini kaçırıp bir kutuya tıkmış değiliz,” dedi Kaine. “Senin Tanjant olduğun zamankinden farkları yok. Kovanı onların sanal Tabut’u olarak düşün. Aura’ya erişip SanalAğ’ı tecrübe edebilecekler. Evet, özleri, akılları, hafızaları, kişilikleri -onları oldukları kişi yapan her şey- burada saklanıyor. Ama sen de öyleydin. Eskiden yalnızca bir programdan ibaretken sen de bir yerde tutuluyordun. Ama bu, yapabileceklerine sınır koymadı. Hatta tam tersi oldu. Bu yüzden sana SanalAğ dünyasının harikalarım göstermeye çalıştım. Dar bakış açım biraz genişletebilseydin gelecek öngörümün ne kadar büyük ve sınırsız olduğunu görebilirdin.” Michael ona inanmıyordu. “Ama bunu onun isteği dışında yaptın. Bana yaptıklarını benim isteğim dışında yaptın. Uyku’nun ne kadar mükemmel olduğunu düşünmen umurumda değil, Jackson Porter’ı ailesinden ve arkadaşlarından koparıp turuncu bir kutunun içinde tutmaya hakkın yok.”</p>
<p>Kaine iç geçirdi. “Yavaş yavaş. Hiçbir zaman aziz olduğumu iddia etmedim. Ama bir gün, Ölümlülük İlkesi benim öngörüme göre tamamen işlemeye başladığında bana ve bunu başlatmak için fedakârlıkta bulunanlara teşekkür edecekler.”</p>
<p>“Neden?” diye sordu Michael. “Neden sana teşekkür etsinler?” “Çünkü herkes daha mutlu olacak. Ölümün kederi diye bir şey kalmayacak.”</p>
<p>“Bana bir fanatiğin öngörüsü gibi geldi,” diyen Michael sinirlenmeye başlıyordu. “Bir nevi tanrı olmak istiyormuşsun gibi.” Kaine o kadar düz bir ifadeyle, “Beni üzmeye başlıyorsun,” dedi ki Michael duraksadı. “Mantıklı davranmaya ve bu konuda profesyonel bir şekilde konuşmaya çalışıyorum. En azından bir karar vermek için zihnini yeterince uzun süre açık tut. Senin isteğin üzerine buraya geldim ve benim yardımımı istedim. Karşılığında biraz saygıyı hak ettiğimi düşünüyorum.”</p>
<p>Kaine her kelimeyle, Michael’m hatırladığı Kaine’e daha da çok dönüşüyordu. Onu öldürmeye çalışan Tanjant’a. Belki de henüz tamamen dürüst olmaya hazır değillerdi.</p>
<p>“Tamam,” dedi Michael. “Üzgünüm.” Yalnızca bu karmaşadan çıkmak ve Kaine’e ihtiyacı kalmaymcaya dek onu müttefik olarak yanında tutmak istiyordu.</p>
<p>Kaine bir süre onu inceledi, ardından devam etti. “Sana bu sürecin nasıl işlediğini göstereceğim -nasıl <span style="font-style:italic;">işleyeceğini-</span> ve sonra karar vermen için seni rahat bırakacağım. Çok kısa sürede benim bakış açımdan bakabileceğinden eminim.”</p>
<p>Kaine, Michael’m cevap vermesini beklemedi. Kovan kayboldu ve Michael bir kez daha uzaklaştırıldı.</p>
<p><a id="bookmark17"></a>4</p>
<p>Bir evin üzerinde süzülüyordu; mütevazı, tek katlı, iki arabalık garajı olan bir evdi. Bahçe yeşil ve çiçekliydi ve çalılar özenle budanmıştı. Güneş, ortam sanki projektörle aydınlatılıyormuşçasma parlıyordu. Michael etrafına bakındı ve bedeninin olmadığını fark etti; oradaydı ama değildi. Kaine’den de hiç iz yoktu. Kendisine oldukça gelişmiş dört boyutlu bir ortam, etrafını saran bir yapım gösteriliyordu. Michael her şeyi görebiliyor, koklayabiliyor, duyabiliyor, hissedebiliyordu.</p>
<p>Bir araba evin yoluna girip garajın önünde durdu. Michael’ın altında park ederken güneş ön camdan yansıyordu. Aniden görüş açısı değişerek hareketi durur durmaz açılan yolcu koltuğuna kaydı. Bir adam ve kadın arabadan indi; ardından kadın arka koltuktan bebeği aldı. Küçük, şirin bir kızdı; mırıldanıyor, minik parmaklarını oynatıyordu.</p>
<p>Kaine’in sesi doğrudan Michael’m zihninde konuştu.</p>
<p>“Bir çocuk. Dünya diye bildiğimiz bu ihtişamlı yerde yeni bir kan. Parlak bir kan. İyi bir aile. Her şey mükemmel görünüyor. Tek bir şey dışında; tabii gerçekten derin düşünür, ebedi pencereden bakarsan.”</p>
<p>“Nedir?” diye sordu Michael.</p>
<p>“Kız ölecek,” diye yanıtladı Kaine. “O ya da başkası ne yaparsa yapsın, ölecek. Bu yarın da olabilir. On sene sonra da. Şanslıysa normal ömrünü yaşar ve doksan civarında ölür. Güçsüz, kırılgan kemik torbası içinde bir süre etrafta dolandıktan sonra. Eğlenceli geliyor mu?”</p>
<p>Michael’ın bu soruya tek bir cevabı vardı. “Hayır.”</p>
<p>“Dürüst olduğun için teşekkür ederim,” diye karşılık verdi Kaine. “Ama bu çocuğun geleceğini değiştirelim ve bu süreçte kızın hayatının her anını daha iyi yapalım çünkü asla ölmeyeceğini kesin olarak bilecek.”</p>
<p>Kadın ve kocası ön kapıya yürüdükleri sırada bebeği hafifçe zıplatıyor, yanaklarına Öpücükler konduruyorlardı. Michael içeri girmelerini ve kapıyı arkalarından kapamalarını izledi.</p>
<p>“Nasıl?” diye sordu. “Sonsuza dek yaşamasını nasıl sağlayabilirsin ki?”</p>
<p>“Basit,” diye yanıtladı Kaine. “İleri saralım.”</p>
<p>Ev binlerce toz taneciği halinde çözündü, girdap gibi dönerek kayboldu ve yerini hemen bir spor salonu aldı; duvarlar afişlerle kaplıydı ve yüzlerce öğrenci kıpır kıpır bir halde tribünlerde oturuyordu. Sahada ise maç yerine üzerine on beş Tabut’un sıralandığı uzun bir platform vardı.</p>
<p>Ortada, tribünlerin karşısında bir kadın kürsünün başında duruyordu. Mavi tişört giymişti ve sağ cebinin üzerine bir sembol dikilmişti: eğik çizginin sol üst köşesinde <span style="font-style:italic;">Öve t</span> harfleri, sağ alt köşesinde ise <span style="font-style:italic;">E</span> ve <span style="font-style:italic;">Y</span>harfleri vardı. Çizgi ise yukarıyı işaret eden bir oktu.</p>
<p>Kadın mikrofona konuştu. “Ölümlülük İlkesi Girişimi’ne katılmayı seçtiğiniz için size minnettarız. Bu, sonsuz yaşamınızda asla pişman olmayacağınız bir karar. Hayatınızın bundan sonraki elli yılı tanımlamanın ya da hayal etmenin imkânsız olduğu macera ve mucizelerle dolu olacak. SanalAğ Kovanı rüyalarınızın sonsuza dek gerçekleşmesi gibi bir şey ve biz Ebedi Yaşam olarak deneyimlerinizi bize anlatmanız için sabırsızlanıyoruz. Kimler heyecanlı?”</p>
<p>Bütün öğrenciler -bazıları biraz fazla endişeli görünse de-alkışlayıp bağırarak tezahürat ettiler. Michael ne izlediğinden emin değildi ama oldukça iyi bir tahmini vardı. Sanki kıyametin başlangıcını izliyormuş gibi hissediyordu.</p>
<p>Kadın sessiz olmalarını istemeden önce alkışların bir dakika boyunca devam etmesine izin verdi. “Hepinize bilgi verildi ve her şey hazır. SanalAğ’da elli yıllık yolculuğa çıktığınızda endişelenmek için en ufak bir sebebinizin bile olmadığını unutmayın. Doya doya keyfini çıkarın; öğrenin, kendinizi geliştirin ve evreni keşfedin. Zamanınız dolduğunda sizi gelecek nesilden insan taşıyıcılarınız bekliyor olacak, onlar da SanalAğ aşaması için heyecanlı olacaklar. Her şey halledildi. Tek göreviniz ölümsüzlüğü kucaklamak ve üzerinde iz bırakmak. Artık konuşmayı bırakalım da başlayalım!”</p>
<p>Bunun üzerine daha fazla alkış koptu ve öğrenciler ayağa kalkıp konuşmacıyla aynı tişörtlerden giymiş yetişkinler tarafından yönlendirilerek sıraya girmeye başladı. Demek Öİ/EY sembolü Ölümlülük İlkesi/Ebedi Yaşam anlamına geliyordu. Michael bunu fark edince ürperdi.</p>
<p>Her sıranın başındaki öğrenci Tabutlara götürülüyordu, orada onlara bir tür veri çipi veriliyor, ardından açık cihaza girip uza-myorlardı. Tamamen giyiniklerdi, oysa Michael Kaldırıldığı zaman hep çıplak olurdu. Fakat bu çocukların -çoğu onunla aynı yaşlardaydı- Tabutların içinde yalnızca kısa süreli kalacaklarını çoktan anlamıştı.</p>
<p>Mavi tişörtlüler SinirKutularımn dışındaki kontrol ekranlarının başında çalışıyorlardı ve çok geçmeden kapaklar neredeyse mükemmel bir uyumla kapanmaya başladı. Hepsi küt diye teker teker kapanırken üzerlerinde ışıklar yanıp sönüyordu. Çalışanlar geri çekildiler ve olanları izleyerek bekleyenlere sıcak bir ifadeyle gülümsediler.</p>
<p>“Yüzlerindeki neşeyi görüyor musun?” dedi Kaine. “Beklentiyi, umudu? Gözlerinin derinine bakabilirsen hiçbirinde günümüzdeki insanlarda var olan, yaklaşan kötü kaderlerinin rahatsız edici farkındalığından bir iz bulamazsın. Beş, on ya da on beş yıl sonra gerçekleşecek kaçınılmaz ölümleri. Öngörüm tamamlandığında böyle bir şey olmayacak. Şimdi izle ve neler olacağını gör.”</p>
<p>Bir an tüm spor salonu bulanıklaştı, renkler birbirine karışarak ileri geri savruldu. Ardından normal, canlı haline geri döndü. Michael aşağıya bakınca Tabutların açılmış olduğunu, demin içeri girenlerin şimdi çıktığını gördü. Fakat çocuklarda belirgin bir farklılık vardı. Kafaları karışmış görünüyordu, sanki oraya nasıl geldiklerine dair hiçbir fikirleri yoktu. Mavi tişörtlü çalışanlar onları kollarından tutup yavaşça geçici platformlardan indirdiler ve çocukları binadan çıkarmak için bekleyen diğer çalışanların kollarına bıraktılar. Michael onları nereye götürdüklerini bilmiyordu. Bekleyen diğer çocuklar boşalan Tabutlara girmeye başlamışlardı bile.</p>
<p>“İşte böyle devam ediyor,” dedi Kaine. “Ya da devam edecek. Ardı ardına nesiller... Bir bedene doğuyorlar, elli yıl boyunca tarifsiz bir SanalAğ deneyimi yaşıyorlar, ardından Ebedi Yaşam’a adım atacak bir sonraki insanların sırasına giriyorlar. Ölümsüzlük, sonsuz eğitim ve gelişimle teknoloji seviyemiz başka gezegenlere ve yıldızlara yayılabileceğimiz kadar yükselecek. Kimsenin ölmesine gerek kalmayıncaya dek insan ırkını sürekli yenileyeceğiz.” Michael odaklanmak için gözlerini kapadı. “Yani bu spor salonundaki bedenler... onların yerine... elli sene boyunca SanalAğ’da olan diğer insanlar mı geçti? Yani bunun simülasyon olduğunu biliyorum ama böyle mi olacak? Yaşlandıklarında ne olacak? Yine ölecekler. Bunu önleyemezsin.”</p>
<p>“Ah, önleyebiliriz,” dedi Kaine. “Bu içine başka bir zihin yerleşmiş bedenler altmış beş yaşına geldiklerinde zihinleri Kovan’a geri yüklenecek. Uyku’da elli yıl daha yaşayacaklar, istediklerini yapacaklar, öğrenecekler, daha da büyüyecekler. Dünya’daki bedenleri muhtemelen bir daha kullanılmamak üzere dondurularak saklanıyor olacak. Tabii bir gün daha da uzun bir hayat için başka yollar bulamazsak. Ama kilit nokta kimsenin bir daha asla ölmeyecek olması. Ya gerçek bir insan bedeninde olacaksın ya da Uyku’da canlı olacaksın; hatta bazı açılardan daha da canlı olacaksın.”</p>
<p>“Taşıyıcı insanlar tükenmeyecek mi?”</p>
<p>“Tabii ki hayır. İnsanlar çocuk yapmaya devam edecekler. Uyku’da bekleme süresini uzatmak zorunda kalabiliriz. Hatta teknoloji mümkün kılarsa, gerekirse bedenleri klonlayabiliriz de. Sorun değil.”</p>
<p>“Peki kazalar?” diye sordu Michael. “Kalp krizleri? Ya biri seni öldürürse? O zaman ne olacak?”</p>
<p>Kaine sabırsızlıkla bu soruyu bekliyormuş gibi cevap verdi. “Onlar hâlâ trajedi olacaklar ama tamamen kayıp olmayacak. SanalAğ’a son yüklendikleri halleriyle yeniden dönebilecekler. Ya da imkânın varsa her sene, her hafta, her gün -nasıl istiyorsan- girip bilincini güncelleyebilirsin. Anılarını, bilgilerini, her şeyini. Vakitsizce öldüysen son haline geri yükleniyorsun. Her şey halledildi. Çalışmalarını yedeklemek gibi düşün.”</p>
<p>Michael gözlerini açtı ama hiçbir şey göremedi. Bir ara yeniden karanlığa girmişlerdi. İçgüdüsel olarak yüzüne uzandı, ne elleri ne de kolları vardı. Sanki Uyku’nun bir parçası olmuştu.</p>
<p>“Göstereceğim başka şeyler de var,” diyen Kaine’in sesiyle irkildi. “Gelecek bir harikalar diyarı, Michael ve seni yanımda istiyorum.”</p>
<p>Michael afallamıştı, kendini sanal hali kadar dağılmış hissediyordu. Kaine onu birçok bakımdan korkutmuştu. Durumu nasıl değerlendirmesi gerektiğini bilmiyordu. En güvenli yolu seçerek hiçbir şey söylemedi.</p>
<p>“Ama beklemek zorunda,” dedi Kaine, uzun bir sessizliğin ardından. “Bir şey oluyor. Korkunç bir şey.”</p>
<p>Michael, konuşmadaki ani değişime şaşırarak, “Ne?” diye sordu. “Bizi buldular. Nasıl yaptıklarını bilmiyorum ama bizi buldular.”</p>
<p><a id="bookmark18"></a><span style="font-weight:bold;">15. BÖLÜM</span></p>
<p><a id="bookmark19"></a><span style="font-weight:bold;">SİYAH PELERİNLER</span></p>
<p><a id="bookmark20"></a><span style="font-weight:bold;">1</span></p>
<p>Karanlık sise dönüşerek Michael’ın etrafında dönmeye başladı. Michael sanki biri görünmez bir kalıp döküyormuşçasma vücudu yeniden belirirken kollarına ve bacaklarına baktı. Sis inceldi ve sonunda ağaç evin içi belirdi; başta bulanıktı fakat yavaş yavaş katılaştı. Kaine’le birlikte, öngörüsünün başladığı zaman oturdukları sandalyelerde oturuyorlardı.</p>
<p>Michael hemen, “Bizi kim buldu?” diye sordu, tuhaf dönüşümden etkilenmeyerek.</p>
<p>Kaine bir parmağını dudaklarına götürerek gözleriyle odayı taradı. Michael’a doğru eğilerek fısıldadı. “Şimdilik bana karşı olan Tanjant sayısı daha fazla. Onları SAG mı programladı bilmiyorum ama çoğuyla tanıştın. Tam olarak nerede olduğumu bulma konusunda oldukça yetenekliler. Ve kötüler, Michael. Kötüler.”</p>
<p>Michael’m aklına hemen ormanda, Helga’nm Birlik’i kurduğu kışlaların dışındaki insanlar geldi. “Onlar...”</p>
<p>“Evet,” dedi Kaine kısaca. Hâlâ fısıldıyordu. “Aynı. Kimse durumu kolaylaştırmıyor, mantıktan önce güç kullanıyorlar.” Başka bir şey daha söylemek üzereydi fakat bir ses üzerine durdu.</p>
<p>Aniden fırtına kopmuşçasına dışarıdan yüksek sesli bir inleme duyuldu. Ses giderek yükseldi, Michael’m kulaklarını acıtacak kadar tiz bir hal aldı. Köpek düdüğünün insanların da duyabildiği bir versiyonu gibiydi. Sanki yaralı melekler haykırıyormuşçasına artmıştı. Ağaç ev gıcırdayıp sarsılmaya başladı. Pencere pervazının ahşabındaki çatlaklardan içeri siyah, yağlı bir şey duman gibi sızmaya başladı. Havada parıltı oldu ve aniden karanlık erimeye, Michael ile Kaine’in etrafında süzülen şekiller oluşturmaya başladı.</p>
<p>“Kıpırdama,” dedi Tanjant, Michael’a bakarak. “Beni çok iyi tanıyorlar. Onları atlatacağız ama akıllı hareket etmemiz gerekiyor.” “Neler oluyor?” diye fısıldadı Michael.</p>
<p>“Sadece izle ve yaptıklarımı yap.”</p>
<p>Michael’ın sırtından aşağı bir ürperti yayıldı. En yakınındaki varlığa bakmak için elinden geldiğince yavaşça döndü. Belirgin bir şekil almıştı. Yanında birkaç tanesiyle birlikte, ince omuzlarından dökülen ve görünmeyen rüzgârda dalgalanan siyah pelerinleri olan gölgemsi siluetlerdi. Pelerinler dalga dalga kıvrılıyor ve şekiller hafifçe sallanıyordu. Yukarı aşağı, yukarı aşağı hareket ediyorlardı; sekiz tanesi daire oluşturmuştu, hepsi de duvarların yanındaydı. Asılmış, kararmış cesetler gibi. Henüz ses çıkarmamışlardı. Michael kaçmayı o kadar istiyordu ki. Kaine tam olarak bir yere bakmadan, kıpırdamadan karşısında duruyordu. Ziyaretçilerine odaklanmadığı kesindi. Sanki uyanık halde komaya girmişti.</p>
<p>Varlıklardan biri odanın diğer tarafına süzülerek Michael’ın burnunun sadece birkaç santim karşısında durdu. Michael onun suratından akan kanı hissedebiliyordu ve çığlığını içinde tutarak kendini sandalyesine olabildiğince bastırdı.</p>
<p>“Sakın... kıpırdama,” dedi Kaine, hafif bir esinti gibi sessizce.</p>
<p>Michael karşısında süzülen yaratığa odaklanmaya çalıştı ama bu tıpkı aysız bir gecede gölge yakalamak gibiydi. Önünde havada duran siyah siluet şekil değiştiriyor, olması imkânsız, içinden geçilmez bir boşluğa dönüşüyordu. Kara delik. Michael sonsuza dek onun içine çekilmek üzere olup olmadığını merak etti.</p>
<p>İçine çekilmek. Kaine’in yarattığı KatilSimleri hatırladı. Kurbanların canlarını tamamen emiyor, gerçek bedenlerini beyin ölümü gerçekleşmiş ya da ona yakın bir halde Uyanık’ta bırakıyorlardı. Bu her neyse KatilSimlere benziyordu. Varlığın başının olması gereken yerdeki boşluğun içinde bir hareket Michael’ın donakalmasına sebep oldu.</p>
<p>Bir bölme açıldı. Ağız gibi genişledi. İlk defa siyah olmayan bir şey gördü; büyüyen delik belirginleşiyordu. İki sıra halinde dizilmiş beyaz, sivri ve keskin şeyler kanla kaplıydı.</p>
<p>Dişler.</p>
<p><a id="bookmark21"></a><span style="font-weight:bold;">2</span></p>
<p>Yaratık Michael’a biraz daha yaklaştı. Kanlı çenesi imkânsız bir genişlikte açıldı. Ağzından korkunç bir koku yayıldı; çürük ve ekşi. Michael onun önceki yemeklerinin kalıntılarını hayal etti; dişlerinin arasına sıkışmış küçük hayvanlar. Çürümüş. Bozulmuş. Ölümün kokuşuydu bu. Bu kadar basit.</p>
<p>Michael bakışlarını ondan çevirerek Kaine’in gözlerine odaklanmaya çalıştı. Tanjant’m gözleri onu delercesine bakıyor, sözsüz emirlerini sert bir ifadeyle belirtiyordu: <span style="font-style:italic;">Kıpırdama.</span></p>
<p>Yaratıktan alçak sesli, boğuk, ilkel bir hırıltı çıktı. Michael gözucuyla canavarın, kafasını içine almasına yalnızca birkaç saniye kaldığını görebiliyordu. Koku iğrençti ve öğürmemek için kendini zor tuttu.</p>
<p>Sonra bir yeden, her yerden, fısıltı duyuldu. Kurumuş kemikleri sıyıran bir bıçak gibiydi. “Direnme. Bize... katıl... Kaine’in... önemi yok... Biz... biriz.” Hayalet sesi.</p>
<p>Bir çürük nefes kokusu daha suratına yayıldı ve yaratığın dişlerinin ucu hafifçe alnına dokundu. Michael bir saniye daha duramayacaktı. Ani bir enerji patlamasıyla yerinden fırladı.</p>
<p>Vücudunu çevirip dirseğini kaldırdı ve yaratığın kafasına, devasa ağzının tam köşesine vurdu. Yaratık haykırdı; fısıltısından binlerce kat daha yüksek, korkunç bir sesti. Dönerek Michael’dan uzaklaşırken diğer karanlık şekiller üşüşerek etrafın kapkaranlık olmasına sebep oldular. Biçimsiz eller tişörtünü, boynunu, kollarını ve bacaklarını yırtıyor, onu havaya kaldırıyordu. Michael karşı koymaya çalışıyordu ama çok sıkı tutuyorlar, onu tavana değecek kadar yukarı çıkarıyorlardı.</p>
<p>“Kaine!” diye bağırdı. “Yardım et!”</p>
<p>Tanjant sanki bu yalnızca bjr oyunmuş gibi, “Sana kıpırdamamanı söylemiştim,” dedi iç geçirerek.</p>
<p>Michael bağırmak için ağzını açmıştı ki daha ilk kelimeyi çıkaramadan yaratıklar onu sertçe fırlattılar. Vücudu sanki topla ateş edilmiş gibi uçtu ve ağaç evin programlanan ahşap duvarına sertçe çarparak onu patlattı. Havada süzülürken etrafında ahşap parçaları uçuşuyordu. Dünyası dönüyordu ve ani biracıyla ağaca çarpıp yere, ağacın devasa kökünün karşısına düştü.</p>
<p>Sonunda ciğerlerinden bir çığlık koptu. Birkaç organı iflas etmiş ve daha da fazla kemiği kırılmış gibi hissediyordu. Cenin pozisyonu aldı, neresinin daha çok acıdığını ayırt edemiyordu. Gözlerini kapadı. Ağaç evdeki delikten uçarak çıkıp devasa yarasalar gibi üzerine inen karanlık figürleri görmek için tam zamanında gözlerini açtı.</p>
<p>Acıya rağmen, ellerini ve dizlerini altına alarak kendini kaldırdı. Tam ayağa kalkmıştı ki aynı görünmez eller onu yine kaldırdı. Havaya kaldırıp vücudunu çevirdiler ve onu fırlattılar. Michael uçarken midesi ağzına geldi, dal ve yapraklara çarpıyor, hepsi de vücudunu jilet gibi kesiyordu. Başı kırılmayacak kadar geniş bir dala çarptı ve Michael yere düşerken birkaç dalı da kendisiyle birlikte düşürdü. Gözlerinde şimşekler çaktı ve acı tüm vücudunu ateş gibi yaktı.</p>
<p>Bir kez daha sertçe yere çarptı ve göğsündeki hava kesildi. Bu defa tüm kemiklerinin kırıldığından emin bir şekilde yan yattı. Kıpırdayamadan altındaki çam iğnelerine ve kurumuş yapraklara baktı. Ağaçlar izleyici gibi ona bakıyor; uzun, çarpık dallarıyla onu işaret ediyor; ona yardım etmeyi reddediyorlardı. Tüm dünyası acıdan ibaretti ve bu yeni KatilSimler dijital hayatını emmeden önce Kaldırılsa bile Uyanık’taki bedeninin de ızdırap içinde olacağını biliyordu.</p>
<p>Karanlık siluetler uzakta yeniden belirdi; ağaçların arasından sağa sola dönerek ilerliyorlardı. Ağızları hâlâ açıktı, bıçak gibi keskin dişleri onu emmeye hazırdı. Michael’ın cam o kadar yanıyordu ki kodu getiremiyor, hatta göremiyordu. Zihni bomboş bir sayfaydı, olanların belli belirsiz farkındaydı. Kusması gerekiyordu. Hareket etmeye korkuyordu, yaratıklar kendisini bir kez daha atarlarsa bu kez KatilSimlerin her istediklerini yapmalarına uygun bir kemik torbası olmaktan korkuyordu.</p>
<p>Biri tam gözlerinin önündeki alana geldi, siyah pelerini ormanın zeminini süpürüyordu. Alçalırken pelerini de dışa doğru yayıldı. Uzayın en derin, en karanlık yerine giden bir deliği andırıyordu. Sonra yüzünü gördü; gözsüz, geniş ağızlı, ağaçların arasından aniden sızan güneş ışığında parlayan dişler...</p>
<p>“Sen... Birincisin.” Kelimeler çürük kokusu eşliğinde ağzından döküldü. “Direnme... Bize... katıl...” Dişler daha da açıldı ve ağzı Michael’a yaklaştı. “Yapbozumuzun... son... parçası.”</p>
<p>Yaratık arkasından bir darbe aldı ve siyah beyaz bir bulanıklık halinde dağıldı. En yakındaki ağaca çarpıp karanlık sisle yok oldu. Michael başını kaldırınca Kaine’in orada durduğunu gördü, ellerinde beyzbol sopası gibi büyük bir sopa tutuyordu. Kardeşinin yerini almak üzere atak yapan bir başka KatilSim’e vurdu, yaratık ağaçlara çarparak kayboldu.</p>
<p>“Ayağa kalk,” dedi Tanjant. “Bunu tek başıma yapamam.” Michael ayakta durabileceğinden emin değildi ama kendini zorlayarak, acıyla inleyerek kalktı. Siyah pelerinli KatilSimler etraflarını sardı.</p>
<p>“Silahım yok,” dedi Michael, dişlerini sıkarak.</p>
<p>“Öyleyse ellerini kullan. Seni geleceğimin bir parçası yaptığım için beni pişman etm...”</p>
<p>Sözlerini bitiremeden iki yaratık onlara doğru uçtu. Kaine sopayı o kadar hızlı savurdu ki ahşap, canavarın suratına değerken rüzgârı Michael’ın saçını savurdu. Yaratık dağılırken dişlerin kırılma sesi duyuldu ve siyah bir sis bulutu oluştu. Bu şeylerin neden yapıldığı belli değildi.</p>
<p>Diğer KatilSim üzerine atılmadan önce Michael ellerini ancak kaldırabildi. Ağzının kenarlarından tuttu ve dönerek tüm gücüyle yaratığı fırlattı. Yaratık yüksek sesle bağırdı ve son saniyede kapanan ağzı az kalsın Michael’ın parmaklarını yakalayacaktı. Fakat işe yaradı. KatilSim beş metre uzağa düştü.</p>
<p>Bir şey onu arkasından yakalayarak tişörtünden kaldırdı. Kaine sopasını savurdu ama ıskaladı, sopanın ucu Michael’m tenini sıyırdı. Michael havaya kaldırılıp bir kez daha fırlatıldı ve bu kez kalın bir dala çarptı. Yere düşmeden çabucak kollarını dalın etrafına sardı.</p>
<p>Aşağıda duran Kaine sopasını deli gibi savuruyordu. Bir hayalete temas ettirse üzerine iki tanesi birden geliyordu. Fakat bir şekilde ayakta kalmayı başardı. Canavarları vurarak yok ederken dönüyor, eğiliyordu. Michael bir KatilSim daha gördü -belki de onu ağaca fırlatandı-; gözsüz yüzü ve açık ağzıyla kendisine bakıyordu. Sonra üzerine doğru uçtu.</p>
<p>Michael bir sonraki dala atladı, ardından diğerine... Zemine doğru dikkatsizce atlıyordu. Yaratık peşindeydi, ağacın dallarının arasından ilerliyordu. Michael son üç metreyi atladı ve yuvarlanarak yere indi. Ayağa kalkıp koşmaya başladı fakat o kadar beklenmedik bir şey gördü ki bir an kendisini kovalayan şeyi unutarak durdu.</p>
<p>Yaklaşık üç metre ilerisinde, bir ağacın yanında duran üç Aura kendisine bakıyordu.</p>
<p>Bryson, Helga ve Gabby.</p>
<p>Kaos devam ediyordu fakat bu kez araya konuşmalar da eklendi.</p>
<p>“Bizi neden bıraktın?” diye bağırdı Bryson. Yüzünde öfkeli bir ifade vardı.</p>
<p>Michael tam açıklayacaktı ki başka bir KatilSim onu tişörtünden yakalayıp havaya kaldırdı. Bulanık bir siyahlığa sarınmış halde yükseldiler, dallara ve yapraklara çarpıyorlardı. Michael’ın teni kanlı çiziklerle doluydu ve her yeni yarayla acıyordu. KatilSim’le mücadele etmeye çalıştı ama yaratık onu sıkıca tutuyor, dönerek gökyüzüne doğru hızla yükseliyordu.</p>
<p>Ağaçların tepesinden bozuk kodlu gökyüzüne fırladılar. Michael KatilSim’le boğuştu, bağırdı.</p>
<p>“Ne istiyorsun?” diye bağırdı. “Beni aşağı indir!”</p>
<p>Yaratık onu duymazdan gelerek mengene gibi iyice sıkı tuttu ve daha da yükseldi. Michael yaratığın suratına bakmak için döndü fakat karanlıktan başka bir şey görmedi.</p>
<p>“Bırak beni!” diye bağırdı.</p>
<p>KatilSim dediğini yaptı. Onu bıraktı ve Michael yere düşmeye başladı. Midesi ağzına geldi. Kollarını ve bacaklarını sallayarak yere çakılırken rüzgâr kıyafetlerini paralıyordu. Süratle yanından geçtiği yapraklara baktı ve nefes almaya çalıştı. KatilSimlerin neden yalnızca yaşamım emmediklerini anlamıyordu. Belki de Aurasmın kırılmasını istiyorlardı. Belki mücadele etmezse onu yok etmek daha kolay olurdu.</p>
<p>Altındaki yeşil alan genişledikçe Michael tuhaf bir sakinliğe kapıldı. Neden bir sürü Tanjant, Kaine’e düşman olmuştu? Mic-hael’a neden ihtiyaçları vardı?</p>
<p>Yaprakların arasından bir şey fırladı ve arkasında dal ve yaprak patlamasını andıran bir görüntü bıraktı. Gelen Gabby’ydi; omuzlarına bir tür sırt roketi bağlıydı, motorlarından mavi alev çıkıyordu. Michael’ın hizasında uçarak onun düşme hızma göre kendini ayarladı, onu yakaladı ve sıkıca tuttu. Roketin motorunun uğultusu devasa bir canavarın kükremesini andırıyordu.</p>
<p>Michael alevlere ya da roketin sıcak kısmına dokunmamaya dikkat ederek kollarını Gabby’ye sardı. Rahatlama hissi, kurtarılmak zorunda kalmasının verdiği utanca ağır basıyordu.</p>
<p>“Bu da ne?” diye bağırdı Michael.</p>
<p>“Kodlayabildiğim tek şey,” diye cevapladı Gabby. Ardından ekledi: “Evet, oldukça iyiyim. Haydi, diğerleri hâlâ aşağıda.” Dönüp motoru gazladı ve ilk KatilSim’in yarattığı boşluğun içinden -yaprak ve ağaçların arasındaki düz hatta- uçtular. “Bizi bırakmanın cezasını daha sonra çekeceksin. Bryson hiç mutlu değil.”</p>
<p>“Peki.”</p>
<p>Yer, o kadar hızlı yaklaşıyordu ki Michael gözlerini kapadı. Gabby son saniyede motoru durdurarak inişlerini yavaşlattı ve yumuşak bir iniş yaptılar. Michael’ın Gabby’nin yeteneklerini takdir edecek zamanı bile olmadı; yere indikleri anda KatilSimler etraflarına üşüştü. Gözucuyla Helga’nın, elinde parlak ışıktan oluşmuş gibi görünen uzun kılıca benzer bir şeyle birkaç yaratıkla savaştığını gördü. Bryson da onun yanındaydı; üstünkörü kodlanmış bir silah tutuyordu. Kaine ağaçların arasından koşuyor, hâlâ siyah pelerinlilere sopasını savuruyordu.</p>
<p><span style="font-style:italic;">Çılgınca,</span> diye düşündü Michael. <span style="font-style:italic;">Tüm dünya çıldırdı.</span></p>
<p>Karanlık KatilSimler onlara uzandı fakat temas kuramadan Gabby roketini çalıştırdı ve havaya fırlayarak arkadaşlarına doğru uçtu. Michael üç yaratığın birbirine çarpıp içinde titreşen beyaz taneciklerin olduğu siyah bir sis bulutu oluşturduklarını gördü. Gabby inerken bir KatilSim’i tekmeleyerek Helga’dan uzaklaştırdı; Michael bir başkasına vurmak için yumruğunu savurdu ama sanki balona çarpmış gibi yumruğu geri tepti. Helga tam zamanında sihirli kılıcıyla yaratığı ikiye ayırdı ve karmaşanın arasında bir an mola vermelerini sağladı.</p>
<p>O sırada Michael ani bir karar verdi.</p>
<p>“Ayrılmamız gerek,” dedi, ağaç evde oturup Kaine’in mesajını cevapladığını gördüğünden beri morali ilk defa iyileşmişti. İyi olsun ya da olmasın, en azından bir planı vardı.</p>
<p>“Sen neden bahsediyorsun?” diye bağırdı Helga, kılıcını savururken. “Seni daha yeni bulduk!”</p>
<p>Michael başını iki yana salladı. Etraflarında KatilSim olmadığından emin olmak için çabucak etrafına bakındı, ardından olabildiğince hızlı ve anlaşılır bir şekilde arkadaşlarına hitap etti. “Bir Geçit yapın. Herhangi bir yere. Buradan gidin ve Kutsal Va-di’yi bulun. Tanjantları oraya yüklüyorlar; Ölümlülük İlkesi orada. Gittiğinizde bana mesaj gönderin, ben de yanınıza geleceğim. Çok yakında.”</p>
<p>Yüzlerindeki hangi ifadenin daha baskın olduğundan emin değildi; kafa karışıklığı mı, öfke mi...</p>
<p>Gabby karşı çıkacaktı ki Michael onun sözünü kesti.</p>
<p>“Dediğimi yapın!” diye bağırdı. “Gidin! Zamanımız yok!” Kendisine ne olduğunu bilmiyordu ama Washington’dayken verdiği karardan vazgeçmeyecekti.</p>
<p>Bryson hâlâ kızgın görünüyordu. “Peki sen ne yapacaksın, patron?”</p>
<p>Michael ona arkasını dönüp sopasının güçlü darbesiyle iki KatilSim’i yok edişini gördüğü Kaine’e doğru yürümeye başladı.</p>
<p>“Michael!” diye bağırdı Bryson. “Michael!”</p>
<p>Michael omzunun üzerinden baktı. “Ölümlülük İlkesi’ni bulun! Şu an Kaine’e ihtiyacım var! Onu... kullanmam gerek.”</p>
<p>Michael’m zamanı kalmamıştı. Savaşan Tanjant a doğru koştu ve bu sırada yasadışı Geçit’i kodlamaya başladı.</p>
<p>Zor zamanların zihni güçlendirdiğini, algıları açtığını duymuştu. Kaine’e ulaşıp onu Geçit’e çektiği o hararetli anda bunu bizzat deneyimledi.</p>
<p>SanalAğ berbat durumdaydı; bunu çoktan anlamıştı. Kod Çürümüştü... ama ağaç eve yaptığı yolculukta ne yapması gerektiğini yeterince öğrenmişti. Tamamen içgüdüsel bir şekilde çalışıyor, hâlâ KatilSimlerle savaşan Kaine’in sol tarafındaki Geçit’i oluştururken her şeyi sanki düşünceyle yönetiyordu.</p>
<p>Michael, Tanjant’ı tişörtünden yakalayıp siyah dikdörtgene çekerken son saniyede kendilerine doğru atılan bir KatilSim’i tekmeledi. Ormandan çıktıklarını hissettiği anda Geçit’i yıktı.</p>
<p>Soluk mor ışıkla çevrili ve görebildikleri kadarıyla başka hiçbir şeyin olmadığı kauçuğumsu, yumuşak bir zemine indiler.</p>
<p>Yanında yatan Kaine boş gökyüzüne bakıyor, hızlı hızlı nefes alıyordu. Michael sırtüstü yatıp aynısını yaptı. Yukarısı bomboştu. Donuk, soluk mor dışında renk yoktu. Michael oradan çıkmak için aceleyle uğraşırken kendilerini SanalAğ programlamasının en basit seviyesine indirmişti.</p>
<p>Sessiz geçen birkaç dakikanın ardından Michael az önce ne yaptığım düşündü. Bryson, Helga, Gabby... hepsi oradaydı. Neden onları bırakmıştı?</p>
<p>Sonra VVashington sokaklarında gezerken aldığı karar akima geldi. Kaine’le yalnız kalması gerekiyordu. Ve arkadaşlarının Kutsal Vadi’ye gidip Ölümlülük İlkesi’nin kaynağım bulmaları gerekiyordu.</p>
<p>Bir planı vardı ve kendinden şüphe ederek daha fazla vakit kaybedemezdi. Çok fazla şey tehlikedeydi.</p>
<p>“Ayağa kalk,” dedi Kaine’e. Michael önce dizlerinin, ardından ayaklarının üzerinde kalktı. “Haydi. Yapacak çok işimiz var.”</p>
<p>Afallamış, kafası karışmış görünen Kaine kıpırdamadı. Bunun yerine fısıldayarak konuştu: “Tanjantların bana böyle sine düşman olmalarına inanamıyorum. Bunca zaman çalıştım. Çaba sarf ettim. Ve şimdi daha iyisini tadınca çekip gittiler.”</p>
<p>Michael şaşkınlıkla kaşlarını kaldırdı. Ondan böyle bir şey duymayı hiç beklemiyordu. “O KatilSimler... Onları kim programladı?”</p>
<p>Kaine yalnız olmadığım fark edince şoke olmuş gibi başım kaldırdı. “Nasıl bir oyun oynuyorsun, çocuk? Ne tür şeylere bulaştığından haberin var mı?”</p>
<p>“Sanırım var. Şimdi sorumu cevapla.”</p>
<p>“Artık emirleri sen mi veriyorsun?”</p>
<p>“Emir almaktan sıkıldığım kesin.” Michael bu söylediğinde ciddiydi. Bütün dünyadan bıkmıştı; <span style="font-style:italic;">iki</span> dünyadan da.</p>
<p>Kaine homurdanarak oturdu ve yüzünü ovdu. Ardından ayağa kalkıp Michael’ın yanına gitti. Düzgün kesilmiş saçı ve pahalı takım elbisesi artık eskisi kadar düzgün ve pahalı görünmüyordu.</p>
<p>“Bu bana katıldığın anlamına mı geliyor?” diye sordu Tanjant. “Seni ikna ettim mi?”</p>
<p>Michael başını iki yana salladı. “Hiçbir anlama geldiği yok, kardeşim. Söyle bana. O Katilsimleri kim yarattı?”</p>
<p>Kaine eteğindeki taşları dökeceği için neredeyse memnun görünüyordu. “Kimin yarattığını gayet iyi biliyorsun. Helga ile kabadayılarının kamp yaptığı ormanda sana gelen insanlar; <span style="font-style:italic;">insan </span>kelimesini genel anlamda kullanıyorum. Bazılarını ben programladım, çoğunun kodunu ben iyileştirdim. Onları büyüttüm. Onlara gerçek hayatta bir şans verdim. Ve onlar suratıma tükürüp çekip gittiler.”</p>
<p>“Yani iki düşmanımız var,” dedi Michael sesli düşünerek. Kaine kahkaha attı. “Aslında büyük bir tane var.”</p>
<p>“Şöyle yapacağız,” dedi Michael, sesindeki ikna edici tondan memnun bir şekilde. “Sen ve ben artık takımız. O gözü dönmüş</p>
<p>Tanjant dostlarım alt edeceğiz. Sonra da SAG’ı alt edeceğiz. Anlaştık mı?”</p>
<p>Kaine şaşkınlıkla bir adım geriledi. “Ben... şey, evet. Kesinlikle. Başından beri söylüyorum. Yardımına ihtiyacım var.”</p>
<p>Michael bir kez daha başını iki yana salladı. “Hayır, işte burada yanılıyorsun, Kaine. Yardıma ihtiyacı olan benim. Ve sen bana yardım edeceksin. Tanjantlar. Sonra SAG. Yetki bende.”</p>
<p>Kaine görünüşe bakılırsa o kadar şoke olmuştu ki ancak belli belirsiz başını sallayabildi.</p>
<p>Michael gülümsemesini bastırmak zorunda kaldı. Tanjant, aceleyle yaptığı planın üçüncü kısmım bilse asla orada durup ona katılmazdı.</p>
<p>“Peki öyleyse,” dedi Michael sonunda. “Sırayla gideceğiz. Gidip biraz Tanjant öldürelim.”</p>
<p><a id="bookmark22"></a><span style="font-weight:bold;">16. BÖLÜM</span></p>
<p><a id="bookmark23"></a><span style="font-weight:bold;">AV BÖLGESİ</span></p>
<p><a id="bookmark24"></a>1</p>
<p>Michael bu konuda ciddi değildi; kimseye “gerçek ölüm” vermek istemiyordu. Ölümlülük İlkesi’ni iptal etmenin bir yolu olması gerektiğini biliyordu.</p>
<p>Kaine SanalAğ’ın düz genişliğinde sessizce ilerleyerek Mic-hael’ın yanına gitti.</p>
<p>“Haklısın,” dedi Tanjant, yere bakarak yürürken. “Benden ayrılan tüm Tanjantları öldürmeliyiz. Baş belasından başka bir şey değiller ve tek yaptıkları sorun çıkarmak.”</p>
<p>Michael, Kaine’e baktı; ne kadar ruhsuz olduğunu hatırlatmasına sevinmişti. “Dostum, aslında ciddi değildim. Gidip herkesi öldüremeyiz. Onları durdurmanın bu... gerçek ölüm olayından başka bir yolu olmalı.”</p>
<p>Görünüşe bakılırsa konuşmalarına gerek kalmadan ilk ne yapacaklarına karar vermişlerdi: Bu yeni siyah pelerinli Katil-</p>
<p>Simlerin arkasında kimler varsa onları durdurmak zorundaydılar. En azından Weber ve SAG onları aktif olarak saf dışı bırakmaya çalışmıyorlardı. Fakat düzenbaz Tanjantlar... Michael kışladaki o ürkütücü çocukları ve sert konuşan Trae’yi düşününce ürperdi. Onların icabına bakmak gerekiyordu, aksi takdirde Michael ve Kaine daha büyük sorunla asla ilgilenemezdi; SAG’la.</p>
<p>Kaine yürümeyi bıraktı. “Tam olarak nereye gidiyoruz?” “Hiçbir yere. Düşünüyorum.”</p>
<p>Kaine ona döndü. “Beni dinle.” Kendi düşüncelerine dalarak çenesini ovarken Michael da durdu. Ne zaman olduğunu bilmiyordu ama bir noktadan sonra Kaine düşman olmayı tamamen bırakmıştı. Aynı zamanda bir kod parçasından ibaret olmayı da bırakmıştı. Tanjant’la ilgili bir şeyler neredeyse... insana dönüşmüştü.</p>
<p>Kaine başını iki yana salladı. “Buna hazır olduğumu düşünmüyordum ama belki de bu Tanjantlar müthiş birer denek olabilir. Tabii ters giden bir şey olursa beni suçlama. Tek aklıma gelen bu.” Michael’ın Kaine’in neden bahsettiği hakkında hiçbir fikri yoktu. “Ne?” diye sordu.</p>
<p>“Yeniden yükleme.”</p>
<p>“Yeniden yükleme mi?” Michael’ın kafası iyice karışmıştı, “Bu elli sene önce falan fişli şeyler için kullanılan bir terim, değil mi? Ne anlama geliyor?”</p>
<p>Kaine kollarını önünde birleştirdi. “Tarihi öğrenmelisin, evlat.” “En azından hatırladım. Ama onun konumuzla ne ilgisi var?” Kaine bir kez daha, “Yeniden yükleme,” dedi fakat Michael bu sefer sesinde tereddüt duydu. “Sana gösterdiğim planın bir parçası. Sonsuza dek yaşamanın anahtar parçalarından biri. Sa-nalAğ’da elli sene yaşadığında gerçek dünyada yeni bir bedene yeniden yükleniyorsun.”</p>
<p>Michael, Kaine’in kendisine gösterdiği görüntüleri hatırladı. Tabutlara girmek için sıraya girmiş çocukları. “Yani... kimi... yeniden yüklememiz gerektiğini söylüyorsun? O düzenbaz Tanjantların, bedenlerini çaldıkları insanları mı?”</p>
<p>“Evet!” diye cevap verdi Kaine. “Tabii ben bu şekilde planla-mamıştım. Ve döngüyü henüz test etme fırsatım da olmadı. Ama o hainlerin karşımıza tekrar çıkmamaları için bu tek yol olabilir.” “Bir dakika,” dedi Michael. Weber’in Dünya Zirvesinde yaptığı şeyi düşündü. Korumaların aniden yere düşüp ölmelerini. Helga da aynı şeyi kışlanın dışındaki Trae’nin grubundan birine yapmıştı. Ama o gerçek ölüm değil miydi? “Zirvede Weber Sana-lAğ’a bir tür mesaj gönderdi ve korumalar bir anda yere düştü. Bahsettiğimiz şey bu mu?”</p>
<p>Kaine başını iki yana salladı. “Hayır. Bunu yapamayacağımız konusunda ısrar ediyordun: Gerçek ölüm. Gerçek ölüm hem Tanjant’ı hem de insanı öldürüyor; bedeni ve bilinci. Ben asıl insanların ölümlerini önleyebileceğimizi söylüyorum. Onları yeniden yükleyebiliriz; Ölümlülük İlkesi’ni kullanarak onları kendi vücutlarına geri gönderebiliriz.”</p>
<p>Michael hayatının bu kadar saçma bir hal alması karşısında az kalsın gülümseyecekti. “Peki bu, Tanjantları öldürecek mi? Sonsuza dek yok olacaklar mı?”</p>
<p>Kaine omuz silkti. “İşte sorun da bu. Bilmiyorum. Dediğim gibi, henüz denemedim. Teoride aklı, hiç zarar vermeden biyolojik beyinlere sonsuz kez sokup çıkarabilmeliyiz, böylece bir bedenden diğerine geçerek sonsuza dek yaşayabiliriz. Tanjantlar SanalAğ’a geri yüklenebilmeli. Burada anahtar, <span style="font-style:italic;">-meli, -malı.</span> Ama yapılması gereken çok iş var.”</p>
<p>“Tamam,” dedi Michael. “Yani bu insanları kendi bedenlerine döndürebileceğimizden eminsin ama Tanjantlara ne olacağından emin değilsin.”</p>
<p>“Onun gibi bir şey,” dedi Kaine, gözlerinde heyecan parıltısıyla. Michael kendini huzursuz hissetti. Tanrı’yı oynuyorlarmış, kimin yaşayıp kimin yaşamayacağına karar vermek için zar atıyorlarmış gibi hissediyordu. Sanki her şey bir tür oyunmuş gibi. “Tanjant sorununu halledecek bir program bildiğimden de eminim.” Michael iç geçirdi. “Pekâlâ,” dedi. “Öyleyse yapalım. Zaten gerçek olmadıkları için onları kimse özlemez herhalde.”</p>
<p>Kaine’in Aurasmda iğrenme ifadesi belirdi. Yalnızca bir anlıktı ama Michael’ın kendini berbat hissetmesine sebep oldu. Sanki kendisi başından beri insanmış ve Jackson’ın bedenini ele geçirmemiş gibi konuşmuştu. Gerçekten de Tanrıyı oynuyordu, ki arkadaşlarıyla durdurmaya çalıştığı şey de tam olarak buydu. Onu diğer Tanjantlardan daha iyi kılan şey neydi?</p>
<p>Sonra zihninde Sarah’nm görüntüsü belirdi. Vurulduğu zamanki ifadesi, bedeninden yaşamın çekilmesi. Ölümlülük İlkesi yüzünden hayatını kaybeden diğer tüm insanları düşündü ve güçlü olmaya çalıştı. Bunun devam etmesine izin veremezdi.</p>
<p>“Tamam,” dedi Kaine’e. “Ne yapmamız gerektiğini göster.”</p>
<p><a id="bookmark25"></a><span style="font-weight:bold;">2</span></p>
<p>Kaine onları Uyku’nun hastalıklı dünyasına döndürdü, arızalı şehirleri ve bozuk kodları geçtiler. Sayılar, harfler ve semboller fırtınada savrulan yapraklar gibiydi ve pikseller etraflarında parçalanıyordu. Michael, Kaine’in kodlama yeteneğini hâlâ hayranlıkla izliyordu. Onun iyi olduğunu zaten biliyordu ama Tanjant sanki su birikintisinde ilerliyormuşçasma kolaylıkla yollarını yönetiyordu.</p>
<p>Yolculukları bir dakikadan kısa sürdü. Aşınmış sıradağların, karanlık denizlerin ve yıkık dökük şehirlerin üzerinden geçtiler. Kod her yerde çöküyordu.</p>
<p>Şiddetli ışık patlamalarıyla bölünen sessiz bir karanlıkta uçtular ve aniden Kovan’ın geniş duvarı önlerinde belirdi. Her yöne doğru uçsuz bucaksız uzanıyor, turuncu parlıyordu; yabancı bir gezegen gibi görünüyordu.</p>
<p><span style="font-style:italic;">Jackson burada bir yerde,</span> diye düşündü Michael. <span style="font-style:italic;">Hâlâ hayatta. </span>Michael havada uçarken Kaine onu kolundan sıkıca tutmaya devam ediyor, duvara yaklaştırıyordu. Yavaş yavaş, Kovan’ın geri kalanından farklı bir bölme belirdi. Onlar yaklaştıkça yeşil bir benek büyüyerek yaklaşık altı metre genişliğinde bir kare halini aldı. Yüzeyinden hızla geçen parlayan ışıklar kaynayan su gibi köpürüp dalgalanıyordu. Buğulu duman, dalgakıranların içinde hızla dönüyordu. Tüm bunlar ortamın, başka bir dünyadanmış hissini artırıyordu.</p>
<p>Kaine tuhaf manzara karşısında durdu. Michael köpüren pusa baktı ve ışık sandığı şeylerin aslında birbirlerinden ayrılıp yeniden birleşen kod sembolleri olduğunu fark etti. Tam bir saçmalık gibi görünüyordu.</p>
<p>“Nedir bu?” diye sordu. “Bir tür canlı AğEkranı mı?”</p>
<p>Kaine kahkaha attı. “Öyle sayılır. Alışman biraz zaman alacak ama Kod Havuzu’nda kodlamaya başladın mı bir daha asla eski yöntemlere dönmek istemeyeceksin.”</p>
<p>Michael gizemli yapışkan maddeyi merakla incelerken, “Kod Havuzu,” diye tekrarladı dalgınca. Bunu daha önce nasıl duymamış olabilirdi?</p>
<p>Kaine aklını okumuşçasma cevap verdi. “Bunu bilmek bir yana, sadece birkaç kişi görebilir. Fakat korkarım şu an bunu açıklayacak vaktim yok; her an gelebilirler.”</p>
<p>Michael gözlerini Havuz’un büyüleyici dansından ayırdı. “Bir dakika... ne? Ne yapmam gerekiyor? Onlar kim?”</p>
<p>“Eski dostlarım, düzenbaz Tanjantlar,” diye cevapladı Kaine, sanki bu Tanjantlar ikisinin de ölmesini istemiyorlarmış gibi rahat bir tonda. “Onların yanı sıra birkaç arkadaşım da. İşlerin çirkinle-şeceğini düşünüyorum ama bize bir şey olmaz diye düşünüyorum. Sen kendi payına düşeni yaptığın sürece.”</p>
<p>“Ne?” Michael giderek daha da geriliyordu.</p>
<p>“Bilmen gerekenleri sana mesaj olarak göndereceğim. İki işin var: depolama birimlerini bulmak ve bağlantıyı kesmek. Fakat sana gönderdiğim prosedüre uyman gerek ki çaldıkları insan zihinleri Kutsal Vadi’den geçerek kendi bedenlerine geri yüklenebilsin. Biraz karmaşık göründüğünün farkındayım ama bence üstesinden gelebilirsin.”</p>
<p>Michael, Kaine’e bakıp bu noktaya nasıl geldiklerini düşündü. Bu Tanjant bir zamanlar ölümcül düşmanıydı,</p>
<p>şimdiyse sanki şirket pikniğindeki bilgi işlem çalışanları gibi konuşuyorlardı.</p>
<p>Michael’ın içinde panik tohumları filizlenmeye başladı. “Emin değilim...” Ne soracağım bilmiyordu. O sırada uzakta bazı siluetler gördü, yaklaştıkça büyüyorlardı. Bir süre sonra onların ortaçağ savaşçıları, trol, devasa panter ve arka ayakları üzerinde duran farklı canavarlar gibi giyinmiş insanlar olduklarını fark etti. Sa-muraylar, paraşütçü askerler ve gelecekten gelen silahlı tuhaf tipler vardı. Karmakarışık olmuş bir SanalAğ oyunu gibiydi.</p>
<p>“Endişelenme,” dedi Kaine. “Onlar benim. Diğerleri de yolda.”</p>
<p>Michael doğru kelimeleri anyordu. “Yani... Hâlâ anlamıyorum. Ya o KatilSimleri geri getirirlerse? Getirecekler!”</p>
<p>Kaine Michael’m omzunu sıkarak oldukça ciddi bir ifadeyle baktı. “Michael, Ölümlülük İlkesi’yle aranda, kaybetmeyi göze alamayacağım bir bağ var. Weber ve SAG da bunu göze alamaz. Senin savaş alanından uzak durman gerek. Yapmam istediğim şey için gayet uygunsun.”</p>
<p>Michael başım onaylarcasına salladı, aklında dile getiremeyeceği kadar fazla soru vardı.</p>
<p>“Güzel. Şimdi gözlerini kapa ve bağlantının akmasına izin ver. Tüm bilgileri aldığında her şey yerine oturmaya başlayacak. Hızlı olacak, hazır ol.”</p>
<p>“Tamam.” Michael çok daha fazla şey söylemek istiyordu. Korkuyordu; ne yapacağını bilememekten endişeleniyordu. Fakat Kaine’in neden bahsettiğini anlayacak biri varsa o da kendisiydi. Gözlerini kapadı ve kendini kodlardan oluşan dünyaya açtı. “Hazırım.”</p>
<p>“İşte geliyor,” dedi Kaine ve sağanak gibi yağan bilgiler Mi-chael’m sanal görüş açısını doldurdu. “Endişelenme. Çalışırken saldırıya açık olmayacaksın; etrafında baloncuk oluşturacağım ve onları elimizden geldiğince püskürtmeye çalışacağız. Sen sadece çalışmana bak.”</p>
<p>“Ee... peki.” Kod selinde kaybolan Michael’m ağzından yalnızca bu kelimeler çıkabildi.</p>
<p>Bilgi akını Michael’ı ele geçirmeden önce Kaine, “Umalım da baloncuk dayansın,” diyerek pek de tatmin edici olmayan son sözlerini söyledi.</p>
<p>Ve Michael kendini bıraktı.</p>
<p>Michael bir süreliğine yeniden eğlenmişti. Kodların arasında ilerliyor, bilmecelerle uğraşıyor, düşünmekten bile hızlı öğreniyordu. Bunun için doğmuştu; bu yeteneklerle programlanmıştı. Ve bu zorlu görev hoşuna gidiyordu.</p>
<p>Kod Havuzu kodlama için bir sonraki evrim aşaması gibiydi; sanki hepsi biyolojik bir şeye dönüşmüştü, sanal vücudu ona karışıyor, ondan bîr parça haline geliyordu. Bu Michael’a aslında biyolojik bir bilgisayar olan insan beynini hatırlattı. Artık kodlardan oluşan yapış yapış canlı bir maddenin içindeydi. İçinde yüzdüğü bilgi denizini yönlendirerek çalışırken Kaine’in talimatları beyninde hortum gibi dönüyordu.</p>
<p>Zaman kavramını kaybetmişti ama sonunda gördü. DNA modeline benzer şekilde kıvrılan ışıklar sonsuz gibi görünen kod evrenine uzanıyordu. Birbirinden ayrı sıralar o kadar parlaktı ki kilometrelerce uzaktan birbirine karışmış gibi görünüyordu. Kaine’in verdiği bilgi yığınının içinde aradıklarını bulmak için odaklanması gerekiyordu.</p>
<p>Zihniyle bir şeyleri hareket ettiriyordu. Işıklar kuyrukluyıldız gibi kıvrılıyor, dönüyor ve sıçrıyor, Michael’ın isteğine göre ileri ya da geri hareket ediyordu.</p>
<p>İşte.</p>
<p>Onu nasıl tanıdığını hile bilmiyordu -ışığın verisini nasıl saptadığını- ama uyduklarını anında anlamıştı. Kaine’in ilk grubundan ayrılmış, onu alt edip ilk planı acımasızca devam ettirmek ve insan ırkını ele geçirmek isteyen birliğe katılmış bir Tanjant’ın temsiline bakıyordu. Michael, Kaine’in bu planı gerçekleştirmeyi artık istemediğini söylerken dürüst davrandığını umuyordu.</p>
<p>Kendini ışığa biraz daha yaklaştırdı. Ya da ışığı kendisine yaklaştırdı; hangisinin olduğunu anlaması imkânsızdı. Zihniyle, karşısındaki parlak ışığın içine uzandı. Kod, kil gibiydi ve onu Kaine’in kendisine gönderdiği talimat akını doğrultusunda yoğurdu, sıktı ve çekti. Bir süre sonra rahatça tutabileceği hale geldi. Karşısında diğerlerinden oldukça ayrı ve hassas bir bağ şekil aldı. İnce bir kürdan gibi, sanalın içindeki sanal ellerinin arasındaydı.</p>
<p>Michael onu iki parçaya ayırdı.</p>
<p>Uzun ışık sicimi sönerek, varlığını yüceltecek bir parlama bile olmadan yok oldu.</p>
<p>Michael döndüğünde Kovan’ın dışında Kaine’in Tanjantları arasındaki savaşı net bir şekilde görebildiğine şaşırdı. Kaosun ortasında bir yerde İkinci Dünya Savaşı askeri gibi giyinmiş bir adam şiddetli bir piroteknik patlamasıyla havaya uçtu ve arkasında tek bir iz bırakmadı.</p>
<p>Gitmişti. Ölmüştü.</p>
<p>Michael onu öldürmüştü.</p>
</body>
</html>