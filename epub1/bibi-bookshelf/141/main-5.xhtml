<?xml version="1.0" encoding="UTF-8"?>

<html xmlns="http://www.w3.org/1999/xhtml">
<head><meta http-equiv="content-type" content="text/html; charset=UTF-8"/><title></title><link rel="stylesheet" href="main.css" type="text/css"/>
</head>
<body>
<p><a id="bookmark0"></a>5</p>
<p>Michael Kutsal Vadi’yle ilgili her şeyi hatırlıyordu. Kendisine saldırmak için yıkıntıların arasından çıkan SAG ajanları, Kaine’e sadık kalan Tanjantlar ve KatilSimlerle istila edilmiş kaleyi... Kulübede Kaine’le yüzleşmesini, devasa adam tarafından ormanda sürüklenmesini hatırlıyordu. Dünyanın kaosa sürüklendiğini ve etrafında paramparça olduğunu hatırlıyordu.</p>
<p>Fakat tuhaf bir şekilde, sanki bunların hiçbiri yaşanmamış gibi görünüyordu. Kale hâlâ ayaktaydı, eskiydi ama tek parça halindeydi. Kafa karıştırıcıydı ve Michael Ölümlülük İlkesinden çıkarılıp Jackson Porter’m bedenine yerleştirildiği gün gerçekten neler olduğunu merak etti.</p>
<p>Gabby’yle birlikte orman ile kalenin arasındaki geniş açıklıkta yürüdüler ve Michael’m düşünceleri, daha da karanlık bir hal almadan aklından çıktılar. Bryson kalenin girişinden çıktı ve merdivenlerden inerken yüzünde aptal bir gülümseme vardı. Michael da gülümsemesine engel olamadı.</p>
<p>“Michael!” diye bağıran Bryson gevşek duran son taş basamağa takıldı. Yere düşüp yuvarlandı ve hemen tekrar ayağa kalkıp koşmaya devam etti. “O çirkin suratını gördüğüme bu kadar sevinmeseydim seni öldürürdüm!” Michael’ın yanma gidip ona sarılarak sıkı sıkı kucakladı.</p>
<p>Michael homurdanarak güçlükle, “Ben de seni gördüğüme sevindim,” dedi.</p>
<p>Bryson onu bırakıp bir adım geri çekildi. “Yedi dakika sonra ölecek gibi görünüyorsun. Özellikle gözlerin. Dur tahmin edeyim; zor birkaç gün geçirdin, değil mi?”</p>
<p>“Öyle denebilir.” Michael yüzünde içten bir mutluluk ifadesi olan Gabby’ye baktı. Ondan giderek daha fazla hoşlanıyordu ve çiftlik evinde yaşanan fiyasko, eski bir anı ya da unutulmaya yüz tutmuş bir rüya gibi geliyordu. “Ama sanırım iyi gidiyoruz. Kaine bana yardım etti. Onsuz asla başaramazdım.”</p>
<p>“Neyi başaramazdın?” diye sordu Bryson.</p>
<p>“SAG... Artık onlar hakkında endişelenmemize gerek yok. Ya da toplu katliam programları hakkında. Ya da Ajan Weber. Onu... dürdürdüm.”</p>
<p>Bryson ile Gabby son cümlesinin milyonlarca farklı anlama gelebileceğinin bilinciyle bakıştılar. Neyse ki açıklaması için üstelemediler çünkü uzaktan Michael’m geldiğini gören Helga sevinçli bir ifadeyle koşarak ağaçlann arasından çıktı. Yanaklarından yaşlar süzülüyordu ve Michael’ı Bryson’dan da güçlü bir şekilde kucakladı. Hatta buna ek olarak birkaç defa da etrafında çevirdi.</p>
<p>Dünya dönmeyi bıraktığında ve yeniden iki ayağının üzerine indiğinde Michael içten bir kahkaha attı.</p>
<p>“Ah,” dedi. “Ne diyeceğimi bilmiyorum. Siz iyisiniz, ben iyiyim, yeniden bir aradayız. Keşke Sarah da...” Kalbi kederle sızlarken duraksadı. Acısı hâlâ tazeydi ama eskisi gibi yoğun değildi.</p>
<p>“Biliyorum, tatlım,” dedi Helga ve ona bir kez daha sarılıp bu kez biraz daha uzun tuttu. “Benim... ee... şey...” Geri çekildiğinde yüzünde tuhaf, gizemli bir ifade vardı.</p>
<p>“Ne?” diye sordu Michael.</p>
<p>Helga bakışlarım kaçırdı. “Şimdilik, bir şey yok.”</p>
<p>“Ne?” diye üsteledi Michael. Merakını dizginleyemiyordu. “Daha sonra,” diye cevapladı Helga net bir ifadeyle. “Söz veriyorum.”</p>
<p>Michael ellerini kaldırdı. “Tamam. Sanırım partiyi daha fazla berbat etmemize gerek yok.”</p>
<p>Gabby, Michael’a yaklaşıp koluna usulca dokundu. “Burada ne yapıyoruz, Michael? Ağaç evde kendini kaybettin... tüm o Ka-tilSimler, Kaine... korkudan öldük. Sonra bizi gönderdin ve ondan beri de bahsettiğin şu fabrikayı bulmaya çalışıyoruz. Burada hiçbir şey yok.”</p>
<p>“Gabby haklı,” diye ekledi Bryson. “Ne bir şey, ne bir insan. Peki, burada ne işimiz var?”</p>
<p>Morali bozulan Michael bunun cevabım bilmediğini fark etti. En azından tam olarak. “Ölümlülük İlkesi’nin... fabrikasının burada olduğunu düşünmüştüm. Ya da artık ne derseniz. Ben buraya geldim... burası Yolun sonuydu.” Üzerinde durdukları alanın ortasını işaret etti. “Her yer etrafımda dönerken burada duruyordum ve programın girdabına çekildim. Sonra bir bakmışım, gerçek bir bedende başka biriyim. Burası olmak zorunda.”</p>
<p>Sanki Michael’ın açıklaması bir şeyleri farklı görmelerini sağlayacakmış gibi Bryson, Helga ve Gabby etraflarına bakmak için döndüler. Fakat görünürdeki her şey iistün bir kodlamayla programlandığı için neredeyse <span style="font-style:italic;">Derin Hayatdamarı</span> kadar gerçek hissettiriyordu. Sıradışı ya da tehditkâr görünen bir şey yoktu. Çimenler, tepeler, orman, antik kalenin kalıntıları ve kulübe... Michael’ın arkadaşları hepsini araştırmıştı.</p>
<p>Yeniden Michael’a baktılar.</p>
<p>“Nedir o?” diye sordu Gabby. “Fabrika nedir? Neredeyiz?” Michael omuz silkti, bu yerin koduna dalmak istiyordu; bu işte artık iki gün öncesine göre on kat iyiydi. “Buranın Ölümlülük İlkesi’nin merkezi olması gerekiyor,” dedi önce neredeyse kendi kendine, ardından arkadaşlarına. “Öyle olmak zorunda. Kovan bir depo; Vadi de asıl program. Onu yok etmeliyiz, bir daha hiçbir Tanjant’m bir insanı ele geçirmeyeceğinden emin olmamız gerek. <span style="font-style:italic;">Asla.</span> Kaynak kodunun en ufak kalıntısına kadar ortadan kaldırmalıyız. Sonra Kovana dönüp insanları kendi zihinleri ve bedenlerine yerleştireceğiz ve Tanjantları yeniden Uykuya göndereceğiz. Bu kadar basit.”</p>
<p>“Bu kadar basit,” diye tekrarladı Helga.</p>
<p>Michael başını onaylarcasına salladı. “Sırayla gideceğiz. Gerçekten en zor kısmın bittiğini düşünüyorum. Hepsinin arkasında SAG vardı; asıl düşmanımız onlardı ve artık bu konuda endişelenmemiz için bir sebep yok. Kaine yardım etse de etmese de bu işi bitirebiliriz.”</p>
<p>“Bunu etraflıca düşündün mü?” diye sordu Helga şefkatli bir tonda. “Yani mesela sana ve bana ne olacak?”</p>
<p>Michael yere baktı. Jackson Porter’ın bedeninde ilk uyandığı günden beri zihninin uzak köşelerinde var olsa da kendini bu düşünce dizisine bırakmayı her zaman reddetmişti.</p>
<p>“Ne olması gerekiyorsa olacak,” dedi soğuk bir ifadeyle. Jackson Porter’m yüzünü zihninde o kadar güçlü canlandırdı ki bir an gerçek olduğunu, kodun bir hatası olduğunu sandı. Ama sonra kayboldu ve Michael hayatının büyük kısmını başka bir suratla geçirmiş olmasına rağmen onu kıskandı.</p>
<p>“Bu ne demek oluyor?” diye sordu Helga. “Ölümlülük İlkesi’ni kullanmak için bir araya geldiğim Tanjantlar...”</p>
<p>“Biliyorum,” diyerek sözünü kesti Michael. “Şu an... şu an bunu konuşamam. Yapamam.”</p>
<p>Üzerlerine çöken sessizliği Bryson bozdu.</p>
<p>“Pekâlâ,” dedi ellerini bir kez çırparak, “haydi başlayalım artık.” Michael yüzünü -Jackson’m yüzünü- akimdan çıkarmaya çalışarak başım onaylarcasına salladı. “Peki, tamam, haklısın. Haydi başlayalım.”</p>
<p>“Tam olarak neye başlıyoruz?” diye sordu Gabby. “Ben hâlâ çimen, ağaç ve eski tuğla ve taş yığınıyla ne yapmamızı istediğini anlamış değilim.”</p>
<p>Michael, Helga’ya odaklandı. “Sen Ölümlülük İlkesi programını büyük Ölçüde biliyorsun, değil mi? Yani onu çözüp kullandınız. Haksız mıyım?”</p>
<p>Helga kendinden pek de emin olmayarak başım onaylarcasına salladı. “Yani uzman sayılmam. Diğerleri benden daha fazla bilgi sahibi. Ama evet, genel olarak nasıl çalıştığı hakkında fikrim var.” “Benim de,” diye karşılık verdi Michael. “Kovanda Weber ve onun KatilSimleriyle savaşırken bağlantıları ve nasıl çalıştığını gördüm. Yani onu başka birinin zihnine gönderip bağlantıyı kesecek kadar anladım.” Duraksadı. “Bu onu öldürdü.”</p>
<p>Azar beklediyse de gelmedi. Hatta Bryson kendine hâkim olamayarak elini yumruk yaptı.</p>
<p>Michael devam etti. “Eğer derinine inersek bu yerin koduna ulaşabiliriz. Ama derine inmeliyiz. Hiç olmadığı kadar derine. Kaine’in programının merkezinin, burası olduğunu biliyorum. Hepimiz birlikte çalışırsak onu bulabilir, parçalayabilir ve havaya uçurabiliriz. Var mısınız?”</p>
<p>Helga başını sertçe onaylarcasına salladı. Gabby gözleriyle evet derken en ufak bir şüphe kırıntısı yoktu. Bryson başparmaklarını kaldırdı.</p>
<p>“Bunu eski yoldan yapalım,” dedi Michael ve Gabby’ye doğru bir adım atıp diğerlerine de yaklaşmalarım işaret etti. “El ele tutuşup aramızda sağlam bir bağ oluşturacağız. Sürekli iletişim halinde olalım. Bu işi hızlıca halletmek istiyorum ve tehlike anında kimsenin yalnız olmasını istemiyorum.”</p>
<p>“Tehlike mi?” diye tekrarladı Bryson. “Malum kişinin tehlike yaratmasını mı bekliyorsun?”</p>
<p>Michael yalnızca, “O anlayacaktır,” dedi. Planını öncelikle Kaine’e açıklaması gerektiğini biliyordu. Aynı tarafta olurlarsa her şey çok daha iyi giderdi ama Michael daha fazla zaman kaybetmek istemiyordu. “Ancak elimizden geleni yapabiliriz, değil mi? Şu an burada değil.”</p>
<p>“Özgüven patlaması yaşıyorsun,” dedi Bryson. “Bak dostum, yapmamız gereken şeyin bu olduğunu düşünüyorsan ben varım. Haydi bitirelim şu işi.”</p>
<p>“Haydi öyleyse,” diye karşılık verdi Michael elini uzatırken. Bryson onun bir elini, Gabby de diğerini tuttu. Ardından Helga da onlara katılarak daireyi tamamladı.</p>
<p>Gözlerini kapadıkları sırada' Michael, “Arayın ve yok edin,” diye fısıldadı.</p>
<p>Kodun derinlerine indiler, indiler, indiler. Michael sıcak banyoya giriyormuş gibi hissediyordu; arkadaşlarıyla yaptığı tuhaf konuşmanın ardından rahatlatıcı bir etkisi olmuştu. Sivri uçlu çimenlerin yerini sembol satırları aldı; ağaçlar uzun veri bloklarına dönüştü; kale karmakarışık harf ve rakam yığını oldu; gökyüzü SanalAğ’m en basit geliştirici programı olan mor pusta kayboldu. Michael, Bryson ve Gabby’nin ellerinin güven veren baskısını ve aralarındaki bağı hissediyordu. Yeteneklerini ve bilgilerini birleştirerek içinde buldukları muazzam bilgi akışım incelemeye başlamışlardı.</p>
<p>Bir saat geçti. İki. Üç. Michael kendini kaptırdığında dakika ve saat kavramını yitirmeye yatkın olduğundan, dosyalarının arasında kronometre tutuyordu. Ara vermeden çok uzun zaman geçirmek istemiyordu, aksi takdirde hata yapabilirlerdi.</p>
<p>Dördüncü saate girdiklerinde kimse durmak istemedi. Çok şey keşfetmiş, çok şey öğrenmişlerdi. Michael kendini o kadar kaptırmıştı ki bu görevi daha en başında gerekli kılan vahim durumu neredeyse unutmuştu.</p>
<p>Haklıydı. Ölümlülük İlkesi tıpkı genetik kodların basit yapıtaşları gibi Kutsal Vadi programının altında yaşıyor, nefes alıyordu. Michael daha önce hiç böyle bir şey görmemişti. Vadi’nin damarları varsa, İlke de o damarlarda pompalanan kandı. Biri olmadan koda bakamazdımz. İnsan yapımı güzel bir biyolojik oluşum gibi hepsi birbirine bağlıydı.</p>
<p>Ve Michael onu yok etmeyi planlıyordu.</p>
<p>Diğerlerine, “Haydi çıkalım,” diye mesaj gönderdi. İsteksizliklerini hissedince Gabby ile Bryson’ın ellerini bırakıp yeniden görsel boyuta çıktı. Kod evreni ortadan kayboldu ve yerini yeşillik ve mavi gökyüzü aldı.</p>
<p>Helga parlak güneş karşısında gözlerini kırptı. “Vay canına, bu... büyüleyiciydi.”</p>
<p>“Tuhaf,” dedi Bryson. “Ve güzel.”</p>
<p>Gabby onaylarcasına başını salladı. “Acaba babam burayı biliyor mu...”</p>
<p>Michael’m kalbi tekledi. Babasının SAG’da çalıştığını tamamen unutmuştu. Yoksa o da devasa binadaki Tabutlardan birinde miydi?</p>
<p>Gabby onun endişesini hemen sezdi. “Merak etme, Jax. Yani, Michael. Babamı tanıyorum. Kötü adamlardan biri olmasına imkân yok. Ona mesaj attım; ofiste değil ve güvende. Sanırım hastalık bahanesiyle gitmemiş.”</p>
<p>Kız tereddütle gülümsediğinde Michael, Sarah’nın bunu en son ne zaman yaptığını düşündü. O da endişelerini her zaman gülümseyerek yatıştırmaya çalışırdı; zayıf bir gülümseme olsa bile.</p>
<p>“Bunu duyduğuma sevindim.”</p>
<p>“Peki ne yapacağız?” diye sordu Bryson. “Bu yeri gerçekten yok etmek mi istiyorsun?”</p>
<p>Michael başıyla onayladı. “Başka seçeneğimiz yok.”</p>
<p>“Dinlenmemiz gerek,” dedi Helga.</p>
<p>Michael ona fazlasıyla katılıyordu. “Ve yemek yememiz gerek ama şu an Kaldırılma lüksümüz yok. Bryson, bu konuda en iyi olan hep şendin. Bize Adamım Dan’in Mezecisi’nden bir şeyler kodla.” Tabut’ta serumla beslendiklerinden çok da müthiş bir şey sayılmazdı ama Uykuda tadı inanılmazdı.</p>
<p>“Emredersiniz, üstat.”</p>
<p>Yemek yediler. Uyudular. İki ya da üç saati strateji ve planlamayla geçirdiler. Müthiş bir çaba gerektirecekti; bunu hepsi biliyordu. Ama hiçbirinin şüphesi yoktu. Birlikte sıkı çalışma ve mükemmel bir kodlamayla Ölümlülük İlkesi programım yok edebilirlerdi. Michael bunu biliyordu. Zafer kazanmalarına birkaç saat kalmıştı.</p>
<p>Yeniden el ele tutuşmaya hazırlandıkları sırada, “İşimiz bittiğinde,” diye başladı, “Kovan son adımımız olacak. Ama sanırım o noktada yardım isteyebiliriz. Bir sürü yardım. Dünya her şeyi bizim yapmamızı bekleyemez.” Aslında dalga geçiyordu ama aynı zamanda gururlanmadan da edemedi. Kulağa ne kadar tuhaf da gelse dünyayı <span style="font-style:italic;">kurtarmıştı.</span> Arkadaşlarından bir sürü yardım alarak. Gülümsedi ve kendini iyi hissetti.</p>
<p>“Haydi etrafı sökelim!” diye bağırdı Bryson ve bunu tezahüratlar takip etti. Şaşırtıcı bir şekilde Helga da katıldı. Gabby yalnızca abartılı bir utanma ifadesiyle Michael’a baktı.</p>
<p>“Zamane gençleri...” dedi Michael ona.</p>
<p>Ellerini uzattı, Gabby ile Bryson ellerini tuttu, sonra da Hel- s ga’yla birleştirdiler.</p>
<p>Arkalarından bir adam konuştuğunda Michael’ın kapanan gözleri anında geri açıldı.</p>
<p>“Yeter.”</p>
<p>Michael arkadaşlarının ellerini bırakarak arkasına döndü ama kimin geldiğini zaten biliyordu. Kaine. Tanjant, gördüğü en genç Aurasıyla orada duruyordu. Şık takımının kravatım gevşetmiş, kollarını birkaç defa kıvırmıştı. StilVurgu’nun kapağından fırlamış bir film yıldızını andırıyordu.</p>
<p>“Selam,” dedi Michael aceleyle ayağa kalkarken. “Seninle tüm bunlar hakkında konuşacak...”</p>
<p>“Kes.” Kaine bir elini kaldırıp başını hafifçe yana eğdi. İfadesinden ne düşündüğü anlaşılmıyordu. ‘Tek kelime daha etme. Şimdi hayatında ilk defa dinleyeceksin.”</p>
<p>“Kai...”</p>
<p>“Sessiz ol dedim!” diye bağıran Tanjant’ın gözleri ateş saçıyordu. “Çocuk gibi davranırsan çocuk muamelesi görürsün. Hiçbiriniz tek kelime daha etmeyeceksiniz! Bunu bana nasıl yapabildin, Michael?” Michael o an Kaine’i ne kadar yanlış değerlendirdiğini fark etti. Kendi kendine söylediklerine rağmen bu son kaçınılmazdı. Kaine ne olursa olsun ölümsüzlük istiyordu. Michael onu öldürmek zorundaydı ya da bu uğurda ölecekti.</p>
<p>Kaine kollarını göğsünde kavuşturdu. “Senin için yaptıklarımdan sonra... Senin hayatım kurtardım. SAG’ı alt etmene yardım ettim. Bir de şuna bakın.” Ellerini gökyüzüne doğru kaldırıp kendi yarattığı dünyaya baktı. “Bana borcunu böyle mi ödüyorsun? Var olma sebebimi yok etmek mi istiyorsun?”</p>
<p>Michael açıklamak istedi ama konuşmaya cesaret edemiyordu. Kaine iğrenircesine başım iki yana salladı. “Çok, çok aptalca bir şey yaptın, Michael. <span style="font-style:italic;">Benim</span> adamlarımı bedeninin tam şu an şu saniyede yattığı Tabut’un olduğu yere göndermek senin fikrindi.” Michael’m içinde daha önce hiç hissetmediği şekilde buz gibi bir korku patladı.</p>
<p>Kaine ona buz gibi bir bakış attı.</p>
<p>“Eminim içlerinde senin yaşamanı ya da ölmeni umursamayan en az bir kişi vardır.”</p>
<p><a id="bookmark1"></a><span style="font-weight:bold;">22. BÖLÜM</span></p>
<p><a id="bookmark2"></a><span style="font-weight:bold;">TANRILAR VE CANAVARLAR</span></p>
<p><a id="bookmark3"></a>1</p>
<p>Helga, Michael onu durduramadan, çocuğun yanından geçti. Korkunç bir anlığına Michael onun Kaine’e saldıracağını sandı ama kadın bunun yerine dizlerinin üzerine çöktü. Tanjant kıpırdamadı bile.</p>
<p>“Lütfen,” dedi Helga. “Çocuğu bağışla. Sana yalvarıyorum. Kaine.”</p>
<p>“Bu ne böyle?” Kaine iğrenerek ondan bir adım uzaklaştı. “Bir tür oyu...”</p>
<p>Sözünü tamamlamasına fırsat vermeden Helga kolunda sakladığı kablo inceliğinde çelik iple üzerine atıldı. İpi adamın boynuna sıkıca sararken Kaine tepki veremedi bile. İpi sertçe çekince Kaine dizlerinin üzerine çöktü. Helga onu hemen yüzüstü yatırdı ve bileklerini arkasından bağladı.</p>
<p>Michael ne yapacağını bilemeden şaşkınlıkla izliyordu. Bir adım attı ama Kaine’in yüzünü görünce durdu. Görmeyi beklediği öfkeli ifadenin aksine Kaine gayet sakin görünüyor, neredeyse gülümsüyordu.</p>
<p>“Gerçekten mi?” diye sorarken yüzü çimlere bastırıldığı için sesi boğuk çıktı. “Ucuz bir oyundan aldığın halatın beni durduracağını mı sanıyorsun cidden? Burada? Kendi inşa ettiğim yerde?”</p>
<p>Helga bir parmağının eklemiyle Tanjant’ın yüzünü buruşturmasına yetecek kadar sertçe Kaine’in kulağına vurdu. “Hayır,” dedi. “Ama bağlantılarına güvenlik duvarı eklememi sağlayacak kadar dikkatini dağıttı. Haydi kiralık katillerine çocuğumun boğazını kesmeleri emrini ver. Dene haydi.”</p>
<p>Kaine’in suratındaki panik ifadesini gören Michael şoke oldu.</p>
<p>“Fazla dayanmayacaktır, değil mi?” dedi Kaine. Yanaklarını şişirdi ve etrafındaki her şey aniden hareketle bulanıklaştı. Havalandı ve ayaklarının üzerine inerken Helga havaya uçarak kalenin yıkık duvarlarından birine çarptı. Taşlara çarparak düştü ve çimenlerin üzerinde kıpırdamadan yattı.</p>
<p><span style="font-style:italic;">O iyi,</span> diye düşündü Michael. <span style="font-style:italic;">Burası Uyku. O iyi.</span></p>
<p>Helga kaybolduğu sırada hâlâ ona bakıyordu. Bu iyiye işaretti. Helga’nın Kaldırıldığı anlamına geliyordu. Sonuçta burası bir oyundu.</p>
<p>Michael dikkatini hâlâ sıkıntılı görünen Kaine’e çevirdi. Belki Helga bu karmaşayı düzeltmesine yetecek bir mucize yaratmayı başarmıştı.</p>
<p>“Dinle,” dedi Michael. Gabby ile Bryson yaklaşmıştı ve iki yanında duruyorlardı. “Kızgın olduğunu biliyorum ama konuşarak halledebilir miyiz?”</p>
<p>Kaine gözlerim kıstı. “Hayır. Konuşamayız. Weber’e yaptıklarını gördüm. Burada söylediklerini duydum. Niyetin ortada ve kabul edilebilir değil. Uzlaşmaya yer yok, Michael. Bıı yüce amacımda bana katılman için sana şans üstüne şans tanıdım. Dönüp dolaşıp aynı noktaya geldik. Hakkın olduğunu düşünerek karşımda durdun. Oyununu kazanacağını düşündün. Oyun salonlarınızda dendiği gibi; oyun bitti.”</p>
<p>“Dostum, bu adamdan nefret ediyorum,” dedi Bryson, Kaine’in de duyabileceği kadar yüksek sesle.</p>
<p>Kaine onu duymazdan geldi. “Bir planım vardı. Herkesin yararına bir plan. Ve gördüğüm tek karşılık ihanet oldu. VVeber, SAG, şimdi sen. Sen tüm bunlara bağlısın, Michael. Bunun bir parçasısın. Bunun potansiyelinin herkesten çok farkında olman gerek. Ve onu yok etmek istiyorsun, öyle mi? Bunun beni ne kadar incittiğine dair fikrin var mı?”</p>
<p>Michael mücadele etmek istemiyordu. İstese bile Kaine’le <span style="font-style:italic;">nasıl </span>mücadele edeceğini bilmiyordu. Başından beri adil bir karşılaşma olmamıştı. Tek umudu onunla uzlaşabilmekti.</p>
<p>“Bu bir cevap değil,” dedi Michael. “Haklısın, Ölümlülük İlke-si’ni artık gerçekten anlıyorum, birçok kişiden daha iyi anlıyorum. İnsanlara ne yaptığını gördüm. Dünyaya. Ve söylüyorum sana; bu kadar güce sahip olan hiç kimseye güvenilemez. Hiç kimseye. Durmak zorunda, Kaine. Durmak zorunda.”</p>
<p>Kaine uzun bir dalış yapmaya hazırlanıyormuşçasma birbiri ardına derin nefesler alarak orada öylece durdu. “Böyle düşünüyorsan, o zaman anlamıyorsun, evlat.” Gabby’ye, Bryson’a ve sonra yeniden Michael’a baktı. “Son bir şans daha veriyorum. Bu hayali gerçeğe dönüştürmeme yardım et. Ölümsüzlük, Michael. İnsanlar için artık fiziksel ölüm, Tanjantlar için de Çürüme diye bir şey olmayacak. Hepimiz sonsuza dek yaşayacağız. Bunun ne kadar... müthiş olduğunu görmüyorsan bir sorunun var demektir.”</p>
<p>Gabby bir şey söyleyecekti ki Kaine sert bir bakışla onu durdurdu.</p>
<p>“Bana bir cevap ver,” dedi Kaine sertçe. “Evet ya da hayır. Benimlesin ya da karşımdasın. Seçeneklerin bunlar. Sana şimdiden söyleyebilirim ki yeterince sorun çıkardın ve... Beni karşına almanın akıllıca bir tercih olmayacağını söyleyebilirim. Ebedi yaşamı ya da ızdırabı seçeceksin.”</p>
<p>Gabby, Michael’ın kolunu sıktı. “Buraya yapmaya geldiğimiz şeyi bitirelim,” dedi sesinde en ufak korku tınısı olmadan. Michael sebebini biliyordu. Ölümlülük İlkesi en yakın arkadaşını ondan çalmıştı.</p>
<p>“Evet,” diye ekledi Bryson. “O tek, biz üç kişiyiz. Cevabımızı zaten biliyor.”</p>
<p>Michael ciddi bir ifadeyle Kaine’e baktı. “Bu şekilde olmak zorunda değil.”</p>
<p>“Cevabın ne!” diye bağırdı Tanjant. Michael tıpkı yeraltından çıkan bir şeytan gibi gözlerinin derinlerinde kırmızı ışık çaktığına yemin edebilirdi. Korkuyu iliklerine kadar hissetti.</p>
<p>“Programını ortadan kaldırmamız gerek,” dedi Michael. “Üzgünüm.”</p>
<p>Kaine’in yüzündeki çılgın öfke silindi ve gülümsedi. “Öyleyse deneyin bakalım. En azından sonunda beni rahat bırakmış olacaksın. Sadece seninkinin yerini alacak bir başka bağlantı kurmam gerekecek.”</p>
<p>Kollarını kaldırdı ve avuçlarından kör edici parlaklıkta ışıklar çıktı. Üzerinde durdukları zemin aniden katılığını kaybederek yeşil ile kahverengi pusa dönüştü.</p>
<p>Düşmeye başladılar.</p>
<p>Michael’ın dünyasına bir anda kaos hâkim oldu.</p>
<p>Ayaklan gizemli bir maddenin üzerine indi. Mor ve kaygan görünüyordu, ıslak olabilirdi ama sert kauçuk gibi sağlamdı. Devasa bir kaya havuz tam donmadan önce içine düşmüş gibi, durduğu yerden çıkıntı yapmıştı. Bryson yukarıda, Gabby aşağısmdaydı ama hâlâ birliktelerdi.</p>
<p>“Neler oluyor?” diye bağırdı Bryson.</p>
<p>Gabby de, “Kaine nerede?” diye ekledi.</p>
<p>Sorularını cevaplarcasına üzerlerinden bir gölge geçti. Devasa kanatlı bir yaratık, kanatlarını her çırpışında Michael ve arkadaşlarının üzerine şiddetli bir rüzgâr göndererek puslu yeşil gökyüzünden alçalıyordu. Aşağı indi ve büyük pençelerini kauçuk benzeri zemine batırarak karşılarında durdu. Pul pul derisi <span style="font-style:italic;">suyun </span>içindeki yağ gibi parıldıyordu. Kaine yaratığın üzerinde bir eyerin üstünde oturuyor, dizginlerini sıkıca tutuyordu. Michael hayatında daha korkutucu bir yaratık daha görmemişti. Başından devasa boynuzlar çıkıyordu ve gözleri siyah mermer gibiydi. Koca ağzını açarak inanılmaz büyük dişlerini ortaya çıkardı ve haykırdı; öyle tiz bir sesti ki Michael’ın gözünün önünde parlak yıldızlar patladı.</p>
<p>“Sana son bir şans daha vermemeliydim.” Kaine canavarın sırtından konuşuyordu. “Hatalıydım ama dersimi aldım. Şimdi Ölümlülük İlkesi’nin tam kalbinin üzerinde duruyoruz, Michael. Senin ve arkadaşlarının onun üzerinde ölecek olması ne kadar da hoş bir tesadüf.”</p>
<p>Kaine’in canavarının arkasından sanki gizli bir kapı açılmış da köleleri dışarı salınmış gibi siluetler çıkmaya başladı. Çoğu KatilSim’di; devasa kurtlar ve arkalarından görünmez rüzgâr esen siyah pelerinli hayaletler. Avcı Skale’in Yol’da sakladığı yerdekilere benzer büyük, kana susamış ve öfkelilerdi. Hikâye kitaplarından fırlamış gibi duran canavarlar: troller, goblinler ve hortlaklar. İki düzine, üç, dört düzine yaratık Kaine ile kanatlı yaratığının arkasına dizildi.</p>
<p>“Belki de daha büyük bir ordu getirmeliydin,” dedi Kaine durduğu yerden. “İnsanlığın ve Tanjantların iyiliği için bugün merhamet göstermeyeceğim. Bunun için üzgünüm.”</p>
<p>Bir elini kaldırdı ve Michael’ı gösterecek şekilde yavaşça indirdi. “Öldürün onları,” diye emir verdi gürleyen sesiyle. “Ondan başlayın. Ama önce Özlerini çıkarın. Onlara bahsedip durdukları gerçek ölümü yaşatalım.”</p>
<p><a id="bookmark4"></a>3</p>
<p>Öz. Zihni gerçekliğe bağlı tutan bağ. SinirKutu programının bir parçası. Kodlaması neredeyse imkânsızdı; yasadışı olduğundan bahsetmeye gerek bile yoktu.</p>
<p>Kaine’in ordusu saldırırken Michael harekete geçti. Kaygan zeminde Bryson ve Gabby’ye ulaşmak için koşarken iki kere kaydı. <span style="font-style:italic;">“Görünmez Kanatlar</span>’daki uçma programını kullanın!” diye bağırdı, koda sahip olmamaları ihtimaline karşı onlara gönderirken. “Havada olursak daha uzun süre hayatta kalırız. Aklınıza gelen her silahı alın ve onlarla savaşın! Ben Kaine’i alacağım; İlke’yi yok etmek için onun bağına ihtiyacım var.”</p>
<p>Bunu başarmak için havada olmaları gerekiyordu, aksi takdirde asla dayanamazlardı. İlk KatilSimler neredeyse yaklaşmışlardı; uzun adımlarla koşuyor, korkunç elektronik homurtular çıkarıyorlardı.</p>
<p>“Tamamdır!” diye bağırdı Gabby, yerden altı metre yükselirken. Bryson ve Michael da aynı programı kullandılar ve aşağılarındaki ilk saldırı darbelerinden son anda kaçarak havaya sıçrayıp kıza katıldılar.</p>
<p>Bryson korku dolu gözlerle, “Ya yapamazsak?” diye bağırdı Michael’a.</p>
<p>Michael onu anlıyordu. Arkadaşına gülümsedi. “Elinden geleni yap, dostum. Ama Öz’üne ulaşmalarına izin vermeden önce Auranı öldürüp Kalk. Tamam mı?” Bryson başını onaylarcasına salladıktan sonra ikisi birden Gabby’ye baktılar ve o da başını salladı. Bu işte birliktelerdi.</p>
<p>Üzerlerinde rüzgâr esti ve üç arkadaş Kaine’in yaratığının kanatlarını çırparak havaya yükseldiğini gördü. Kaine doğruca Michael’a bakıyordu. İblisler ve KatilSimler Kaine’in yolundan giderek kendi uçma programlarını başlatmışlardı. Görünüşe bakılırsa hava savaşı olacaktı.</p>
<p>Michael karşısında olup bitenleri izlerken aniden tüm umutlarının tükendiğini hissetti. Üçe karşı bir sürü yaratık vardı. Savaşı kazanmalarına gerek olmadığını biliyordu, yalnızca Ölümlülük İlkesi’nin kodunu yok etmek için onları yeterince uzun süre oyalamaları gerekiyordu. Ama bunu bile nasıl yapabilirlerdi ki? Pes edip oradan çıkmaları gerektiğini söylemek için arkadaşlarına baktı. Daha fazla destekle yeniden toplanmaları daha mantıklı olacaktı.</p>
<p>Ama Bryson ve Gabby gitmişti. Michael yukarı bakınca onların tuhaf renkli gökyüzünde uçtuklarını, savaştıklarını, döndüklerini ve yeniden savaşa girdiklerini gördü. Morali bozuldu.</p>
<p>Başının yan tarafına bir darbe aldı.</p>
<p>Haykırdı, kontrolünü kaybetti ve yere çakıldı; kauçuk zemine sertçe çarptı ve iki kere zıpladı. Kanatlı yaratık yanma indi, devasa pençeleri mor maddeyi deliyordu. Michael onun iğrenç suratına</p>
<p>baktı; siyah gözlerine, keskin dişlerine. Yaratık yeniden çığlık atınca Michael kulaklarını kapadı.</p>
<p>Ayağa kalktı. Sırtından aşağı yayılan korkuyla ürperdi. Hayatında hiç bu kadar dehşete kapılmamıştı. Hiçbir zaman. Ama ellerini kaldırdı, yumruk yaptı ve dosyalarından çıkaracak doğru silahı bulmak için zihnini taradı. O sırada donakaldı. Her şey engellenmişti. Uyku’nun zayıf kısmındayken diğer kaynaklardan kod alıp yönlendirecek daha fazla güce sahip olacaklarını ummuştu.</p>
<p>Yanılmıştı.</p>
<p>Hiçbir şeyi yoktu. Yalnızca yumrukları. O kadar. Yumrukları, Bryson ve Gabby. Ve şimdi üçünün de işi bitmek üzereydi.</p>
<p>Kaine’in canavarı kanadıyla saldırdı ve Michael’ın yüzüne vurdu. Michael’ın ayakları yerden kesilerek havada uçtu. On metre ötede sırtüstü yere çakıldığında acı tüm vücudunu ele geçirdi. Yaratık kanatlarını iki kez çırparak havada sıçradı, ardından Michael’ın üzerine atıldı ve korkunç bir gürültüyle göğsüne indi. Michael’m ciğerlerindeki tüm hava boşaldı. Boğuk bir sesle bağırdı.</p>
<p>Kaine canavarın sırtından indi ve kulak tırmalayıcı bir çığlı-ğm ardından yaratık kanatlarını çırparak havalandı ve Michael’ı gerçek düşmanına bıraktı.</p>
<p>“Hepsi senin olabilirdi,” dedi Tanjant. Ardından Michael’ın kaburgalarına tekme attı. “Ölümsüzlük.” Daha da acımasız bir tekme daha. Michael’ın dünyası kör edici bir acıyla karardı. “Benim yanımda bir yer.” Bir tekme daha.</p>
<p>Kaine ona doğru eğildi. “Bilmen gerekirdi.” Bu kez yüzüne yumruk attı. Daha fazla acı. “Beni kimsenin yenemeyeceğini başından beri bilmen gerekirdi. Benim altımda birinin beni yenemeyeceğini.</p>
<p>&quot;Benim istediğim gibi olacak.” Kaine’in sesi bir anda sakinleşerek neredeyse yatıştırıcı bir hal aldı. Yavaşça konuştu. “Ve sen öleceksin. Artık senin bağlantına ihtiyacım yok. Nasıl derler... onarmayla düzeltildi. Kodlamanın güzelliği de bu, Michael. Zaman içinde her şey programlanabilir. Her şey.”</p>
<p>Uzanıp bir parmağıyla Michael’m şakağına dokundu ve Mi-chael’ın Öz’ünün olduğu yere doğru parmağının ucundan keskin bir pençe çıktı. Michael başım çekti ama acı dayanılmazdı. Eğilip kustu. Daha fazla savaşacak gücü kalmamıştı.</p>
<p>“Sarah,” diye fısıldadı. “Sarah.” Akimda o varken ölmeye yemin etmişti.</p>
<p>Kaine, Michael’ın görmesini sağlayacak şekilde pençeli parmağını kaldırdı.</p>
<p>“Bunu zekânın geleceği için yapıyorum,” dedi. “Evrimin bir sonraki adımı için.” Karşı koyacak gücü kalmayan Michael’a uzandı.</p>
<p>O sırada, Michael’m hayatında sık sık olduğu şekilde, işler bir anda değişti.</p>
<p>Gürültü patlaması oldu ve yakıcı sıcak bir rüzgâr esti, Kaine'in bedeni havaya fırlatıldı ve uzakta gözden kayboldu.</p>
<p>Michael acıdan güçsüz ve bitkin düşmüş bir halde yatarken bir daha asla kıpırdamayacağını düşünüyordu. Dönüp bakmak için kalan tüm gücünü kullanması gerekti ve kurtuluşunu gördü.</p>
<p><a id="bookmark5"></a>4</p>
<p>Etrafında Geçitler açılıyordu; içlerinden sayısız siluetin fırladığı karanlık boşluklar. Kaine’in devasa kanatlı yaratığının ve KatilSim ordusunun etrafına üşüşerek akla gelebilecek her türlü silahla üzerlerine çullandılar. Yeni gelenlerden bazıları tanıdıktı; Mic-hael’m yıllardır arkadaşlarıyla oynadığı oyunlardaki savaşçılar, robotlar, süper kahramanlar ve yaratıklar. Diğerleri ise yeniydi.</p>
<p>Suratı olan devasa ağaca benzeyen bir şey acımasız bir şekilde dallarım savuruyordu. Kayadan bir yaratık göğsünden sivri uçlu taşlar fırlatıyordu. Sırtında yüz tane keskin bıçaktan yapılma bir insanımsı olan altı bacaklı, çelik bir at bile vardı.</p>
<p>Michael hem rahatlayarak hem de inanamayarak nefes verdi. Bir Tanjant ordusu onları kurtarmaya gelmişti. Gerçek ölüme çok yaklaşmışlardı. Bryson ile Gabby de hâlâ orada bir yerde savaşıyordu. Kalkıp...</p>
<p>Ayağa kalkmaya çalıştığı sırada biri omzundan tutarak onu geri itti. Michael zırhlı kıyafetler içindeki Helga’mn yanında diz çöktüğünü gördü. Yere sapladığı ışık saçan devasa kılıca yaslandı. “Neler...” diye başladı ama kadın onu durdurdu.</p>
<p>“Konuşma. Zamanımız yok. Kaldırılıp yardım çağırabilmek için Kaine’in beni öldürmesini sağladım. Ama yeterince hızlı değildim. Biri senin Tabut’una geliyor... Kaine güvenlik duvarımı aştı. Geri dönmek zorundasın, <span style="font-style:italic;">şimdi.”</span></p>
<p>Michael acıyla mücadele ederek ayağa kalktı. “Ne... Hayır! Bryson ve Gabby burada! Yardım etmem gerek!”</p>
<p>Helga iki eliyle tişörtünden tuttu ve kendine çekti. “Biz halledeceğiz, Michael. Bazen bırakman gerekir. Bazen başkalarının, yükünü paylaşmasına izin vermelisin. Beni anlıyor musun?” Michael güçsüzce başını evet anlamında salladı ama kendini çaresiz hissediyordu.</p>
<p>“Senin için bir yol bıraktım.” Helga onun omuzlarını sıktı. “Şimdi git. Kendini kurtar. Ye bize inan... başarabiliriz ve İlke’yi nasıl yok edeceğimi biliyorum. Fark edilmeden Kovan’a girmemiz için yaptığım ufak numarayı hatırlıyor musun? İnşa et ve yok et?” Cevap beklemedi. Kılıcını yerden çıkarıp havaya sıçradı ve kendilerine doğru gelen iki KatilSim’i ikiye böldü. <span style="font-style:italic;">“Git!”</span> diye bağırdı.</p>
<p>Michael, Helga’mn bıraktığı Geçit’e odaklandı, gözlerini kapadı, kodladı ve kendini Uyanık’a kaldırdı.</p>
<p><a id="bookmark6"></a>5</p>
<p>Tabut’un kapağının açılma sesi. SinirBağlann derisinden çıkıp geri çekilmeleri. Parlak mavi ışıklar, makine uğultusu, hayata açılan gerçek dünya. Her yeri ağrımaya devam ediyordu ama Uyku’daki kadar kötü değildi.</p>
<p>Bir yüz ona bakıyordu. Ardından bir parlaklık oldu, çelik üzerinde parlayan ışık.</p>
<p>Michael telaşla kalktı. Kendisine bıçakla gelen kolu kenara itti, ardından adamın suratına tekme attı. Adamın düşmesiyle Tabut’tan çıkarak üzerine atladı. Damarlarında adrenalin pompalanıyordu. Adama yumruk attı, ardından bir kolun yeniden kendine doğru geldiğini gördü; hâlâ silahını savuruyordu. Michael dirseğini kaldırdı, soğuk bıçağı ve yakıcı acıyı hissetti. Yumruğunu savurarak bıçağı adamın elinden yere fırlattı.</p>
<p><span style="font-style:italic;">Kaç,</span> diye düşündü. Artık savaşmayacaktı. Tek istediği kaçmaktı.</p>
<p>Michael kendini yana doğru itti, adam ayağını yakalayınca düşüp onu tekmeledi, yeniden kalkıp koşmaya başladı. Devasa odanın içindeydi ve etrafı Tabut dolu balkonlarla çevriliydi. İçeri girdiği kapıyı görebiliyordu. Michael çıkışa odaklanarak oraya doğru koştu.</p>
<p>O sırada ani bir acıyla yüzü sert zemine çarptı. Yerdeydi; saldırgan arkasından üzerine atlamıştı. Michael sırtüstü dönerken dirseğini bükerek adamın çenesine isabet ettirdi. Adam bağırıp yüzünü tutarak düştü ama bu sırada Michael’ın midesine tekme indirdi. Michael iki büklüm halde öksürdü. Uyku’daki işkenceden dolayı tüm vücudu zaten ağrıyordu ve yeni bir bulantı dalgası daha geldi. Emekleyip ayağa kalkarken dönen dünyayla mücadele etmeye çalıştı.</p>
<p>Saldırganı da ayakta, soluk soluğaydı ve Michael ona ilk defa doğru düzgün bakma şansı yakaladı. Tanıdıktı ama kim olduğunu çıkaramadan adam öfkeli bir ifadeyle yeniden atıldı. Michael ayaklarını sağlam bastı. Kaçmaya vakti yoktu ve adam ona çarpınca ikisi birden yere çakıldılar. Michael homurdanarak kasıklarına diziyle vurdu ve sürünerek adamın altından çıktı. Ayağa kalktı, tökezleyerek uzaklaşırken arkasına baktı. Bu bir son bulmak zorundaydı.</p>
<p>Michael daha Önce fark etmediği şeyi fark etti: Daha önce ölen korumalardan biri bir sandalyeye yığılmıştı, yüzü ve göğsü kanla kaplıydı. Ayaklarının dibinde bir tabanca vardı. Ona doğru koştu. Saldırganının delirmişçesine bağırdığını duyabiliyordu. Michael kazanmaya odaklanmış oyuncu gibi sandalyeye doğru kaydı, silahı aldı ve nişan almak için döndü.</p>
<p>Adam aniden durdu. Gözleri fal taşı gibi açıldı, ellerini kaldırdı. Ve bir anda değişime uğradı. Öfkesi kayboldu, yerini korku aldı. Dudakları titremeye başladı ve dizlerinin üzerine çöktü.</p>
<p>“Beni...” diye hıçkırırdı oldukça acınası bir sesle. “Beni vurma. Ben... Bu benim tek umudum. Başka seçeneğim kalmadı. Bu bedene ihtiyacım var.” Başını öne eğdi.</p>
<p>Michael yavaşça'ayağa kalkarken silahını adama doğrultmaya devam etti. Sonra tanıdıklık hissi belirginleşti ve tanımaya dönüştü.</p>
<p>“Beni hapiste ziyaret ettin,” dedi Michael bu anı karşısında afallayarak. Daha önce hatırlayamadığına inanamıyordu. “Oraya gelip neyin gerçek neyin sahte olduğuyla ve bunu asla bilemeyeceğimizle ilgili konuştun. Binlerce kez Kaldırılabileceğimiz...”</p>
<p>“Ve yine de Uyku’da olabileceğimiz hakkında,” diye sözünü kesti adam. “Evet, evet. Nasıl bilebiliriz ki? Bilemeyiz. Sadece yaşayabiliriz, çocuk. Ve ben yaşamayı bu lanet evrende her şeyden çok istiyorum. Lütfen bunu elimden alma.”</p>
<p>“Kimsin sen?” diye sordu Michael.</p>
<p>Adam hâlâ çekingen davranıyordu. “Her zaman sahip olduğun arkadaşınım; sanırım bu hiç fark etmediğin bir şey. Ve can düşmanınım.”</p>
<p>“Sen neden bahsediyorsun?”</p>
<p>“Benim, Michael. Kaine.”</p>
<p>Michael serseme döndü. Kendini toparlaması gerekti. “Sen benim aptal olduğumu mu sanıyorsun?” diye sordu. Ama içi boş bir tehditti bu. Ona inanmıyormuş gibi davranmak istiyordu ama inanıyordu. Tanjant Kaine bir bedeni çalmıştı ve şimdi önünde diz çökmüştü. Bunun doğru olduğunu biliyordu.</p>
<p>“Her zaman yaptığın gibi beni yargılama,” dedi Kaine. “Bedenini aldığım bu adam hayatına son vermek istiyordu, hatta intihar mektubu bile yazmıştı! Ona istemediği hiçbir şey yapmadım.” “Artık beni hiçbir şey şaşırtmıyor,” dedi Michael sessizce, kendi kendine. Yere baktı. “Ben sadece...”</p>
<p>“Planım bu şekilde işliyor. İki haftada bir son versiyonumu bu adama yükledim. Son birkaç yılda Uyku’da işler yolunda gitmezse diye. Yani bu bir nevi benim... sigortam. Ve öyle görünüyor ki yaptığım en akıllıca şey buymuş.”</p>
<p>“Ne demek istiyorsun?” diye sordu Michael, Kaine’in gözlerine bakarak.</p>
<p>Adam -Tanjant- omuz silkti ve sonunda ellerini indirdi. “İrtibatı kaybettim. Kendimle, ortaklarımla, ordumla. Yani senin kazandığını varsayabilirim. Nasıl, nerede ya da ne zaman bilmiyorum ama bitti. Sanırım asla geri alamayacağım iki haftalık bir anıydı. Geri almak istediğimden de değil. Bütün adamlarım ya gitti ya da öldü ve anladığım kadarıyla senin sandığımdan çok daha fazla destekçin var. Burada olduğunu bilmemin tek sebebi... kendime gönderdiğim bir mesajı yine benim engellemiş olmam.” Michael sersemlemiş bir halde ona bakakaldı. Aslında anlıyordu ama zihnini büyük, sertleşmiş bir sicim gibi hissediyordu; bir ucu kırılırsa hepsi birden patlayıp toz bulutuna dönüşebilirdi. Silahı düşmanına doğrultmaya devam ediyor, tetiği çekmeği o kadar istiyordu ki.</p>
<p>“Bak, ben artık bir hiçim,” dedi Kaine. “Ölümlülük İlkesi, kaynaklarım, SAG’ın altyapısı olmadan... Kendi küçük Kovanımı bile yaratıp unutulmaya bıraktım ve yüz yıl bile arasam bulabileceğimi sanmıyorum. Sanal dünyadaki her şey benim için artık kayıp. Yokluğunu hissedebiliyorum.” Sonra, Michael’ın ayaklarının dibinde dünyanın gelmiş geçmiş en korkutucu Tanjant’ı korkmuş bir çocuk gibi ağlamaya başladı.</p>
<p>“Lütfen,” diye hıçkırdı Kaine. “Bu dünyada yaşamama izin ver. Uyku’ya asla erişmeyeceğim. Bir daha asla. Söz veriyorum. Ölümsüzlüğümü elimden aldın. Bırak da ölümlülüğe sahip olayım. Sana yalvarıyorum.”</p>
<p>Michael bir adım ilerleyip silahının ucunu Kaine’in alnına doğrulttu. Ama yapamadı. Tetiği çekmesinin imkânı yoktu. Kedere boğuldu.</p>
<p>“Sen,” diye fısıldadı Michael titreyerek. “Sen ve... Weber. Sizden nefret ediyorum. Her şeyimi elimden aldınız. Ailemi. Hayatımı. Sarah’yı.”</p>
<p>“Üzgünüm,” dedi Kaine. “Sana yemin ederim ki ben...”</p>
<p>“Kes sesini,” diye bağırdı Michael. “Ayağa kalk ve buradan çık. Şimdi. Yüzünü bir daha görürsem ölürsün. Duydun mu beni?</p>
<p>İkinci şansın olmayacak. En son öldürdüğün insanların hayatı üzerine yemin ediyorum.”</p>
<p>Kaine başını onaylarcasına salladı. Zavallı, acınası bir yaratıktı. Michael dönerken onun kapılara doğru koşup sokağa çıktığını duydu.</p>
<p>Michael bir gün pişman olmamayı umarak gitmesine izin verdi.</p>
<p><a id="bookmark7"></a>6</p>
<p>Birkaç dakika sonra Michael hâlâ aynı yerde duruyor, yere bakıyordu. Ne kıpırdayacak ne oturacak enerjisi vardı. Zihninin kapanıp kendisine huzur vermesini diliyordu.</p>
<p>Odanın diğer tarafındaki, daha önce kullandığı Tabut’tan yüksek bir ses duyuldu. Pano mesajı almıştı. Tabut’un başına gidip AğEkram’nı çevirdi ve mavi ekranda parlayan kısa mesajı gördü. Mesaj Helga’dandı.</p>
<p><span style="font-weight:bold;">Bitti.</span></p>
<p><a id="bookmark8"></a><span style="font-weight:bold;">23. BÖLÜM</span></p>
<p><a id="bookmark9"></a><span style="font-weight:bold;">BİR AY SONRA</span></p>
<p><a id="bookmark10"></a>1</p>
<p>Michael arkadaşlarının arasındaydı.</p>
<p>Sarah’nın ebeveynleri de oradaydı.</p>
<p>“Ölümünden seni sorumlu tuttuysam özür dilerim,” dedi Ge-rard. Kolunu sıkıca karısının omzuna dolamıştı. “Başta sizin sağ salim döndüğünüzü görmek zor oldu. HaberVurgu’da kahraman olarak övgüler almanızı izlemek. Bencil davrandım, biliyorum. Sadece...” Sesi kısıldı ve gözleri yaşlarla doldu. “Sadece çok acı çekiyorum. Küçük kızımı özlüyorum.”</p>
<p>Sarah’nm anne ve babası ona sarıldığında Michael’m yüreği sızladı. İkisi de ağlarken titriyordu. Onu bırakıp geri çekildiler.</p>
<p>“Senin suçun değil,” diye devam etti babası. “Bunu biliyorum. Sen kahramansın, Sarah da kahramandı. Her şeyi baştan yapmak zorunda kalsa eminim yine aynı kararı verirdi. Her seferinde.”</p>
<p>Michael o kadar kedere boğulmuştu ki yalnızca başını sallayabildi. Muhtemelen mümkün değildi ama Sarah’yı en az Gerard kadar özlediğini hissediyordu.</p>
<p>“Seni seviyoruz,” dedi Nancy gülümseyerek. “Her zaman oğlumuz gibi olacaksın.” Tereddütlü bir ifadeyle duraksadı. “İletişim halinde kalabilir miyiz?”</p>
<p>Michael gülümsemek için elinden geleni yaptı. “Kesinlikle. Beni ziyarete gelebilirsiniz ya da mesaj gönderebilirsiniz... bu çok hoşuma gider.”</p>
<p>Gerard uzanıp omzunu sıktı ve yalnızca bir babanın, kızına âşık bir çocuğa yapabileceği şekilde başını salladı.</p>
<p>“Kendine dikkat et, evlat,” dedi. “Bırakalım da veda et.” Odanın diğer tarafına gittiler ve Gabby, Michael’ı selamlamak üzere yanına geldi.</p>
<p>“Selam,” derken yüzünden yaşlar akıyordu. Bu, Michael’ı etkiledi. Bir ay önce sona eren çılgınlıktan sonra çok yakınlaşmışlardı ve Michael’ın uzun süre arkadaş kalacaklarından hiç şüphesi yoktu. “Gideceğine inanamıyorum. Hep çok uzak geliyor.”</p>
<p>“Evet.” Kollarını ona sıkıca sardı. “Arada bir gelip benimle takılmaksın. Gerekirse erkek arkadaşını getirmekten de çekinme.” Gabby kahkaha attı; burnundan çıkan kısa bir gülüştü. “Tlıhaf olacak, değil mi? İkinizin henüz tanışmamış olması mümkünmüş gibi gelmiyor. Çok tuhaf.”</p>
<p>“Ah, tanıştık,” dedi Michael, kızın kollarından ayrılarak. Sarılması çok iyi hissettirmişti. “Hem de birkaç şekilde. Hem seni tanıyorum. Erkek arkadaşın olduğuna göre o kadar da pislik biri olamaz.”</p>
<p>“Ah. Evet.” Duraksayıp Michael’ın gözlerine baktı. “Kesinlikle ziyarete geleceğiz. Sık sık. İkiniz birbirinizi seveceksiniz. Ve... onun için yaptığın şey... bu...”</p>
<p>“Lütfen,” dedi Michael, elini sallayarak. “Sakın bir daha bahsetme. Bu bir seçim bile değil.”</p>
<p>Gabby başını onaylarcasına sallarken gözlerinden yaşlar aktı. “Peki. Çok yakında seni görmeye geleceğiz. Nerede olduğunu haber ver, tamam mı?”</p>
<p>“Kesinlikle.”</p>
<p>Sona Bryson kalmıştı. Sarıldılar ve birbirlerinin sırtlarına vurdular.</p>
<p>“Seni seviyorum, dostum,” diye fısıldadı Bryson kulağına.</p>
<p>Michael kahkaha attı ama Bryson ona daha da sıkı sarıldı. “Hayır, ciddiyim. Seni seviyorum. İnsanın sahip olabileceği en iyi arkadaşsın. En cesur, en çılgın, en komik, en iyi. Sen benim en iyi arkadaşımsın, hep öyleydin ve öyle olmaya devam edeceksin. Seni her gün ziyaret edeceğim.”</p>
<p>Geri çekilip kapıya doğru ilerledi.</p>
<p>“Bryson!” diye seslendi Michael.</p>
<p>Bryson arkasını dönmeden el salladı ve kapıdan çıktı. T\ıhaf olmuştu ama Michael anlıyordu. Mükemmel bir vedaydı.</p>
<p>Bu kadardı.</p>
<p>Açık Tabut’un başına gidip içine girerken yaşlar gözlerini yakıyordu. Tamamen giyinikti; kimsenin kendisini çıplak görme riskini almak istemediğine karar vermişti. Zaten bedeni o kadar uzun süre içeride kalmayacaktı.</p>
<p>Gözlerini kapadı ve SinirKutusu’nun, hünerlerini konuşturmasına izin verdi.</p>
<p>Birkaç saat sonra o gözler açıldığında Jackson Porter gerçek dünyayı bir kez daha görecekti. Ve Gabby orada onu bekliyor olacaktı.</p>
<p>İşlem canını acıttı.</p>
<p>Aynı anda hem güvenlik duvarları arasına sıkışmak hem de KatilSimler tarafından beyninizin emilmesi gibi bir şeydi. Karanlık oldu, kör edici bir ışık geldi. Sessizliğe, metalin gıcırtısı ve tırnakların betona sürtmesi gibi korkunç sesler karışıyordu. Ve hepsinden de ötesi, acı...</p>
<p>Fakat Michael’ın yaşamındaki birçok tuhaf şey gibi o da sonunda bitti.</p>
<p>Odaklanırken gözlerini kırptı. Acı kayboldu, geriye yalnızca kemiklerinde, uzuvlarında ve başında süzülen yankısı kaldı. Ne beklemesi gerektiğini bilmiyordu. Bunu merak etmiş, bir ay boyunca her gece düşünmüştü. Kovan’da bir kapsülde mi uyanacaktı? Daha önce birkaç defa yaptığı gibi Kovan’m dışında karanlıkta süzülecek miydi? Bir Geçit’te mi uyanacaktı? Bir tür fabrikada? Hiçbir fikri yoktu.</p>
<p>En kötüsü de uyanacağını kesin olarak bilmiyordu. Bu yüzden her sonuç onu tatmin edebilirdi. Jackson Porter’ın bedenini geride bıraktığı Tabut’a benzer bir Tabut’ta uyanınca ise şaşırdı. Çoğu insanın yaşayamayacağı şekilde, birçok açıdan yakın olduğu çocuğun bedenini...</p>
<p>Bir uğultu eşliğinde Tabut’un kapağı açıldı ve SinirBağlar vücudundan çekildi. Her şey çok gerçek görünüyordu. Nefes kesecek kadar gerçek. Üzerinde açılan alanda eski odası belirdiği sırada anladı. Elbette Helga oradaydı; muhtemelen Gabby’nin tam o anda Uyanık’ta Jackson’a yaptığı gibi kendisine gülümsüyordu.</p>
<p>“Evine hoş geldin,” dedi Helga.</p>
<p>Helga’yla mutfakta oturup midesini dadısının meşhur waffle’ı, yumurta ve pastırmayla tıka basa doldurdu. Michael her lokmanın tadını çıkardı ama yemeği bir daha asla eskisi gibi düşünemeyecekti. Hıhaf varlığının ikinci seferinde yine insan değildi. Her şeyi programlanmıştı. Yemekleri sindirecek ne gerçek midesi ne de organları vardı.</p>
<p>Koddan ibaretti. Karmaşık bir koddu ama sonuçta koddu. Açıkçası bunu çok da önemsemiyordu. Kaine’den, VVeber’den ve tatlı mutluluğunu mahveden aptal Yol’dan önce hayatı mükemmeldi. Yeniden öyle olacaktı. Gerçek dünyanın anılan sönükleşecek ve kaybolacak, <span style="font-style:italic;">Derin Hayatdamarı</span> tekrar gerçek evi olacaktı.</p>
<p>“Hangi versiyonunu daha çok sevdiğimden emin değilin^” dedi portakal suyundan bir yudum daha aldıktan sonra. “Bu güzel kahvaltıyı hazırlayan mı yoksa kötü adamları öldüren mi?” Helga gözlerini devirdi. “Ben tek ve aynı kişiyim, Mikey. Tek ve aynı. Ayrıca bundan sonra hayatının dertsiz tasasız olacağını düşünme. Ödevlerini yapmazsan, uslu durmazsan... eh, o zaman Savaşçı Helga geri dönebilir.”</p>
<p>Michael onu o parlak kılıcıyla eski barbar kıyafetleri içinde hayal etti ve göğsü acıyana dek güldü. Evet, kendini iyi hissediyordu. Hayat güzel olacaktı.</p>
<p>“Tüm bunlan yaptığın için teşekkürler,” dedi sonunda. Gerçek dünyada Bryson’m yaptığını yaparak bu efsane kadınla en derin, en içten duygularını paylaşmaya karar verdi. “Bu yeri programlamak için çok uğraştığım biliyorum; eski evimiz gibi görünmesini sağlamak için. Muhteşem.” Duraksadı ve ani duygu seli karşısında yutkundu. “Peşimden gelip beni kurtardığın için teşekkürler. Ve Derin’de yaşamaya devam etmemizin bir yolunu bulduğun için.”</p>
<p>Helga tezgâhın etrafından dolanıp ona sarıldığında gözleri yaşlıydı. Sonra yeniden yerine geçti.</p>
<p>“Sana söylemem gereken bir şey var,” dedi sessizce.</p>
<p>Michael meraklandı.</p>
<p>Helga başım sallayınca Michael’m göğsünde korku filizlendi. “Hayır, hayır,” diye itiraz etti Helga, “kötü bir şey değil. Söz veriyorum. Her şeyin yoluna girdiğinden ve ikimizin de SanalAğ’da varlığımızı devam ettirebileceğimizden emin olana dek beklemek istedim. Ve... işte buradayız.”</p>
<p>Uzun, tuhaf bir sessizliğin ardından nabzı beklenti içinde atan Michael, “Peki, nedir?” diye sordu.</p>
<p>“Şeyi hatırlıyor musun...” Duraksadı. “Boş versene, tabii ki hatırlıyorsun. Sarah’nın öldüğü günü.”</p>
<p>Michael’m kulakları uğulduyordu. Yalnızca başını sallayabildi. “O gün seni odadan çıkarmıştım çünkü Uyku’daki prog-ramlayıcılarımızla Sarah’nın bilgilerini indirmeye çalışıyordum. Bilincini. O dünyada son nefesini almadan önce bunu yapmam gerekiyordu.”</p>
<p>Michael yutkunamıyor, nefes alamıyordu.</p>
<p>“Hepsini aldığımızı düşünüyorum,” diye devam etti Helga. “Hepsini aldığımızı <span style="font-style:italic;">biliyorum.</span> O zamana dek Ölümlülük İlkesi’yle ilgili bir sürü deneyim kazandık. Tek sorun şu ki, Sarah’yı diğer tarafta yakalayamadık. Kovan’da* Onu bir kapsüle sokamadık.” Michael ayağa kalktı, ardından yeniden oturdu. “Bu... bu ne anlama geliyor?”</p>
<p>‘Tani Sarah dışarıda bir yerde.” Helga hayalet alıyormuşçasına tavana baktı. “Dağılmış halde. Belki milyarlarca veri göstergesinde. Bilmiyorum. Okyanusa saçılmış bir kova dolusu kum gibi olabilir. Ama... ama en azından burada olduğunu biliyorsun. Bir yerde. Bu da ufak bir umut, değil mi?”</p>
<p>Michael ellerini tezgâha koydu. Travma sonrası bunalımı yaşıyormuşçasına eklemlerine baktı. İçinde o kadar çok duygu girdap gibi dönüyordu ki özellikle bir tanesine odaklanamıyordu. “Peki ya... ailem?” diye sormayı başardı sonunda.</p>
<p>Helga ona içten ve anlayışlı bir şekilde gülümsedi. “Onları ben de özlüyorum. Hem de çok. Bunu söylediğim için üzgünüm ama sanırım onların durumu farklı. Bu sanki... şey gibi... Bir yazı tahtası düşün; eski filmlerde vardı ya hani? Üzerine isimler yazılmış bir tahta. Ailenin durumunda sanırım onların isimleri bir daha geri gelmemek üzere tahtadan silinmiş. Ama Sarah... şey, sanırım onun ismi hâlâ orada yazılı. Tahta bir evren büyüklüğündeki depoda kayboldu. Onu bulma ihtimali çok küçük ama orada bir yerde.”</p>
<p>Michael üzgünce başını salladı.</p>
<p>“Çok başarılı bir benzetme değil belki,” dedi Helga. “Ama Sarah konusunda en azından tutunacak bir şey olduğunu düşünüyorum.” Sessizleşerek söylediklerinin nüfuz etmesini bekledi.</p>
<p>Michael sonunda, “Bana söylediğin için teşekkürler,” diye fısıldadı ve ayağa kalktı. Yalnız kalmaya ihtiyacı vardı. Mutfaktan çıkmak üzere arkasını döndü ama kapıda durup dadısına baktı. “Seni seviyorum, Helga.”</p>
<p>Ardından odasına gitti; içinde büyüdüğü odaya.</p>
<p>“Tıpkı eski zamanlardaki gibi,” dedi Bryson içeceğini kaldırarak. Masadaki diğer üç kişi bardaklarım onunkiyle tokuşturdu ve büyük birer yudum aldı. Adamım Dan’in Mezecisi’ndelerdi ve gerçekten de tıpkı eski günlerdeki gibiydi. Cipsle dolu büyük tabağın yansı çoktan yenmişti.</p>
<p>“Burası bile eski haline benziyor,” dedi Michael bir cips daha alırken. “Görünüşe bakılırsa yeni SanalAğ Komitesi iyi iş çıkarıyor. Hâlâ kendileri için çalışmamı istemediklerine inanamıyorum.” Bryson ona sertçe baktı. “Komik. Değil.”</p>
<p>“SAK kulağa çok aptalca geliyor.” Bu yorum, erkek arkadaşı Jackson Porter’ı da yanında getirmiş Gabby’den gelmişti. Jackson tuhaflığı olabildiğince azaltmak için yepyeni bir Aura’ya bürünmüştü ama yine de Michael’a tuhaf geliyordu. Sanki şeytani ikizi varmış gibi hissediyordu. “Bana korkunç bir hastalığı hatırlatıyor. Bence sadece Komite demelilerdi.”</p>
<p>“Ee, büyük, kötü dünyada işler nasıl?” diye sordu Michael. “Bir süredir HaberVurgu’dan kaçınmak için elimden geleni yapıyorum. Beni ishal ediyor.”</p>
<p>Gabby tıpkı eskiden Sarah’nın yapacağı şekilde homurdandı. Jackson konuştu; yeni arkadaşlarının yanında giderek daha rahat oluyordu. “O kadar da kötü değiller. Özel seçimlerin büyük kısmı sona erdi, piyasalar yükseliyor, insanlar yeniden Uyku’ya Dalacak kadar cesurlar. Birkaç ay sonra her şey normale dönecektir.” Bryson dalgınca masaya vuruyor, uzaklara bakıyordu. “Onları durdurduğumuz iyi oldu. Cidden. Sanırım bir ya da iki hafta daha geçmiş olsaydı dünya mahvolurdu. Aferin dostum.” Bardağını yeniden kaldırdı ve bardakları tokuşturma sesi havayı doldurdu. Mutlu bir sesti.</p>
<p>“Peki ya sen?” diye sordu Gabby. Sanal olsun ya da olmasın, yüzündeki gülümsemeye Michael alışmaya başlamıştı. “Senin nasıl gidiyor?”</p>
<p>Michael bir saniyeliğine düşündü, ardından kendinden emin bir şekilde başını onaylarcasına salladı. Kalbinde hâlâ apse gibi hissettiren boşluğu bilmelerine gerek yoktu.</p>
<p>“Her şey çok iyi gidiyor,” dedi. “Tabii ki ailemi özlüyorum. Sizi özlüyorum. Sarah’yı özlüyorum. Ama Helga’yla birlikte olmak ve yeniden <span style="font-style:italic;">Derin Hayatdamarı’nda</span> okula başlamak harika. Buranın en güzel yanı kimse kimsenin gerçek olup olmadığını bilmiyor ve bu da işime geliyor. Hatta bayılıyorum, dostum. Yani eğer Çürüme’yi yenebilirsem -ki duyarlı olmanın anahtar olduğunu söylüyorlar- sîzlerden çok daha uzun yaşayacağım.”</p>
<p>“Bu şimdiye dek bana söylediğin en güzel şey,” diye karşılık verdi Bryson abartılı bir neşeyle.</p>
<p>“Bir şeylerin gerçek olup olmadığını söylemek kime düşüyor ki?” dedi Gabby. “Bildiğimiz kadarıyla Uyanık bir grup uzaylı tarafından yürütülen çok daha karmaşık bir program. Ya da Tanrı tarafından. Ya da ikisi de. Belki sonsuz sayıda seviyesi vardır. Belki bir milyon yılda bir yeniden yükleniyordun”</p>
<p>Bu oldukça düşündürücüydü. Uzun bir süre boyunca hepsi sessizce evren üzerine kafa yordu.</p>
<p>Jackson sandalyesinden kalkarak, “Gitmem gerek,” dedi. “Yarına projem var.”</p>
<p>“Benim de,” dedi Gabby ve o da ayağa kalktı. “Cuma burada görüşürüz. Aynı saatte, değil mi?”</p>
<p>Bryson sandalyesini geriye itti. Partinin şimdilik sona ermesine gerçekten üzülmüş görünüyordu. “Aynı saatte. Ve bunun saygısızlık olduğunu biliyorum ama bir dahaki sefere cipsten başka bir şey söyleyebilir miyiz? Lütfen? Tanrı aşkına?”</p>
<p>Gabby, Jackson’la birlikte uzaklaşırken şeytani bir kahkaha patlattı. Michael onların gitmelerini izlerken insanların birkaç sene sonra hikâyelerine inanıp inanmayacaklarını merak etti. Çılgıncaydı.</p>
<p>Bryson omzuna vurdu ve sertçe elini sıktı. “İki hafta sonra oyunlar açılıyor,” dedi sanki barış antlaşması duyuruyormuş gibi ciddi bir ifadeyle. “Bence okulu asalım ve yirmi dört saat takılalım. Hepsini oynayalım.” Michael’ın omzuna bir kez daha vurdu ve gitmek üzere döndü. İki başparmağını kaldırdı. “Ne diyorsun?” diye bağırdı.</p>
<p>“Güzel plan!” diye bağırdı Michael, aynı işareti yaparak.</p>
<p>Gerçekten de güzel plandı.</p>
<p><a id="bookmark11"></a><span style="font-weight:bold;">SONSÖZ</span></p>
<p>Michael <span style="font-style:italic;">Hayatdamarı</span>’nın dışındaki, tamir edilmiş ağaç evde bitkince oturuyordu. Saatler önce karanlık çökmüştü ve uyku vakti geçeli çok oluyordu. Helga sorun etmiyordu. Son haftalarda ne üzerinde çalıştığını biliyordu. Ve yaklaştığını da biliyordu. Zaten o büyük ihtimalle uyumuştu.</p>
<p>Michael Derin’deki dünyasının kodlarına erişme konusunda yetenekli olsa da kendine ve Helga’ya bunu o dünyadayken yapmayacağına dair söz vermişti. İkisinin de işleri normal bir şekilde yürütebilmek için gerçek hayata benzer bir hayat benimsemeleri gerekiyordu ve <span style="font-style:italic;">Derin Hayatdamarı</span> kendisi için öyle bir yer haline gelmişti. AğEkranı ya da DuvarEkranı’nda istediği gibi takılabilirdi ama kendini gerçek anlamda kaptırması için Uyku’ya bir seviye Kaldırılması gerekiyordu ki çoğu kişi de Daldıklarında bunu yapıyordu.</p>
<p>Ne tuhaf bir hayatı vardı.</p>
<p>Bryson’ın armut koltuğuna yerleşti; minder yıpranmıştı ve çatlamış yüzeyi eski bir dost hissi veriyordu. Başını arkaya yaslayıp derin nefes aldı. Çok çalışmaktan gözleri acıyordu. Çalışıyor, araştırıyor, inceliyordu. Tüm yeteneğini ve gücünü kullanması gerekmişti ama müthiş bir iş çıkarmıştı. <span style="font-style:italic;">Bence öyle,</span> diye düşündü.</p>
<p>Arada sırada bir dalın dışarıdaki duvara sürtmesiyle bozulan sessizlikte otururken olan bitenleri düşündü. Hayatının muazzam değişimini. Bir dizi koddan oluştuğunu öğrenmesini. Hem sanal hem gerçek dünyayı dolaşmasını. Dünyanın en büyük ve en korkunç ordularının durduramadığı düşmanlarla savaşmasını. Sarah’nm ölümünü izlemesini. Korkunç bir şekilde. İki defa. Bunlar bir çocukta hayatı boyunca iz bırakmazsa, ne bırakabilirdi ki?</p>
<p>Ama sonunda her şey yoluna girmişti, değil mi?</p>
<p>Şimdi burada, hayatta ve iyi durumdaydı. Ölümlülük İlkesi sayesinde bir insanın kişisel zekâsını -bilincini- sıradan bir insandan çok daha iyi anlama yetisi geliştirmişti. O gerçekti, nokta. Kimse bunu ondan alamazdı.</p>
<p>Gerinerek dikeldi. Haftalardır çok yoğun çalışıyordu. Gece geç saatlere kadar oturuyordu, gözleri kan çanağına dönmüş halde okula gidiyordu, Işıl’a yakalanmış Deli gibi etrafta dolanıyor, yemek masasında uyuyakalıyordu. Bunu bir kere yapmıştı ve hâlâ inanamıyordu. Başı az kalsın domates çorbasına girecekti. Helga yalnızca başını sallamakla yetinmişti.</p>
<p>Ama buna değmişti. Hem de çok. Başarmıştı. Bundan yüzde yüz emindi. Uykü’yu bir ucundan diğerine araştırdıktan, her yerini arayıp veri topladıktan ve birçok yüksek güvenlikli yere girdikten sonra hapse atılmaması mucizeydi.</p>
<p>Toplamış, toplamıştı...</p>
<p>Biriktirmişti.</p>
<p>Parça parça, sıra sıra kodlar elde etmişti ve şimdi hepsini bir yerde tutuyordu. Karman çorman, kafa karıştırıcı, darmadağınıktı ama hepsi oradaydı.</p>
<p>Ertesi gün cumartesiydi ve bir günlük işi kalmıştı.</p>
<p>Bir an önce bitirme heyecanıyla az kalsın vücudu seğirecekti. Ama bekleyecekti. İyice dinlendiğinden ve göreve hazır olduğundan emin olmak istiyordu. Ağaç eve geri dönmeden önce Helga’nın doyurucu kahvaltısını yapacaktı. Evet, bir gün daha bekleyecekti.</p>
<p>Ertesi gün Sarah’yı yeniden kodlayarak bir araya getirmeye başlayacaktı.</p>
<p><a id="bookmark12"></a><span style="font-weight:bold;">TEŞEKKÜRLER</span></p>
<p><span style="font-style:italic;">M</span></p>
<p>Bu üçlemenin sonuna gelirken bunu gerçekleştirmemi mümkün kılan insanlara minnettarım. Temsilcim Michael Bourret. Editörüm Krista Marino. Uluslararası yayın temsilcim, Lauren Abramo. Random House’taki, sorun yaşamadan isimlerini sayamayacağım kadar fazla sayıdaki tüm o mükemmel insanlar. Hikâyelerimi alıp sayısız kültüre ve dile aktaran yurtdışındaki yayıncılarım. Bir sürü kitapçıdaki çalışanlar, kütüphaneciler ve beni okuyucularla buluşturan öğretmenler. Kitapları bu kadar geniş çapta ulaşılabilir kılan (çoğu zaman indirimli!) tüm perakendeciler.</p>
<p>Hepinize teşekkür ederim.</p>
<p>Ve her zamanki gibi en önemlisi, bu kitabı okumaya karar veren sana teşekkür ederim. Teşekkürler. Tüm kalbimle teşekkür ediyorum.</p>
<p><a id="bookmark13"></a><span style="font-weight:bold;">5analRğ'a hoş geldinig.</span></p>
<p><span style="font-weight:bold;">En çılgın hayallerinizin...</span></p>
<p><span style="font-weight:bold;">Ve en korkunç kâbuslarınızın ötesinde bir dünya. Kim ktırallara göre oynamak ister ki?</span></p>
<p><a id="bookmark14"></a>□fun BRŞLRsm.</p>
<p><span style="font-weight:bold;">&quot;Dashner bir kez daha hiçbir şeyin göründüğü gibi olmadığı distopik bir dünya yaratmış.&quot;</span></p>
<p><span style="font-style:italic;">VOYA</span></p>
<p><a id="bookmark15"></a><span style="font-weight:bold;">ÇerçeMih, artıh sanal bir kâbus.</span></p>
<p><span style="font-weight:bold;">Sanal ve gerçek dünyaların savaşı... iş işten geçmeden kaybettiğimizi bilemeyeceğimiz bir mücadele.</span></p>
<p><a id="bookmark16"></a>□Yun deuhtti EtıiyoR.</p>
<p><span style="font-weight:bold;">‘'Mükemmel bir devam kitabı. Dashner, gerçekçi karakterlerle gerilimi ustalıkla tırmandırıyor.&quot;</span></p>
<p><span style="font-style:italic;">Kirkus Reviev/s</span></p>
<p><span style="font-weight:bold;">LABİRENT SERİSİ</span></p>
<p><span style="font-weight:bold;">HATIRLA. HAYATTA KAL. KOS.</span></p>
<p><span style="font-style:italic;">M</span></p>
</body>
</html>