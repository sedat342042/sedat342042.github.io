<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <meta content="Atlantis Word Processor 1.6.5.10" name="Generator" />

  <title>Bilinmiyor</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="p1">&nbsp;</p>

  <p class="p33"><span class="t42">EK BÖLÜM</span></p>

  <p class="calibre3">Hayatın doğru yöneltilmesi üzerine olan bu bölümde açıkladığım şeyler, hepsini birden görebilecek bir tarzda düzenlenmiş değildi, daha çok tarafımdan dağınık bir sıraya göre kanıtlanmıştı ki, orada her hakikatin art arda sonuçlanması en kolay bir şekilde yapılıyordu. Bunun için burada onları toplamaya ve en esaslı fasıllar halinde özetlerini vermeye karar verdim.</p>

  <p class="p53">Fasıl I</p>

  <p class="calibre3">Bütün çabalarımız veya arzularımız tabiatımızın zorunluluğundan gelirler; o suretle ki onlar ya yakın nedenleri olmak üzere yalnız tabiatlarıyla, ya da başka fertler olmadan kendi başına upuygun olarak kavranamayan Tabiatın bir kısmı olmamız bakımından bilinebilirler.</p>

  <p class="p53">Fasıl II</p>

  <p class="calibre3">Yalnız tabiatımızla bilinebilecek surette, tabiatımızdan çıkan Arzular upuygun fikirlerden ibaret gibi tasarlanması bakımından Ruha ait olan arzulardır; başka arzulara gelince, onlar şeyleri ancak, upuygun olmayan bir tarzda tasarlayışı bakımından Ruha nispet edilirler; kuvvetleri ve artışları insanın gücü ile değil, dış şeylerin gücü ile tanımlanmalıdırlar; bundan dolayı ilk arzulara doğru etkiler, İkincilere edilgiler, pasif haller denilir; bir kısmı vakaa bizim gücümüzün belirtileridir, ötekiler ise tersine, bizim güçsüzlüğümüzün ve sakatlanmış bir bilginin belirtileridir.</p>

  <p class="p53">Fasıl III</p>

  <p class="calibre3">Etkilerimiz, yani insanın gücü veya aklı ile tanımlanan bu arzular, her zaman iyidirler; başka arzular ise kötü oldukları kadar da iyi olabilirler.</p>

  <p class="p53">Fasıl IV</p>

  <p class="calibre3">Öyle ise her şeyden önce hayatta Zihni veya Aklı gücümüz yettiği kadar yetkinleştirmek faydalıdır ve insanın yüce mutluluğu, ya da üstün mutluluğu (<span class="t33">béatitude</span>) yalnız bununla kaimdir; çünkü insanın üstün mutluluğu kendi kendisinden içten memnun olmasından başka bir şey değildir. Bu da Tanrı hakkındaki sezgili (<span class="t33">intuitive</span>) bilgiden doğar. Ve zihni yetkinleştirmek, olgunlaştırmak da Tanrıyı, Tanrının sıfatlarını, onun tabiatının zorunluluğundan ileri gelen etkileri bilmekten başka bir şey değildir. Bunun için Akılla yöneltilen bir insanın en son amacı, yani bütün başka insanları yöneltmeye kendisini vermesine yarayan yüce Arzu onu kendi kendisini upuygun bir surette tasarlamaya ve onun için açık bilgi objeleri olabilen bütün şeyleri de upuygun bir surette tasarlamaya götüren Arzudur.</p>

  <p class="p28">Fasıl V</p>

  <p class="calibre3">Öyle ise açık bilgi olmaksızın Akla uygun olan hiçbir hayat yoktur ve şeyler ancak insana Ruh hayatından tat almada yardım ettikleri nispette iyidirler ki, bu Ruh hayatı da açık bilgi ile tanımlanır. Tersine, insanın Aklı yetkinleştirmesine ve ona uygun bir hayattan tat almasına engel olan şeylere, yalnız bu şeylere ise biz kötüdürler diyoruz.</p>

  <p class="p28">Fasıl VI</p>

  <p class="calibre3">Öyle ise mademki insanın etker nedeni olduğu her şey zorunlu olarak iyidir, demek ki insanda kötü olan her şey yalnız dış nedenlerden ileri gelir; demek istiyorum ki insan bütün Tabiatın bir parçası olması bakımından, insan tabiatı bu Tabiatın kanunlarına boyun eğmelidir ve ona hemen hemen sonsuz tarzlarda uymak zorundadır.</p>

  <p class="p28">Fasıl VII</p>

  <p class="calibre3">İnsan için Tabiatın bir parçası olmaması ve onun ortak düzenine uymaması imkânsızdır. Eğer, bununla birlikte, tabiatları kendisininki ile uyuşacak fertler arasında yaşarsa, onun etkisi, işleme gücü sırf bununla tamamlanır ve beslenir.</p>

  <p class="p28">Fasıl VIII</p>

  <p class="calibre3">Tabiatta bulunan kötü olduğuna hükmettiğimiz her şeyi, başka deyişle, var olmamıza ve Akla uygun bir hayattan tat almamıza imkân bırakmayacak derecede engel olabileceğine hükmettiğimiz her şeyi, en emin görünen yoldan uzaklaştırmamız doğru olur. Tersine, varlığımızın korunması ve Akla uygun bir hayattan tat almamız için iyi ve faydalı olduğuna hükmettiğimiz her şeyi kullanmak üzere almamız ve her bakımdan onlardan faydalanmamız yerinde olur; ve mutlak olarak söylenirse, Tabiatın yüce Hakkına göre herkesin kendisi için faydalı olması gerektiğine hükmettiğini yapması doğru olur.</p>

  <p class="p28">Fasıl IX</p>

  <p class="calibre3">Bir şeyin tabiatıyla, aynı türdeki başka fertlerden daha iyi hiçbir şey uyuşamaz; öyle ise kendi varlığının korunması ve akla uygun bir hayattan tat alınması için, Aklın yönelttiği bir insandan daha faydalı hiç kimse yoktur. Bundan başka, madem ki tekil şeyler arasında Akılla yöneltilmiş bir insandan daha değerli hiçbir şey bilmiyoruz, öyle ise hiç kimse, Aklın egemenliği altında yaşayacak tarzda insanları yetiştirmeden daha iyi kendi mahareti ve yetkinliğinin değerini gösteremez.</p>

  <p class="p53">Fasıl X</p>

  <p class="calibre3">İnsanlar birbirlerine karşı Haset, ya da Kinin bazı duygulanışlarını besledikleri nispette, birbirlerine karşıttırlar ve bundan dolayı da Tabiatın başka fertlerinin gücünden daha büyük güçleri olduğu halde onlardan daha çok korkarlar.</p>

  <p class="p53">Fasıl XI</p>

  <p class="p53">Gönüller silahla değil, Sevgi ve Yüksek gönüllülükle yenilirler.</p>

  <p class="p53">Fasıl XII</p>

  <p class="calibre3">İnsanların, her şeyden önce, aralarında toplumsal münasebetler olması, birbirlerine bağlanmaları ve iyice yerleşmiş bir bütün teşkil edecek tarzda toplanmaları, mutlak olarak en sağlam dostluğu doğurabilecek şeyleri yapmaları onlara faydalıdır.</p>

  <p class="p53">Fasıl XIII</p>

  <p class="calibre3">Fakat bunları yapmak için, sanat ve uyanıklık gerekmektedir. Gerçekten, insanlar çeşitlidirler. Aklın kurallarına göre yaşayanlar ise nadirdir ve bununla birlikte, çoğu hasetçi, affetmeden çok, öç almaya meyillidir. Onların hepsini kendilerine vergi olan yaradılışla kabul etmek ve duygulanışlarını taklit etmeden çekinmek için, insanın kendi kendisine karşı özel bir güce ihtiyacı vardır. Zaten insanlara, erdemleri öğretmeden ziyade, onları sansür etmede, düşüklüklerini açığa vurmada, Ruhları kuvvetlendirecek yerde kırma yolunda anlaşanlar, kendileri ve başkaları için katlanılmaz kimselerdir; bundan dolayı sabır gücü pek az ve sanki dindarlıktan geliyormuş gibi bir gayretle yollarını şaşırmış olan kimseler, insanlar arasında yaşamadansa hayvanlar arasında yaşamayı daha çok isterler; nitekim çocuklar ve erginler buna benzer bir Ruhla ana babalarının darılmalarına katlanmadıkları için askerlik hizmetine sığınıyorlar; savaşın zahmetlerini, bir başkasının kontrolsüz iktidarını babalarının azarlamalarıyla bir arada olan aile hayatının tatlılıklarına tercih ediyorlar ve ana babalarından öç alma amacı ile her ne olursa olsun bir yükü uysalca kabul ediyorlar.</p>

  <p class="p35">Fasıl XIV</p>

  <p class="calibre3">Nitekim insanlar her hususta, çok kere şehvet iştahlarına göre kendilerini yönetiyorlar, halbuki toplum hayatının zararlı olmadan çok, kârlı olan daha çok sonuçları vardır; öyle ise eşit bir ruhla bu hayatın acılıklarına katlanmalı, ahenk ve dostluğun kurulmasına gayretle çalışılmalıdır.</p>

  <p class="p35">Fasıl XV</p>

  <p class="calibre3">Ahengi doğuran şey, adaleti, haklılığı, namusluluğu meydana getirir. Gerçekten insanlar adaletin çiğnenmesine, haksız olandan başka, bayağı gibi görünen şeye pek güç katlanırlar ve Sitenin âdetlerinin<a class="calibre1" id="a85"></a><a class="calibre1" href="../Text/notes.html#a235"><span class="t32">{67}</span></a> tahkir olunmasına razı olmazlar. Sevgiyi kazanmak için, her şeyden önce, Dine ve Ahlaka ait olan şeyler gerekir; bu konuda önerme 37’nin birinci ve ikinci scolie’sine, önerme 46’nın scolie’sine ve önerme 73’ün scolie’sine bakın.</p>

  <p class="p35">Fasıl XVI</p>

  <p class="calibre3">Ahenk, ayrıca iyi niyetli olmayan yani hile kullanan korkuyla da doğrulmuştur. Bundan başka, korku kötü ruhun güçsüzlüğünden ileri gelir ve aklın kullanılmasına ait değildir; dıştan bir Ahlak görünüşü varsa da, acımada da aynı söylediğimiz şeyler bulunur.</p>

  <p class="p35">Fasıl XVII</p>

  <p class="calibre3">İnsanlar, hele yaşamaları için zorunlu şeyleri elde edecek araçları olmayan kimseler kolayca fethedilirler. Bununla birlikte, sıkıntıda bulunan herkesin yardımına koşmak, tikel bir şeyin, bir ferdin kuvvetlerini ve çıkarını çok aşar. Servetleri buna pek az yetebilir ve yetilerinin, güçlerinin sınırlılığı onların herkesin dostu olmalarına imkân vermez: öyle ise fakirlere bakmak bütün toplumun borcudur ve yalnızca kamu faydasına aittir.</p>

  <p class="p35">Fasıl XVIII</p>

  <p class="calibre3">Yapılan iyiliklerin kabul edilmesine, ona karşı gösterilecek minnettarlık kanıtlarında büsbütün başka titizlikler gerekir; bu konuda önerme 70’in scolie’sine, önerme 71’in scolie’sine bakın.</p>

  <p class="p40">Fasıl XIX</p>

  <p class="calibre3">Şehvetten doğan sevgi, yani güzellikten doğan nesil üretme iştahı ve genel olarak Ruh hürlüğünden başka bir nedeni olan her sevgi kolayca kine çevrilebilir; yeter ki, daha kötüsü, bir çeşit hezeyan halini almasın, böyle bir durumda ahenk değil ahenksizlik <span class="t36">(discorde)</span> beslenmiş olur (önerme 31, bölüm III’ün scolie’sine bakın).</p>

  <p class="p40">Fasıl XX</p>

  <p class="calibre3">Evlenmeye gelince, eğer Bedenlerin birleşmesi arzusu yalnız güzellik duygusuyla meydana gelmiş değil de çocuklar doğurmak, onları bilgece yetiştirmek sevgisi ile ise; bundan başka iki tarafın, yani erkek ve kadının sevgilerinin başlıca nedeni yalnız güzellik değil de iç hürlüğü ise, o Akılla uyuşur.</p>

  <p class="p40">Fasıl XXI</p>

  <p class="calibre3">Dalkavukluk daha doğrusu hoş görünme<a class="calibre1" id="a86"></a><a class="calibre1" href="../Text/notes.html#a238"><span class="t32">{68}</span></a> de ahengi doğurur; fakat köleliğin bulaşmasıyla veya kötü niyetle! Her şeyde birinci olmak isteyen ve olmayan gururlu insan kadar hiç kimse, yüzüne gülmek ve hoş görünmekle fethedilemez.</p>

  <p class="p40">Fasıl XXII</p>

  <p class="calibre3">Kendini aşağı görmenin Ahlak ve Dine ait bir yanlış görünüşü vardır; her ne kadar kendini aşağı görme gururun karşıtı ise de, kendini aşağı gören kimse, bununla birlikte, gururluya çok yakındır (önerme 57’nin scolie’sine bkz.).</p>

  <p class="p40">Fasıl XXIII</p>

  <p class="calibre3">Utanç, bundan başka, ancak gizli kalmaması bakımından ahenge yardım eder. Öte yandan, Utanç bir çeşit Keder olduğu için, Aklın kullanılmasına ait değildir.</p>

  <p class="p40">Fasıl XXIV</p>

  <p class="calibre3">İnsanlara karşı çevrilen başka keder duygulanışları Adaletin, Haklılığın, Namusluluğun, Ahlakın ve Dinin doğrudan doğruya karşıtıdırlar; gücenmede her ne kadar dıştan bir haklılık görünüşü varsa da, ondan herkesin başkasının fiilleri hakkında hüküm vermesine, kendi hakkına veya başkasının hakkına ait öcü almasına imkân veren, hayat kuralı olacak kanunlar yoktur.</p>

  <p class="p33">Fasıl XXV</p>

  <p class="calibre3">Alçak gönüllülük (<span class="t33">modestie</span>) yani insanlara hoş görünme arzusu, Akıl onu gerektirdiği zaman, Ahlaka irca edilir (önerme 37’nin birinci scolie’sinde söylemiş olduğumuz gibi). Fakat, eğer onun kökü bir duygulanıştan geliyorsa, alçak gönüllülük hırstır (<span class="t33">ambition</span>), yani çok kere insanların sahte ahlâk rengi altında uygunsuzluk ve baştan çıkarmaları uyandırmalarına sebep olan bir Arzudur. Vakaa, üstün iyilikten ortak olarak tat almak için her kim öğütleriyle, ya da hareketleriyle başkalarına yardım etmek isterse, bir disiplinin onun adını taşıması için onları kendine hayran ederek değil, hele hiçbir haset vesilesi vererek değil, her şeyden önce onların Sevgisini kazanmaya çalışarak yapacaktır. Konuşmalarında insanların düşüklüklerinden söz etmeden kaçınacak ve onların güçsüzlüğünden ancak pek ihtiyatla, buna karşı insanın erdem gücünden ve onu yetkinliğe götürmek için tutulacak yoldan bol bol söz edecektir; o suretle ki insanlar korku ve nefretle değil yalnız sevinç heyecanı ile, ellerinden geldiği kadar, Akıl kurallarına göre yaşamaya çalışacaklardır.</p>

  <p class="p33">Fasıl XXVI</p>

  <p class="calibre3">Biz Tabiatta, Ruhu bize sevinç verebilecek ve kendisine dostlukla veya herhangi bir münasebet tarzı ile bağlanabileceğimiz insanlardan başka hiçbir tekil şey bilmiyoruz; öyle ise fayda kuralı Tabiatta, insanlar dışında bulunan hiçbir şeyi korumamızı istemez, fakat bu kurala göre biz bu şeyleri kullanışlarımız için saklayabiliriz, yok edebiliriz veya her türlü araçlarla kullanışımıza uydurabiliriz.</p>

  <p class="p33">Fasıl XXVII</p>

  <p class="calibre3">Dış şeylerden çıkarılan fayda, onların gözlemi ile kazanılmış tecrübe ve bilgiden, onları uğratmış olduğumuz şekil değiştirmelerinden başka, başlıca Bedenin korunması faydasıdır; bu sebepten faydalı şeyler, her şeyden önce, Bedene gıda verebilen ve Bedenin bütün kısımlarının kendi işlerini elverişli olarak yapabilmesi için onları besleyebilenlerdir. Beden gerçekten birçok tarzlarda duygulanmaya ve dış şeyleri duygulamaya ne kadar elverişli ise, Ruh da o kadar düşünmeye elverişlidir (önerme 38 ve 39). Fakat bu tarzda şeyler Tabiatta çok az gibi görünüyor; bundan dolayı, Bedenleri istenildiği gibi beslemek için türlü tabiatta birçok gıdaları kullanmak gerekir. İnsan Bedeni, vakaa, çeşitli gıdalara devamlı ihtiyacı olan farklı tabiatta pek çok kısımdan meydana gelmiştir, ta ki bütün Beden, tabiatından gelebilen her şeye aynı derecede yetkili, Ruh da bunun sonucu olarak birçok şeyleri kavramaya yetkili olabilsin.</p>

  <p class="p33">Fasıl XXVIII</p>

  <p class="calibre3">Bu gereken şeyi elde etmek için, eğer insanlar birbirlerine karşılıklı yardımda bulunmuş olsalardı, onlardan birinin kuvveti bu işe yetmeyecekti. Para, kendisiyle gerçekten her şeyin elde edildiği ve zenginliğin özeti olan bir alet olmuştur, o derecede ki onun hayali genel olarak her şeyden çok halkın ruhunda yer tutar; vakaa para fikri neden olarak birlikte bulunan hal kadar büyük bir sevinç veren bir hal hayal edilemez.</p>

  <p class="p33">Fasıl XXIX</p>

  <p class="calibre3">Bununla birlikte, ihtiyaç yüzünden veya hayatın zorunluluklarını karşılamak için değil, fakat çeşitli zenginleşme sanatı öğrendikleri ve paraya sahip olmaktan şeref duydukları için para peşinde koşanların hali bir düşkünlüktür. Onlar, âdetlere uyarak Bedene yemini verirler, fakat Bedenin korunması için sarf ettikleri mallarından her parçanın kaybolmuş olduğuna inandıkları için, bu yemden de kısmaya çalışırlar. Paranın hakiki kullanılış yolunu bilenler ve servetlerini yalnız ihtiyaca göre kurala koyanlar, az şeyle memnun yaşarlar.</p>

  <p class="p33">Fasıl XXX</p>

  <p class="calibre3">Öyle ise Beden kısımlarının kendi işlerini görmesine yardım eden bu şeyler iyi olunca ve insan gücünün Ruh ve Bedenden ibaret olması bakımından Sevinç bu gücün tamamlanması ve artmasıyla kaim bulununca, insana sevinç veren her şey iyidir. Bununla birlikte, şeylerin etkisinde amaç, gaye bize sevinç vermek değildir ve onların etki gücü bizim faydamıza göre düzenlenmiş de değildir; en sonra sevinç çoğu kere tamamen özel olarak Bedenin yalnız bir kısmına aittir; bu sebeplerden, akıl ve uyanıklık işe karışmamak şartıyla, sevinç duygulanışlarından bir çoğunun ve bunun sonucu olarak da ondan doğan arzuların taşkınlıkları ve aşırı halleri vardır; buna şu ciheti de katarım ki, bir duygulanışın hükmü altında, bizim için şimdiki halde hoş olana birinci yeri veriyoruz ve gelecek şeylerin değerlendirilmesinde böyle bir hisse sahip olamıyoruz, (önerme 40’ın scolie’si ile önerme 60’ın scolie’sine bkz.).</p>

  <p class="p53">Fasıl XXXI</p>

  <p class="p47">Tersine olarak, yanlış inanç iyiliğin keder getirdiğini, kötülüğün sevinç veren şey olduğunu kabul eder gibi görünüyor. Fakat bizim daha önce söylediğimiz gibi (önerme 45’in scolie’si), benim güçsüzlüğüm ve çektiğim zahmetten yalnız hasetçi bir kimse haz duyabilir. Gerçi, bizim duyduğumuz sevinç ne kadar büyükse, yükseldiğimiz yetkinlik derecesi de o kadar büyüktür ve bunun sonucu olarak da o kadar Tanrısal bir Tabiata katılırız; ve bizim faydamızın doğru anlaşılması ile kurallanmış olan bir Sevinç asla kötü otamaz. Tersine, her kim korku ile yöneltilmiş ise ve kötüden kaçınmak için iyilik yapıyorsa, o kimse Akılla yöneltilmemiş demektir.</p>

  <p class="p53">Fasıl XXXII</p>

  <p class="p47">Fakat insanın gücü son derecede sınırlıdır ve dış nedenlerle sonsuzca aşılmıştır; öyleyse dış şeyleri kendi kullanışımıza göre uyduracak mutlak bir kudretimiz yoktur. Bununla birlikte görevimizi yapmış olmanın şuuruna sahip bulunuyorsak, gücümüzün onlardan kaçınmaya imkân verecek dereceye varmadığını biliyorsak ve düzenine bağlı olduğumuz bütün Tabiatın bir kısmından ibaret bulunduğumuz fikrini hazır olarak bulunduruyorsak, çıkarımızın göz önüne alınmasının gerektirdiği şeylere karşıt olan vakalara, eşit bir ruhta katlanırız. Eğer bunu açık ve seçik olarak biliyorsak, açık bilgi ile tanımlanan bu kısmımız, yani bizim en iyi kısmımız orada tam bir memnunluk bulacak ve bu memnunlukta devam etmeye çalışacaktır. Gerçekten, bilen kimseler olmamız bakımından, biz yalnız bizim için gerekli olan şeyi isteriz ve mutlak olarak memnunluğu yalnız doğruda bulabiliriz; öyle ise bunu dosdoğru (<span class="t36">droitement</span>) bildiğimiz nispette, kendi kendimizin en iyi kısmı bütün Tabiatın düzeni ile uyuşur.</p>

  <p class="p63"><span class="t52">DÖRDÜNCÜ BÖLÜMÜN SONU</span></p>

  <p class="p63"><span class="t52">&nbsp;</span></p>
</body>
</html>
