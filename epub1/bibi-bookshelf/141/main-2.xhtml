<?xml version="1.0" encoding="UTF-8"?>

<html xmlns="http://www.w3.org/1999/xhtml">
<head><meta http-equiv="content-type" content="text/html; charset=UTF-8"/><title></title><link rel="stylesheet" href="main.css" type="text/css"/>
</head>
<body>
<p><a id="bookmark0"></a>5</p>
<p>Birkaç saat sonra dağ yolundan çıkmış, Helga’nın onları Washin-gton’daki Letonya elçiliğinin bulunduğu bölgeye götürecek uçağın beklediğini söylediği Atlanta’ya giden otoyola girmişlerdi.</p>
<p>Yol boyunca Michael, Gabby’yle iletişim kurmayı tekrar tekrar denemişti. Ona birkaç yerden mesaj göndermişti ama kız hâlâ cevap vermemişti. Evrensel Ağ sinyali dağlarda çok iyi olmadığı için başta sorunun bu olmasını ummuştu. Ama artık medeniyete dönmüşlerdi ve endişelenmeye başlıyordu. Tek düşünebildiği polisin copla Gabby’ye vuruşuydu. Eğer öldüyse...</p>
<p>Kızı doğru düzgün tanımıyordu bile. Ama Jackson Porter’a borçlu hissediyordu. Çocuğun bedenini çalması zaten yeterince kötüydü. Bir de kız arkadaşının ölümüne sebep olduysa Michael bu suçluluk duygusunu kaldırabileceğinden emin değildi.</p>
<p>“Benden başka açlıktan ölen var mı?” diye sordu Bryson. En az bir saattir kimse konuşmuyordu ve sözleri Michael’ı karanlık düşüncelerinden çıkardı. AğEkranı’m kaldıralı uzun zaman olmuştu ve şimdi acıktığım fark etti.</p>
<p>“Ben,” diye karşılık verdi Sarah.</p>
<p>Michael dalgınca başını evet anlamında salladı.</p>
<p>Helga ön koltuktaki Walter’a, “Bize bir restoran bul,” dedi. “Tercihen kızarmış tavuk olan bir yer.”</p>
<p>Michael güldü. Hayatı boyunca ağzından çıkan en gelişigüzel kahkahaydı. Belki de stresten balatayı sıyırıyordu.</p>
<p>“Kızarmış tavukla sorunun mu var?” diye sordu Helga.</p>
<p>“Hayır, hiç de değil. Sadece tuhaf bir ruh halindeyim.”</p>
<p>Sarah onun bacağım sıktı, ardından elini tuttu. “Bir kova dolusu yağlı, kalp krizi yemeğinin çözemeyeceği bir şey olmadığına eminim.”</p>
<p><a id="bookmark1"></a>6</p>
<p>Michael restoranla dışında diğerlerinin tuvaletten çıkmasını beklerken uzun, derin nefesler alıyordu. Yemeklerini yedikleri sırada doğru düzgün konuşmamıştı -tavuk mükemmel bir seçim olmuştu-; Gabby’yi, Kaine’i, SAG’ı ve Dünya Zirvesi’nde arkadaşlarıyla birlikte nasıl bir farklılık yaratacaklarını düşünmeye fazla odaklanmıştı. Beynini bir süreliğine kapayabilecek bir düğme için neler vermezdi.</p>
<p>Park yerinde önünden üç tekerlekli, yeni arabalardan biri geçiyordu. Tam geçmişti ki aniden frene basıldı ve arabanın arkası yana doğru dönerek durdu. Michael gergince bir adım geriledi. Arabanın içinde üç kişi vardı ama cama yansıyan güneş onları düzgün görmesini engelliyordu.</p>
<p>Araç motoru hâlâ çalışır vaziyette durdu, tiz bir elektrik sesi çıkarıyordu. Michael arkadaşlarının gelip gelmediğine bakmak için restorana döndü ama görünürde yoklardı. Hıvalet sırası uzundu; yolculuk yapanlar için popüler bir yerdi ve tam da öğle vakti gelmişlerdi. Arabaya yeniden baktı; değişen bir şey olmamıştı.</p>
<p>Michael onlara bakmamaya çalışıyordu ama her geçen saniye daha da tuhaf bir hisse kapılıyordu. Sürücü kalp krizi falan mı geçirmişti? Çok fazla yağlı but yemek işini bitirmiş miydi? Diğer iki kişi de hareket etmiyordu. İyiler miydi? Başları, parıldayan pencerelerin arkasında hiç kıpırdamadan duran kambur gölgeler olarak görünüyordu.</p>
<p>Üç cam da inmeye başladığında az kalsın yerinden sıçrayacaktı. Genç ve canlı bir adam şoför koltuğundaydı, arkada da iki kadın oturuyordu. İkisi de şoförle aynı yaşta gibi görünüyordu; biri sarışın, diğeri esmerdi. Üçü de ifadesizce Michaela baktı. Gözleri çocuğa kilitlenmişti.</p>
<p>Michael ne yapacağını bilmiyordu. Omuzlarından aşağı bir ürperti yayıldı ve titredi. Başka bir yere bakıyor olabilirler mi diye arkasına göz attı ama sıradışı bir şey yoktıı, yalnızca restoran vardı. Tekrar arabaya döndii. Hâlâ bakıyorlardı.</p>
<p>Restoranın kapısı tıngırdadı ve Bryson ile Sarah gülerek dışarı çıktılar. Michael gözucuyla onları gördüğünde sanki yanlış bir şey yaparken yakalanmış gibi aniden utandı.</p>
<p>“Dostum,” dedi Bryson, Michael’ın sırtına vurarak. “Adamın biri kızarmış tavuğuyla ciddi bir anlaşmazlık yaşadı. Tam on dakika içeride kaldı. Daha güzel kokan seyyar tuvaletlere girmiştim.”</p>
<p>Sarah tekrar kahkaha attı ve sesi Michael’ın kendini daha iyi hissetmesini sağladı. Daha güvende hissetmesini.</p>
<p>“İyi misin?” diye sordu kız. Fakat kelimeler ağzından çıkarken Michael’m neye odaklandığını fark etti. “Bu da ne?” diye fısıldadı.</p>
<p>“Kim onlar?” diye sordu Bryson. Araba hâlâ duruyor, üç kişi hâlâ donakalmış bir şekilde Michael’a bakıyordu.</p>
<p>“Hiçbir fikrim yok,” diye cevapladı Michael. Ama aslında biliyordu.</p>
<p>Sarah onu korurcasma kolunu onunkine geçirdi. “Muhtemelen senin ünlü olduğunu düşünen Tanjantlardır. Sen Birincisin.” Son kelimeyi sanki bir lanetmiş gibi söyledi. “Endişelenecek bir şey yok.”</p>
<p>Michael başım iki yana salladı, ardından içinde bir cesaret kıvılcımı buldu. Öne atılıp arabaya doğru yürüdü. Hareketi, ara-badakileri sanki hipnozdan çıkardı. Pencereler kapanıp da cam aralarına girmeden önce Michael sürücünün gözlerindeki dehşeti gördü.</p>
<p>“Hey!” diye bağırdı. “Kimsiniz siz? Ne istiyorsunuz?”</p>
<p>Arabanın motoru gürledi ve hızla ilerlerken tekerlekleri gıcırdadı. Trafiğin içine karışırken caddeden korna sesleri yükseldi ve gözden kayboldu.</p>
<p><a id="bookmark2"></a><span style="font-weight:bold;">8. BÖLÜM</span></p>
<p><a id="bookmark3"></a><span style="font-weight:bold;">ARAMA KURTARMA</span></p>
<p><a id="bookmark4"></a>1</p>
<p>Gabby sonunda cevap verdi.</p>
<p>Havaalanına gelmelerine sadece birkaç dakika kalmıştı ki Michael mesajını aldı. Arabadan kendisini izleyen rahatsız edici insanları düşünüyordu. Tanjant olduklarına hiç şüphe yoktu ama bir yanı bunun tesadüfi bir karşılaşma olduğunu, daha kötü bir şeyin habercisi olmadığını umuyordu.</p>
<p>Helga neredeyse geldiklerini duyurduğunda Michael, Gabby’nin mesajlarından birine cevap verip vermediğine bakmak için AğEkranı’m son bir kez daha açtı. Ekran açılır açılmaz mesajım gördü. Kısa ve özdü:</p>
<p><span style="font-weight:bold;">Jackson. Michael. Her kitinsen. Beni kovaladılar ama kaçtım. Büyükannemlerin Güney Atlanta'daki eski çiftlik evindeyim. Şimdilik güvendeyim. Ama yalnızım </span><span style="font-weight:bold;font-style:italic;">ve</span><span style="font-weight:bold;"> korkuyorum. Gelip konuşmak istersen diye koordinatları ekte gönderiyorum. İstemezsen anlarım.</span></p>
<p>Michael oturduğu yerde hızla dikleşti. Diğerleri bir sorun olduğunu hemen anladılar.</p>
<p>Sarah omzunun üzerinden mesajı okumuştu bile. “Ah, Tanrım,” diye fısıldadı. Ses tonundan Gabby’nin, öncelik listesinde olmadığı açıkça belli oluyordu. “En azından güvende olduğunu söylemiş.” “Gidip onu almalıyız,” dedi Michael. “Biri onu takip etmiş!</p>
<p>O polisin kıza yürüyüşünde bir anormallik olduğunu fark etmiştim zaten. Bize komplo kuran her kimse Jackson Porter’ın kız arkadaşının da işe dahil olacağını planlamamıştı ve onu ortadan kaldırmak istedi. Bu benim suçum.” Arkasına yaslanıp kederle iç geçirdi. “Bizimle olmayı, Birlik’in korumasında olmayı hak ediyor.” “Michael...” diye başladı Helga ama Michael onun ne söyleyeceğini biliyordu.</p>
<p>“Biliyorum,” diye sözünü kesti. “Dünya Zirvesi. Ama ona daha üç gün var. Ayrıca Gabby’nin çiftlik evi, havaalanına sadece birkaç saatlik mesafede. Sonuçta o da Atlantalı.” Ekranda açtığı koordinatları ve haritayı işaret etti. “Acele edersek onu alabiliriz ve da o bizimle gelebilir.”</p>
<p>Bryson ekrana bakmak için Saralı’nın üzerinden eğildi. “Zavallı kıza huzursuzluk verenin Ajan Weber olduğuna bahse var mısın? Her şeyden SAG’ın parmağı çıkıyor. Bir giin Weber’i güzel işkence aletleriyle dolu bir odaya kapamamız gerekecek. Ona ortaçağdan kalma yöntemler uygulamaya hazırım.”</p>
<p>“Gidemeyiz, Michael,” dedi Helga. “Tüm dünya yıkımın eşiğin-deyken bir kişi için zaman kaybetme riskini alamayız. O zirveye girip insanların bizi dinlemelerinin bir yolunu bulmak zorundayız.”</p>
<p>Michael AğEkranı’m kapayıp gözlerini ovdu. “O bizimle olmayı hak ediyor, yalnız kalmayı değil.”</p>
<p>“Öyleyse onu Washington’dan dönüşte alırız,” diye üsteledi</p>
<p>1 lelga.</p>
<p>“Hayır!” diye bağıran Michael kendini bile şaşırttı. “Anlamıyorsun. Ben Jackson Porter’m bedenini çaldım! Ailesi endişeden muhtemelen kafayı yemiştir. Sonra da kız arkadaşının bizi SAG karargâhına sokmasını sağladım ve bu yüzden büyük olasılıkla kafatası çatladı. Şu an yalnız ve ürkütücü bir çiftlik evinde saklanıyor. Ona yardım etmek zorundayım!”</p>
<p>Sarah ona yaslanıyordu, bir eli bacağının üzerindeydi ama geri çekilip kollarını önünde birleştirdi. Kıskanıyor muydu? Bu düşünce, içinde arabanın tavanına yumruk atma isteği uyandırıyordu. Daha aptalca bir şey olamazdı.</p>
<p>Sert konuşmasına kimse cevap vermedi.</p>
<p>“Dinleyin,” dedi Michael, daha sakin konuşmak için kendini zorlayarak. “Silahlarımız var. Üç araba dolusu adamımız var. Biraz gecikme sorun olmaz.”</p>
<p>Helga iç çekip başım iki yana salladı.</p>
<p>“Ben Michael’ı destekliyorum,” dedi Bryson. “Gabby’ye yardım etmek iyi bir şey. Ama kız aynı zamanda Önemli bir şey öğrenmiş olabilir. Şu an hiçbir şey bilmiyoruz. Cevaplara ihtiyacımız var. Zirveye girip‘Selam dostlar! Tanjantlar sizi ele geçiriyor!’dememiz ne işe yarayacak? Bize bakıp, ‘Haydi canım,’ diyecekler.”</p>
<p>Michael berbat bir İngiliz aksanıyla konuşmuş olmasına rağmen, Bryson’a sarılmak istiyordu. “O bir insan. Ona borçluyuz.” Helga pes etmiyordu. “Bir insan. Bu gezegende sekiz milyar insan var. Önceliklerimizi değerlendirmemiz gerek.”</p>
<p>Michael sinirini kontrol edebilmek için tüm iradesini kullandı. “İyi, o zaman ayrılırız. Bir ya da iki kişi benimle gelebilir. Kalanınız Washington’a gidebilir. İşim bitince sizi bulurum.” Helga tokat yemiş gibi geri çekildiğinde Michael kozunu iyi kullandığını anladı. Yanında kendisi olmadan onun Gabby yi kurtarmasına asla izin vermezdi.</p>
<p>“Haydi ama Helga,” dedi. “Ben sadece bir insanım. Kısmen. Bırak kendimi riske atayım ve siz de gidip diğer milyarları kurtarın.” Pes etmeyecekti. Gabby’yi alacaktı, nokta.</p>
<p>“Ya bir tuzaksa?” diye sordu Helga son bir çabayla. “O olduğunu nereden biliyoruz?”</p>
<p>“İçgüdülerime güveniyorum.”</p>
<p>“Ne?”</p>
<p>Michael iç çekti. “Tamam, tuzak olabilir. Ki bu durumda üç araba insan ve silahla gitmemiz iyi bir şey olur. Ya da... dediğim gibi, ayrılabiliriz, böylece havalı Dünya Zirvesi’ni kaçırmamış oluruz.” Helga gözünde yenilgi ve öfkeyle başını yavaşça iki yana salladı. “Küçük bir çocuk olduğun ve akşam yemeği vermeden seni odana gönderebildiğim günleri özlüyorum.” Öne eğilip Walter’ın omzuna dokundu. Havaalanı çıkışında otobana dönme.” Onaylamayan bakışlarla Michael’a baktı. “Biraz daha güneye gideceğiz.”</p>
<p><a id="bookmark5"></a><span style="font-weight:bold;">2</span></p>
<p>Şehri arkalarında bırakıp uzun, düz bir yola girdiler. Ufukta tarlalar uzanıyordu ve yalnızca ahırlar ile çiftlik evlerinin açılı hatlarıyla ve şatoların kuleleri gibi gökyüzüne uzanan ambarların kuleleriyle görüntüleri bozuluyordu. Michael çoğu ekinin ne olduğunu bilmiyordu ama sıra sıra mısırlar nefesini kesti. Kalabalık sıralar halindeki uzun koçanlar gözünü korkuttu. Kim bilir içlerinde neler saklanıyordu.</p>
<p>Helga yol gösterici görevini üstlenmişti, VValter’a tarifi aktarıyordu. Gabby’nin verdiği koordinatlar sonunda onları bir mısır tarlasını tam ortadan ayıran toprak yola yönlendirdi. VValter yola girdi ve arkasından toz bulutları çıkararak sürdü. Michael araçlarının en önde olduğuna sevindi, böylece nereye gittiklerini rahatlıkla görebiliyordu. En az iki kilometre daha gittikten sonra sonunda bir açıklığa ulaştılar; sararmış geniş bir çayır, yan çökmüş ahırlar ve oldukça büyük bir çiftlik evi vardı. Verandanın Önüne bir araba -küçük kırmızı bir hatchback- park etmişti.</p>
<p>“Dur!” diye bağırdı Helga.</p>
<p>VValter aniden frene basarak herkesin öne fırlayıp kemerlerine yapışmasına sebep oldu. Michael arkadaki iki arabanın kayarak durduğunu duydu.</p>
<p>“Daha birkaç kilometre var sanıyordum,” dedi VValter gergince.</p>
<p>“Burası olmalı,” diye karşılık verdi Helga, Michael’m ona Atlanta’da gönderdiği koordinatlara bakarak. “Uydu fotoğraflarında en az on beş kilometre boyunca başka ev görünmüyor.”</p>
<p>Saralı fotoğraflara bakmak için Michael’ın üzerinden eğildi. Yol boyunca sessizdi ve Michael bir kez daha onun kıskanıp kıskanmadığım merak etti. Gerçek şu ki Gabby’ye karşı romantik anlamda hiç ilgi duymuyordu. Tek istediği bu dünyada mahvettiği birçok şeyden birini kurtarmaktı.</p>
<p>“Böyle taşrada olan yerlerin koordinatları GPS’teher zaman kesin çıkmıyor,” dedi Sarah. “Eğer burasıysa en azından bizi bekleyen bir ordu olmadığını biliyoruz. Öndeyiz; üçe karşı bir araba.”</p>
<p>Bunlar son iki saatte söylediği tek sözlerdi. Michael onun olumlu yaklaşımına minnettardı.</p>
<p>“Etrafımızın askerler ya da polisler ya da kiralık katillerle çevrilmesini dileyeceğim neredeyse,” dedi Bryson. “En azından neyle karşı karşıya olduğumuzu bilirdik. Burası beni ürkütüyor.” <span style="font-style:italic;">Olumlu yaklaşım böylece sona erdi,</span> diye düşündü Michael. Birlik’in sahip olmadığı birkaç saati boşa harcamamış olmayı diliyordu. Burası gerçekten de ürkütücüydü.</p>
<p>“Dileğine katıldığımdan emin değilim,” dedi Sarah, Bryson’a fazlasıyla iğneleyici bir tonda. “Bizi öldürmek isteyen insanlar tarafından kuşatılmamayı tercih ederim. Tabii bu yalnızca benim fikrim.”</p>
<p>“Sadece bir araba var,” dedi Michael. “Ayrıca burası hiçliğin ortasında bir çiftlik.”</p>
<p>Helga kapısını açtı. “Riske girmeyeceğim. Yeraltına gizlenmiş koca bir ordu olabilir.”</p>
<p>Michael, Helga’yı seviyordu. Gerçekten seviyordu.</p>
<p>“Herkes silah alsın,” dedi kadın. “Gidip bir bakalım.”</p>
<p><a id="bookmark6"></a>3</p>
<p>Sararmış çimenler Michael’m her adımıyla eziliyordu. Bu kez elinde yarı otomatik, dolu bir tabanca vardı. Keskin nişancı uzmanlığıyla tutuyordu. Yılların oyunculuğundan sonra artık çok doğal geliyordu. Tedbir almayı dert etmiyordu fakat kimsenin mecburi atış yapmak zorunda kalıp da kazara Gabby’yi vurmamasını umuyordu.</p>
<p>Sessizce yaklaştıkları sırada evi incelerken pencerelerden birinin bir anda patlayarak üzerlerine kurşun yağmasını bekliyordu. Ama hiçbir kıpırtı olmadı, kirli camın ardından baktığı yıpranmış perdeler bile hareket etmiyordu.</p>
<p>Evin daha iyi günler gördüğü kesindi.</p>
<p>Uzun ve genişti, dik çatısı ve yan duvarları vardı. Evi çevreleyen veranda Michael’a ona eskiden oynadığı, tarlada geçen bir oyunu hatırlattı. Buzlu çay ve sallanan sandalyelerin olmasını beklerdi ama veranda boştu ve ev oyundakinden çok daha eskiydi. Çatıda padavralar eksikti ve boyalar pul pul dökülüyordu. Dökülmediği yerler de soluk sarı gibi bir renk almıştı. Tek hayat belirtisi, üzerinde yürüdükleri çimenlerin yakın zamanda kesilmiş olmasıydı.</p>
<p>Michael ve grubu verandanın birkaç metre Önünde durup diğer iki arabadaki Tanjantların kendilerine katılmalarını beklediler.</p>
<p>“Walter,” dedi Helga, “sen ve ben ön kapıya. Amy, sen ve Ch-ris arkaya geçin. Tony ve DeeAnn, evin yanlarındaki pencereleri gözetleyin. Michael, sen ve arkadaşların ikinci kattaki pencereleri gözetleyin; yan duvarları. En ufak bir kıpırtı görürseniz seslenin.”</p>
<p>Michael kadının kendisini koruduğunu biliyordu ama tartışmak için uygun zaman değildi. Geride kalmayı sorun etmiyordu. Bu bir oyun değildi. Sadece birkaç dakika içinde yanlarında Gabby’yle birlikte yola koyulmak istiyordu.</p>
<p>“Tamam,” dedi ama Helga ve diğerleri çoktan harekete geçmişti bile; eğitimli askerler gibi sessizce ilerliyorlardı. Çok geçmeden Helga ile Walter gıcırdayan veranda basamaklarından çıkıp kapının iki yanında pozisyon aldılar. Birbirlerine baktılar; Helga uzanıp kapı kolunu çevirdi. Kapı perili evlerdeki gibi acı dolu bir gıcırtıyla açıldı.</p>
<p>İçeri girdiler.</p>
<p>Bir dakika geçti. İki dakika geçti. Michael nefesini tutmuş, neler olduğum duyabilmek için kulak kesilmişti. İzlemekle görevlendirildiği pencerelerin arkasında hiç hareket yoktu ve arkadaşlarının da kendisi kadar sabırsızlanmaya başladıklarını hissedebiliyordu.</p>
<p>“İçeride kimse yok,” diye fısıldadı. Az kalsın yenilgiyle silahını indirecekti ama böyle bir aptallık yapmaması gerektiğini biliyordu. “Onca yolu buraya...”</p>
<p>“Michael!”</p>
<p>Helga. İçeriden ona bağırmıştı. Aklındaki diğer her şey uçup gitti ve harekete geçti, basamakları tek seferde koşarak çıktı, açık kapıdan içeri daldı. Koridor ve iki taraftaki oda -ahşap, eski eşyalıydı ve duvarlarda eğri resimler asılıydı- boştu. Burası eski düz-fılmlerden fırlamış gibiydi, içeride basit bir DuvarEkranı bile yoktu.</p>
<p>“Yukarıdayız! Çabuk!”</p>
<p>Koridorun sağ tarafında merdiven vardı. Michael hemen oraya yöneldi, bu kez basamakları ikişer ikişer çıktı çünkü daha diklerdi. Yukarı çıktığında soluğu kesilmişti fakat bu, harcadığı güçten çok adrenalinden kaynaklanıyordu. Yavaşlayarak içeri girdi.</p>
<p>Kendini tuhaf, rahatsız edici bir manzara bekliyordu. Odanın karşısında, perdeli pencere ile gardırobun arasında bir sandalye vardı. Üzerinde Gabby oturuyordu, elleri arkasından bağlanmıştı, ağzı bir örtüyle kapatılmıştı. Kız mahvolmuştu, saçları darmadağınıktı, yüzü kızarmıştı ve kıyafetleri terden sırılsıklamdı. Berbat görünüyordu ve kumaşın altındajı bir şeyler söylemeye çalışıyordu.</p>
<p>Ve gözleri... Michael’a bakıyor, yardım etmesi için gözleriyle yalvarıyordu.</p>
<p>Michael ona doğru bir adım attı ama Helga çabucak önüne geçerek ilerlemesini engelledi.</p>
<p>“Hayır,” dedi kadm. “Henıiz değil.” Dönüp Gabby’ye baktı.</p>
<p>Jackson’mkız arkadaşının bakışları hâlâ Michaelin üzerindeydi.</p>
<p>“En azından ağzım açın,” dedi. “Belli ki bir şeyler söyleyecek”</p>
<p>Helga iç çekerek Walter’a döndü. Kaşlarım kaldırdı.</p>
<p>VValter başını iki yana salladı. “Gitmemiz gerek. Hemen.”</p>
<p>“Ağzını açmaktan zarar gelmez,” dedi Sarah, hepsinin etrafından dolanıp Gabby’nin yanma giderken.</p>
<p>Michael aniden bir tür tuzak olabileceğini düşünerek, “Dur!” diye bağırdı.</p>
<p>Fakat hiçbir şey olmadı.</p>
<p>Sarah, Gabby’nin arkasına geçti, düğümü gevşetene dek uğraştı ve kumaş kızın boynuna düştü.</p>
<p>Gabby derin nefes aldı. “Teşekkür ederim,” diye fısıldadı boğuk bir sesle. “Endişelenmeyin, kimse size bir şey yapmayacak. Söz verdiler.”</p>
<p>“Ne demek istiyorsun?” diye sordu Michael. “Burada başka kim var?”</p>
<p>“Sadece dinle.” Birkaç derin nefes daha alıp etrafına bakındı. “Burada biri var; sizinle konuşmak isteyen biri. Sizi buraya getirmek için beni kullandılar. Mesajı zorla gönderttiler.”</p>
<p>“Sen neden bahsediyorsun?” diye sordu Helga, Michael’dan önce davranarak.</p>
<p>“Yeter!” diye bağırdı Walter. “Gidelim. Şimdi!”</p>
<p>Gabby hızla başını iki yana salladı. “Hayır! Ne yaparsanız yapın, bunu yapmayın. İçeri girmenize izin verdiler ama söyleyeceklerini dinlemeden dışarı çıkmanıza izin vermeyecekler.”</p>
<p>“Kim?” diye sordu Michael.</p>
<p>“Sadece bekleyin. Geliyor. Dediğim gibi. Ona zarar vermeye çalışmadığınız sürece kimsenin zarar görmeyeceğine söz verdiler.”</p>
<p>Aniden odayı derinden gelen bir çınlama sesi doldurdu. Sanki devasa bir makine çalışmaya başlamış da aynı anda her yerden giirlüyormuş gibiydi. Ardından başladığı gibi bir anda ses kesildi.</p>
<p>Michael donakaldı, neler olacağını merak ediyordu. Sonra Gabby’nin sağ tarafındaki hareket dikkatini çekti. Gardırobun kapakları açıldı ve sanki Narnia’dan bir şey çıkıyormuş gibi parlak bir ışık yayıldı.</p>
<p>Dışarı bir adam çıktı. Kısa boyluydu, üç parçalı takım elbise giymişti. Ajan Scott.</p>
<p>Kapıları kapayıp kaşlarını çatarak Michael’a baktı. Michael adamın ismini hatırlayabildiğine inanamıyordu.</p>
<p><a id="bookmark7"></a>5</p>
<p>Michael SAG’m, hayatına bu kadar hızlı geri dönmesine değil ama zamanlamasına şaşırmıştı.</p>
<p>Yine şaşırtıcı olmayan bir şekilde Bryson konuştu.</p>
<p>“Bu da kim? Onu tanıdığın belli oluyor, Michael.”</p>
<p>“Onunla... çok önceden tanıştım. <span style="font-style:italic;">Derin Hayatdamarı’</span>nda. Weber için çalışıyor. Çok uzun zaman önce beni bir sokak arasında takip etmişti. Arkadaşlar, Ajan Scott’la tanışın.”</p>
<p>“Belli ki dolapların içinde oyun oynamayı da seven biri,” diye ekledi Bryson.</p>
<p>Scott onu tasvip etmediğini belirten bir bakış bile atmadı. İfadesiz gözlerle Michael’a bakmaya devam ediyordu ama Michael adamın görünüşünün altında gizlenen milyonlarca nahoş gerçek olduğundan emindi. Kendi kendine bu adamın Weber’in savunduğu her şeyi temsil ettiğini hatırlattı.</p>
<p>“Neden dolaptan çıktın?” diye sordu Michael, gerçekdışı hissederek.</p>
<p>Ajan Scott kapalı kapılara göz atıp yeniden Michael a döndü. “Evet, abartı için üzgünüm. Bu çiftlik evinin altında gizli bir bölgemiz var. Kimsenin bizi aramayacağını düşündüğümüz bir yer. 15u dolap da giriş çıkış yollarından biri.”</p>
<p>Michael’m kalbi hızla çarpıyor, adrenalin seviyesi yükseliyordu.</p>
<p>I lelga haklıydı. Konuşmanın kontrolünü elinde tutup mantıklı sorular sormak için zihnini çalıştırdı.</p>
<p>“Sistemlerinizin ortadan kaldırıldığını sanıyordum,” dedi. “Aylardır güçsüz olduğunuzu sanıyordum. Liderinizin... içten bir .şekilde günah çıkarmasını izledik.”</p>
<p>Scott bu konuda ilerlemekten gayet memnun görünüyordu. “Bu yüzden buradayız. Güçsüzüz. Ciddi şekilde. Bunu bize siz yaptığınız için sanırım biliyorsunuzdur.”</p>
<p>Michael, Bryson ın sinirlerinin gerildiğini hissedebiliyordu. Çabucak onu bileğinden yakalayıp başını iki yana salladı. “Sadece bizi tuzağa düşürmeye çalışıyor,” dedi. “Ya da belki tepkilerimizi kaydediyorlardır. Buna düşme. Cevaplarımızı alacağız, endişelenme.” Bryson silkinerek ondan kurtuldu ama bir şey söylemedi. Michael’ın ise Weber’in astından bilgi alana dek çiftlik evini terk etmeye niyeti yoktu.</p>
<p>Dikkatini yeniden SAG ajanına yöneltti. “Patronun bunu neden yaptı? Tüm bu kurgunun sebebi ne? Neden bizi <span style="font-style:italic;">Derin Hayatdama-</span>rı’na Sıkıştırdığını düşünmemizi istedi? Ve bir de Lance. Yani, tüm bu yıkımı gerçekleştirmenin daha kolay bir yolu olamaz mıydı?” “Bozuk kodlarla dolu mor okyanusu da mı siz ayarladınız;?” diye sordu Sarah. Ajan Weber ona bakmadı bile. Gözleri Michael’a dikili kaldı.</p>
<p>“Neden bahsettiğini bilmiyorum,” dedi adam sakince. <span style="font-style:italic;">“Siz bize</span> geldiniz, unuttunuz mıı? Nereye gidileceğine, nereye saldı-rılacağına, nasıl yapılacağına karar veren sizdiniz. <span style="font-style:italic;">Bizi siz</span> kandırdınız. Neden biz, SAG olarak bilerek-isteyerek- tüm güvenlik duvarımızı ve güvenlik ağımızı indirmenize yardım edelim ki? Hiç mantıklı değil.”</p>
<p>Michael abartılı bir şekilde iç geçirdi. “Her neyse. VVeber’in kıçını kurtarmak için bunları kayıt edilirken söylemen gerekiyorsa söyle. Bizi tutuklayacaksan tutukla. Ama sana olayı kendi tarafımızdan anlattığımızda muhtemelen senin için çok iyi olmayacak; burada bir seri katilin oyuncağı olarak bağladığın arkadaşımızın fotoğraflarını paylaşmamızdan bahsetmiyorum bile. Tek istediğimiz o. Onu çözüp gitmemize izin ver. Siz de yapıyormuş gibi göründüğünüz şey her neyse onu yapmaya devam edebilirsiniz.” Ajan Scott, Gabby’ye doğru ilerleyip kızın tam arkasında durdu. Bir elini kızın saçında gezdirdi. Michael ürperdi.</p>
<p>“Anlamadığın çok şey var,” dedi ajan. “Senin hapse takıldığını ya da öldüğünü görmek isteyen bir sürü kişi var. Dünyanın kuralları değişiyor, Michael. Sanırım bunun farkındasın.”</p>
<p>Scott’ın bakışları Michael’m omuzlarının üzerine çıktı. Birine işaret veriyor gibiydi. Michael arkasına baktı ama yalnızlardı.</p>
<p>“Artık gerçek anlamda işe koyulabiliriz,” diye devam etti Scott. “Her şeyi konuşabiliriz. Bir fırsatınız var. Hepinizin. Çizgi çekiliyor. Ve inanın bana, SAG’m yanında yer almak isteyeceksiniz.” Michael başını yavaşça iki yana salladı. “Bu çok üzücü. Şimdi de VVeber’in vücudunu bir Tanjant’m ele geçirdiğini söylersen hiç şaşırmayacağım. Hatta belki bizzat Kaine tarafından ele geçirildiğini.”</p>
<p>Scott bu sözler karşısında gerçekten şaşırmış gibi ona merakla baktı. “Böyle olduğunu mu düşünüyorsun? Ajan VVeber’in bir Tanjant tarafından ele geçirildiğini mi düşünüyorsun, Michael?” Michael önce Sarah’ya, ardından Bryson’a döndü ve kapının önünde duran Walter ile Helga’ya baktı. Hepsi de kendilerince omuz silkti. Yeniden Scott’a döndü.</p>
<p>“Burada işimiz bitti,” dedi. “Dünyanın bir grup kodlanmış program tarafından ele geçirilmesine izin vermeyeceğim. Gabby de bizimle geliyor. Bizi ister tutukla ister tutuklama, bu konuşma burada sona erdi.”</p>
<p>Michael, Gabby’ye doğru bir adım atmıştı ki Scott, “Bekle!” diye bağırdı. Sesi o kadar keskindi ki Michael donakaldı.</p>
<p>“Lütfen,” dedi. “Sadece... beni dinle. Yoksa... kız çok üzülecek. Lütfen.” Adamın kendinden emin tavrı aniden yok olmuştu. Michael ona bakıp konuşmasını bekledi.</p>
<p>“Kaine sizin SAG’a düşman olmanız için uğraşıyor,” dedi. “Kontrolden çıktı. Yani... bunların hiçbirini yapmaması gerekiyordu ve şimdi her şeyi mahvediyor!” Son kısmı, soğukkanlı duruşunu tamamen kaybetmiş bir halde, bağırarak söyledi: “Böyle olmaması gerekiyordu.” Ajan Scott artık fısıldıyor, uzaklara bakıyordu. “Kaine bizi yüzüstü bıraktı.”</p>
<p>İçerisi sessizleşti.</p>
<p><a id="bookmark8"></a><span style="font-weight:bold;">6</span></p>
<p>Sarah, Michael’m yanma ilerleyerek, “Senin sorunun ne?” diye sordu sonunda. “Bilmece gibi konuşmayı kes ve neler olduğunu anlat.”</p>
<p>Scott’m bakışları yeniden odaklandı ve dönüp Sarah’ya baktı. “Bu, benimle Michael’ın arasında!”</p>
<p>Michael yarım adım geri çekildi. Tamamen afallamıştı. Bu adamın Ölümlülük İlkesi tarafından ele geçirilmiş olma olasılığına rağmen ajanın çocuk gibi sinirli tavrını görmek onu şoke etmişti.</p>
<p>“Bu kadarı yeter,” dedi Helga. Silahını kaldırıp Ajan Scott’a nişan aldı. Walter da aynısını yaptı. “Kızı alıyoruz ve buradan gidiyoruz.”</p>
<p>“Hayır, gitmiyorsunuz,” diye karşılık verdi Scott. “Silahlarınızı indirmeniz için üç saniyeniz var, aksi takdirde hepiniz öleceksiniz. Tam burada ve şimdi. Michael dışında herkes. Weber’in ona ihtiyacı var.”</p>
<p>“Bu da ne demek?” diye sordu Michael. Michael’ın sabrıyla beraber durum da giderek kötüleşiyordu. “Bana neden ihtiyacı var? Neden sürekli bana dönüp duruyor? Anlamıyorum! Bizi tuzağa düşürdü!”</p>
<p>“Bir,” dedi Scott. Başıyla Helga’yı işaret etti. “İki.” “Silahlarınızı indirin!” diye bağırdı Michael.</p>
<p>“Yeter artık!” diye karşılık verdi dadısı.</p>
<p>“Sadece... sadece bir saniyeliğine indirin.” Helga çocuğun dediğini yaptı ama bundan hoşnut görünmüyordu. Michael tüm dikkatini ajana çevirdi. “Bizi bırak. Kaine’in gerçekten... düşman olduğunu düşünüyorsan bu harika. Aynı taraftayız.” Gerginliği yumuşatma çabası tam bir zaman kaybıydı. Scott’m gözlerinde çılgınlık benzeri bir pırıltı vardı.</p>
<p>“İşleri değiştirebileceğimizi düşündük,” dedi ajan aynı anda her yere bakarak ve hiçbir yere bakmayarak. “Ama artık çok geçti. Kaine’in geçmişte ya da şu an yaptıklarının bir önemi yok. Odaklanıp bu işin sonunu getirmeliyiz.”</p>
<p>“Peki!” diye bağırdı Michael. “Ne yapmanız gerekiyorsa yapın ama gitmemize izin verin!”</p>
<p>“Onu dinlemeyin,” dedi Scott, Michael’ı duymamışçasına. “Kaine’in bir kelimesini bile dinlemeyin. O... O...”</p>
<p>“Bu saçmalık,” dedi Sarah. Michael’ı iterek Gabby’nin arkasında duran Ajan Scott’a doğru yürüdü. Gabby’nin yamna gidip</p>
<p>Scott’ı tam göğsünden iterek adamın birkaç adım gerilemesine sebep oldu. Ardından Gabby’yi külüstür ahşap sandalyeye bağlayan halatları çözmeye koyuldu.</p>
<p>“Dur!” diye bağırdı Scott ona. Michael ne yapacağım bilemeyerek izliyordu.</p>
<p>Sarah sıkı düğümleri gevşetirken Gabby, “Onunla gerçekten dalaşmamalısınız,” diye fısıldadı. Halatlardan birinin ucu pat diye yere düştü. “Adam dengesiz ve aşağıdaki herkes tehlikeli.”</p>
<p>Michael kendine gelip Sarah’ya yardım etmeye gitti. Dizlerinin üzerine çöküp Gabby’nin bileklerindeki düğümlerden birini çözmeye koyuldu.</p>
<p>“Bunu yapamazsınız,” dedi Scott birkaç metre uzaktan. “Sana durmanı söyledim. Michael, dur. Sen Birincisin ve Weber’in, planını gerçekleştirmesi için sana ihtiyacı var. Ne ben ne de o Tanjant. Biz her zaman olduğumuz kişileriz. Buna bir son verebiliriz. Ama ona... ona uymak zorundasın!”</p>
<p>Michael onu duymazdan geldi, söylediği tekbir kelimeyi daha dinlemeyi reddediyordu. Sonunda inatçı düğümü yeterince gevşetmeyi başardı ve halatı Gabby’nin bacaklarından çekip çıkardı.</p>
<p>Şiddetli bir darbe sesi patlama olmuşçasına odayı sarstı. Michael geriye doğru düşerken kulakları çınlıyordu. Tavandaki ahşap kirişlere, ardından elinde silah tutan Ajan Scott’a baktı. Bir ara bir çığlık duymuştu ama kimden gelmişti? Sarah’yı bulana dek odaya bakındı. Gabby’nin iplerden kurtulup kalktığı sandalyeden birkaç adım uzaklaşmıştı.</p>
<p>Sarah’nın elleri göğsünün üzerindeydi.</p>
<p>Tişörtü kırmızıydı.</p>
<p>Ve giderek daha da kırmızılaşıyordu.</p>
<p>Parmaklarının arasından sızan kan yere damlıyordu. Kızıl leke tüm tişörtüne yayıldı. Fakat kız sanki hiç canı acımıyormuş-çasma sessizdi, inanamayarak göğsüne bakıyordu.</p>
<p>Sonunda başını kaldırıp şoke olmuş bir halde yerde yatan Michael’a baktı ve dizlerinin üzerine düşerken yüzünde üzgün bir ifade belirdi.</p>
<p>“Sarah!” diye bağırdı Michael. Sürünüyor, kollarını ve bacaklarını harekete geçirmeye ve ona ulaşmaya çalışıyordu. Onu yavaşça omuzlarından tutup nasıl kurtaracağını bilebilirmiş gibi kanlı göğsünü incelerken, “Sarah, Sarah, Sarah,” diye mırıldanıyordu. Tekrar, “Sarah,” dedi.</p>
<p>Sarah ona baktı. “Seni seviyorum,” diye fısıldadı. “Ciddiyim.” Michael titremeye başladı.</p>
<p>Sonra Helga yanındaydı. Sanki gökyüzünden inmişti. Onu alışveriş torbası kadar hafifmişçesine kaldırarak Sarah’dan ayırdı. “Al onu!” diye bağırdı Helga. “Walter, onu al ve buradan çıkar!” “Ne?” dedi Michael şaşkınlıkla. “Ne yapıyor...”</p>
<p>“Onu buradan çıkar yoksa asla işe yaramaz!” diye bağırdı Helga. “Sadece bir şansım var. Bryson, sen de. Hepiniz. Dışarı!” Walter koşarak Michael’ı kolundan tutup çekti. Çocuk ona karşı koymaya çalıştı ama adam fazla güçlüydü. Michael üzerinden bir karanlığın geçtiğini ve ışığı kapadığını hissetti. Görüş açısının kenarında gölgeler gördü. Acı dolu bir yumruk kalbinin üzerine kapanarak acımasızca sıktı. Afallayarak etrafına bakman Bryson yakınlardaydı, yüzünden kan damlıyordu.</p>
<p>“Sarah!” diye bağırdı Michael, başka bir şey yapamıyordu. Bu gerçek olamazdı. Olamazdı. Tüm öfkesini yükleyerek, “Weber!” diye haykırdı. “Weber!”</p>
<p>Ama kadın orada değildi, yalnızca Ajan Scott vardı. Adam hâlâ aynı yerde duruyordu, silah hâlâ elindeydi ama yana indirmişti. Yüzü kireç gibiydi ama bakışları soğuktu. Michael’a baktı.</p>
<p>“Ajan Weber’i dinlemeliydin,” dedi. “Onu dinlemeliydin! Bu kızın ölümü sana ders versin.”</p>
<p>“Seni öldüreceğim, seni...”</p>
<p>Walter onu sürükleyerek odadan koridora çıkardı, sessizliğe gömülmüş Bryson da peşlerinden geldi. Gabby de oradaydı.</p>
<p>“Ona bir şans ver, evlat,” diye fısıldadı Walter. “Senin bilmediğin şeyler biliyor.”</p>
<p>Michael, tetiği çekenin Scott olmasını umursamıyordu. En yakın arkadaşım Ajan Weber öldürmüştü.</p>
<p>Son gördüğü şey Sarah’mn cansız bedeninin üzerine kapanmış Helga’ydı.</p>
<p><a id="bookmark9"></a><span style="font-weight:bold;">9. BÖLÜM</span></p>
<p><a id="bookmark10"></a><span style="font-weight:bold;">UYKUSUZ GECE</span></p>
<p><a id="bookmark11"></a>1</p>
<p>Dünya nasıl dönmeye devam edebilirdi? Michael son birkaç saattir kendi kendine bu soruyu sormadan edemiyordu. Arabaları otobanda ilerliyordu, diğer ikisi de tıpkı önceki gibi arkalarmdaydı. Motorun uğultusu ve tümseklerden geçerken çıkan ses dışında sessizdi. Gabby önde, Amy ile arabayı cinayet mahallinden kaçıyormuş gibi değil de ailecek gezintiye çıkmışlar gibi süren Walter’ın arasında oturuyordu. Michael, Gabby’nin orada oturmasında ısrarcı olmuş, arkada Sarah’nın yerine geçmesine izin vermemişti. Bu yanlıştı. Dünyadaki her şey yanlıştı.</p>
<p>Michael’m kalbi dayanabileceğinden de çok acıyordu. Başını arkaya yaslayıp kimse kendisiyle konuşmasın diye gözlerini kapamıştı. Akimdaki sayısız soruya daha sonra kafa yorması gerekecekti. Cevaplanmayı talep ediyorlardı ve Michael’ı nefret ve öfkeyle dolduruyorlardı. Gabby onları kandırmak için zorlanmış mıydı yoksa bu, dolabın bir parçası mıydı? Ve Helga neden öyle tuhaf davranmıştı?</p>
<p>Sorulan şimdilik bir kenara itti.</p>
<p>Sarah onu sevdiğini söylemişti. Onu, bir Tanjant’ı.</p>
<p>O en yakın arkadaşıydı.</p>
<p>Ve onun ikinci kez öldüğünü görmüştü. Oyun oynarken öldüğünü çok daha fazla görmüştü ama o gün Yol’da, mağarada, lavların içindeki ölümü çok gerçekçi hissettirmişti.</p>
<p>Bu <span style="font-style:italic;">gerçekti.</span></p>
<p>Sarah ölmüştü.</p>
<p>Ölmüştü.</p>
<p>İyi adamlar için çalışıyor olması gereken bir adam tarafından vurularak öldürülmüştü. Dünyanın güvenmesi gereken grup için çalışıyor olması gereken bir adam tarafından. Aslında tüm bunların sorumlusu Weber’di. Sarah’yı daha en başında Kaine ve onun Ölümlülük İlkesi’nin kaosuna çekmesine sebep olan kadın.</p>
<p>Sarah ölmüştü.</p>
<p>Gözlerini açsa da kapasa da tek gördüğü oydu. Kanlı elleri göğsünde kenetlenmiş. Yüzündeki o bakış. Şok. İhanet. Çocuksu bir üzüntü. Gözlerinde gördüğü hepsinden de öte şuydu: <span style="font-style:italic;">Michael, ölmek istemiyorum. Lütfen ölmeme izin verme.</span></p>
<p>İki kez onu sevdiğini söylemişti. İlkini daha yalnızca o sabah mı söylemişti? Ciddi olduğunu biliyordu. Bir gün daha büyük, daha sonsuz, daha güçlü bir şeye dönüşebilecek saf arkadaşlığın sevgisiydi. Michael da onu seviyordu. Çok seviyordu.</p>
<p>Gözyaşları kapalı gözkapaklarmm arasından sızarken sessizce titredi.</p>
<p>Saatler bu şekilde geçti. Michael şoktaydı; öfkelenemeyecek kadar hissizleşmiş, konuşamayacak kadar acı içindeydi. Kendisini neyin beklediği hakkında hiçbir fikri yoktu.</p>
<p>Bu yüzden kendini akışına bıraktı. Saatlerce.</p>
<p>Araba yolculuğuna devam ettiler.</p>
<p>Havaalanına geldiler. Özel bir girişten geçirildiler.</p>
<p>Küçük bir hangara gittiler; bir uçağa.</p>
<p>Başka bir adam ve kadın vardı. Onlar da Michael için diğerleri kadar belirsizdi. Arkadaşlarının peşinden merdivenlerden uçağa çıktı. Oturdu. Kemerini taktı.</p>
<p>Uçak hangardan çıktı ve havalandı. Michael pencereye yaslandı, yanakları hâlâ ıslaktı ve gözleri yanıyordu. Altında .yerin kaymasını, sonsuz ağaçların, tepelerin, binaların ve caddelerin küçülmesini izledi. Çok geçmeden karanlık, dünyayı ele geçirdi.</p>
<p>Acıdan kaçabildiği güzel bir anda Michael uykuya dalabildi ve kendisini bekleyen hiç rüyanın olmadığı daha da derin bir karanlığa daldı.</p>
<p><a id="bookmark12"></a>3</p>
<p>Onu uyandıran Helga’ydı. Gözlerini açtığında yanında oturuyordu. Birkaç saniyesini aldı ama acı aynı şiddetle geri döndü.</p>
<p>İnmişlerdi ve Michael etrafına bakınca uçakta yalnızca kendilerinin kaldığını gördü.</p>
<p>“Michael,” dedi Helga yumuşak ve sakin bir tonda. “Seni rahatsız etmek istemezdim ama...”</p>
<p>Michael ayağa kalkıp Helga’nm yanından geçti. Hâlâ konuşmaya hazır değildi. Koridordan kapıya doğru yürüdü. Kapı açıktı; merdivenden indi.</p>
<p>“Her zaman umut vardır,” diye bağırdı Helga arkasından. “Bunu unutma, Michael. Her zaman umut vardır.”</p>
<p>Michael onu duymazdan gelerek, hiçbir şey görmeden asfalt yolu saran sisin içine yürüdü.</p>
<p><a id="bookmark13"></a>4</p>
<p>Helga’mn, gitmesine izin vermesi Michael ı çok şaşırtmıştı. Kendisi ne kadar inatçı olsa da Helga her zaman ondan daha da inatçıydı.</p>
<p>Özel uçakları küçük bir havalimanına inmişti, yalnızca tek bir iniş pisti ve terminal görevi gören ufak bir bina vardı. Yoğun siste pek bir şey göremese de sonunda açık bir çit ve oradan başlayarak ileri uzanan bir yol buldu.</p>
<p>Yolda yürümeye koyuldu.</p>
<p><a id="bookmark14"></a>5</p>
<p>Michael bir saat boyunca yürüdü, zihni düşüncelerle doluydu. Sis kıyafetlerine sızıyor, ıslatıyor, tenini ürpertiyordu. Titremesine engel olamıyordu ve yürüyüş boyunca ısınmak için kollarını ovdu. Yolun iki tarafındaki şeyler gri sisin içinden aniden belirdi ve Michael geçtikçe aym hızda kayboldu. Kocaman ağaçlar, rast-gele park edilmiş arabalar, posta kutulan ve arada sırada görülen karamsar yayalar.</p>
<p>Michael yürümeye devam etti. Üzülmeye devam etti. Düşünmeye devam etti.</p>
<p>Sayısız soru, sıfır cevap.</p>
<p>Neden? Hepsine egemen olan soru buydu. Neden?</p>
<p>Gabby onları oraya getirmek için SAG’a yardım etmeye zorlanmıştı. Weber başlı başına gizemdi. O ve ajan Scott gerçekten de tüm SAG’ı mı temsil ediyorlardı? Tüm kurum kötü müydü?</p>
<p>Ve Sarah.</p>
<p>Baktığı her yerde onun kanını görüyordu. Sisin içinde, zihninde, ıslak yolda. Etrafındaki her şey kırmızıydı. Canını o kadar yakıyordu ki.</p>
<p>Durdu. <span style="font-style:italic;">Bu kadar,</span> dedi kendi kendine. Düşündükçe daha da çok acı çekiyordu. Çözümü basitti: Buna bir son vermeliydi yoksa içinden asla çıkamayabileceği bir şeyin daha da derinlerine batmaya devam edecekti.</p>
<p>Sisin ilerisinde beliren ışıklar her geçen saniye daha da parlıyordu. İçinde hâlâ mantıklı düşünebilen ufak bir yanı ona dikkatli olması gerektiğini söyledi. Düşmanları vardı. Bu kaç defa kanıtlanmıştı? Yavaşladı ama daha dikkatli davranarak ışıklara doğru ilerledi.</p>
<p>İlk beliren basit bir mahalle marketi oldu; cam kapılan ve pencereleri vardı, içerideki raflar ekmek, yiyecek ve diğer şeylerle doluydu. Küçüktü ama bir sürü insan reyonların arasında yürüyordu. Michael şifreli para kredilerinin hâlâ geçerli olmasını umarak içeri girip etrafa bakmaya karar verdi. Tatlı bir şeyler almaya. Bir sürü şey. Belki patlayana kadar yerdi. Bir molayı hak ediyordu ve Helga’mn gelip kendisini her an alacağını tahmin ediyordu.</p>
<p>Kapıdan girdiğinde elektronik zil çaldı.</p>
<p>Birkaç kişi -bir adam, iki kadın, birkaç çocuk- Michael’a baktı <span style="font-style:italic;">ve</span> yeniden alışverişlerine döndü. Adamın uzun bir cips kutusunu alıp sanki şişkin göbeği için mucizevi bir şekilde iyi olduğunu keşfedecekmiş gibi içindekileri incelemesini ve sonra kolunun altına sıkıştırıp ilerlemesini izledi. Michael kendisini bekleyen müşterilerle ilgilenmek yerine kaya yemeyi tercih edermiş gibi görünen genç kasiyere baktı.</p>
<p>Soğuk içeceklerin olduğu duvara yöneldi ve durdu. On yaşlarında bir erkek çocuk önünde duruyor, tavuk restoranındaki arabada gördüğü insanlarla aynı rahatsız edici ve boş ifadeyle kendisine bakıyordu.</p>
<p>Çocuk aniden dönüp diğer tarafa yürüdü ve ekmek rafının arkasında gözden kayboldu. Michael oradan çıkıp çıkmaması gerektiğini düşünerek derin nefes aldı.</p>
<p>Hayır.</p>
<p>Kaçmaktan bıkmıştı. Sonuçta o Birinciydi. Öyle değil mi? Markette Tanjantlar varsa ona uzaktan bakıp hayran olabilirlerdi. Michael yiyecek ve içecek bir şey istiyordu, hepsi bu. İçeceklerin olduğu ilk bölmeye gitti, bir sürü farklı tat ve karışım saçma animasyonlarla cama yansıyordu. Michael ikinci ve üçüncü bölmeye geçti. Orada bir doz kafein ile üzüm ve nar karışımı tuhaf bir içecek gördü ve onu seçti. Vınlama sesi ve hafif sisin ardından içeceği -buz gibi şişe içindeydi- makinede belirdi.</p>
<p>Şişeyi alırken soluna baktı. Bir adam karşısındaki raftan şeker alacakken eli havada donakalmıştı. Belli ki gözucuyla Michael’ı izliyordu ama fark edildiğini anlar anlamaz kendi işine geri döndü. Michael çabucak diğer tarafa baktı ve kendisini izleyen bir kadın başını hızla çevirdi. Ardından çocuk yeniden belirdi, Michael’a uzun uzun bakıp gitti.</p>
<p>Michael umursamadı. Doğruca adamın şeker aldığı rafa yürüdü ve aym markadan alıp adama gülümseyerek göz kırptı.</p>
<p>“Sanki biri başımın içinde dolanıyor,” deyince adam ona endişeli bir bakış attı. “Bazen kendimde olmuyorum. Şeker yardımcı oluyor. Ya sen?”</p>
<p>Adam dönüp hızla uzaklaştı.</p>
<p>Michael sonunda stresten kurtulmuş olabilir mi diye merak etti.</p>
<p>Bir şeker, bir paket cips ve kuru et alıp kasaya ilerledi. Ne düşüneceğini bümiyordu; sanki artık sıradan bir bakış ile dik dik bakmayı ayırt edemiyordu. Onu kim izliyordu? Kim izlemiyordu? Bir insanın nasıl olup da bu kadar abur cubura ihtiyacı olabilirdi?</p>
<p>Alnından ter damlacıkları süzüldü. Sanki marketteki herkes kendisine bakıyormuş gibi hissediyordu. Sırada beklerken aniden birileriyle göz göze gelmekten korkarak ayaklarına baktı. Bu markete hiç girmemeliydi. Dünya fazla tehlikeliydi ve yüzü HaberVurgu’da yayınlanmıştı. Kimin kendi tarafında, kimin karşısında olduğunu; kimin ele geçirildiğini, kimin geçirilmediğini bilmesinin imkânı yoktu. Washington D.C.’nin kenar mahallesinde, bu küçük marketin içindeki insanlar Ölümlülük İlkesi’nden kaçmış olmalıydılar, değil mi?</p>
<p>Aniden çok güçlü bir uzaklaşma arzusuna kapıldı. Helga’yı istiyordu. Ve Bryson’ı, Sar...</p>
<p>Sarah.</p>
<p>Yutkundu ve tüm acısı geri geldi.</p>
<p>Yüksek sesle, “Üzgünüm,” dedi ama kiminle konuştuğuna dair bir fikri yoktu. “Üzgünüm.” Sıradan çıkıp ellerindeki yiyeceklere baktı. Sanki bir anda ağırlıkları dörde katlanmıştı, “Üzgünüm.” En yakın rafa koşup elindekileri MoonPie kutusunun yanma bıraktı. “Üzgünüm,” dedi dördüncü defa.</p>
<p>Kapıya koştu, açtı, zil sesini duydu, tökezleyerek dışan çıkarken az kalsın düşüyordu. Park yerinde bir araba duruyordu, ışıkları</p>
<p>açıktı. Araba girişe yaklaştı ve penceresi açıldı. Bryson’nın yüz belirince Michael belli belirsiz bir şekilde gülümsemeyi başarabildi.</p>
<p>“Atla, dostum,” dedi Bryson. “Kafa boşaltma seansı sona erdi. Yeniden arkadaşlarınla birlikte olma vakti.”</p>
<p>Michael, Bryson’ı gördüğüne hiç bu kadar sevinmemişti. Onu burada, Uyanık’ta ilk gördüğünde bile bu kadar sevinmemişti.</p>
<p>“Üzgünüm,” dedi yeniden. O kadar sessiz söyledi ki kendi bile zar zor duydu; ardından arabanın arkasına gidip kapıyı açtı ve içeri girdi. Arabayı tabii ki Walter kullanıyordu, Helga da Mic-hael’ın yanında oturuyordu. Birbirlerine başlarıyla selam verdiler ki bu, kelimelerle ifade edebileceklerinden çok daha fazlasıydı.</p>
<p>VValter gaza bastığı sırada Michael kim için ve tam olarak neden üzgün olduğunu merak ediyordu.</p>
<p><span style="font-style:italic;">Herkes için</span>, diye düşündü. <span style="font-style:italic;">Her şey yüzünden.</span></p>
<p><a id="bookmark15"></a><span style="font-weight:bold;">10. BÖLÜM</span></p>
<p><a id="bookmark16"></a><span style="font-weight:bold;">ÜLKE LİDERLERİ</span></p>
<p><a id="bookmark17"></a>1</p>
<p>O gün akşamüzeri ve gece pek bir şey olmadığından Michael kaldıkları otel odasındaki yataklardan birinde kestirme fırsatı buldu. Bryson da yanındaki yatağa oturup dalgınca boşluğa baktı. Michael arkadaşının da Sarah’nm ölümü yüzünden en az kendisi kadar acı çektiğini biliyordu ve onu daha iyi hissettiremediği için muhtemelen aynı derecede suçluluk duyuyordu. Ama en azından birliktelerdi.</p>
<p><span style="font-style:italic;">Şimdi yapacağım en önemli şey bu Tanjant deliliğine bir son vermek,</span> dedi Michael kendi kendine. <span style="font-style:italic;">Kutsal Vadi. Bir şekilde her şey dönüp dolaşıp Kutsal Vadiye çıkıyor.</span></p>
<p>Helga ve diğerleri meşguldü ama Michael ne yaptıklarını bilmiyordu. Bir türlü soramamıştı. Yarın, deyip duruyordu kendi kendine. Dinlenecek, kendine gelecek ve binlerine haddini bildirmeye hazır olacaktı.</p>
<p>Gece bir ara rahatsız uyuklamalarının arasında sessizliğe daha fazla tahammül edemeyeceğini fark etti ve Bryson’la konuştu.</p>
<p>“Uyanık mısın?” Diğer yatakta örtünün üzerinde yatan arkadaşına baktı.</p>
<p>“Evet.”</p>
<p>“Nasıl gidiyor?” diye sordu Michael biraz boğuk bir sesle. “Bariz olanın dışında.”</p>
<p>Bryson derin bir iç çekişin ardından cevap verdi. “Bariz olanın dışında gayet iyiyim. Oldukça iyiyim, babalık.” Son kısımda yine İngiliz aksam yapmaya çalışmış ama başaramamıştı.</p>
<p>“Sanırım bu daha çok Avustralya aksam oldu,” dedi Michael. “Belki sarhoş bir AvustralyalI.”</p>
<p>Bryson doğrulup esnedi. “Madagaskarca için uğraşmıştım.” “Eminim böyle bir kelime vardır.”</p>
<p>“Var.”</p>
<p>Birbirlerine baktılar ve gündüz gerçekleşmesi imkânsız olan gece gülme krizlerinden birine girdiler. Bu da bir başlangıçtı.</p>
<p>Birkaç dakika sonra kendilerine geldiklerinde, “Ailesini düşünüp duruyorum,” dedi Bryson. “Onlar için neredeyse Sarah için hissettiğimden daha kötü hissediyorum. Yani onlara haber verdiğimizi kafanda canlandırabiliyor musun? Yapamam. Bu onları öldürür.”'</p>
<p>Michael bunun son derece b£ncilce olduğunu biliyordu ama kendisi de aynı şeyi hissediyordu.</p>
<p>“Bizi suçlayacaklar,” dedi. “Ve haklı olacaklar.”</p>
<p>Bryson başını iki yana salladı. “Hayır, dostum. Haydi dostum, kendimizi hırpalamamız için bir sürü vaktimiz var. Ve ağlamak için. Şimdi önümüze bakmaya odaklanmalıyız. Biz iyilerdeniz ve uzun zaman önce pes edebilirdik. Farklı düşünen varsa koca beyaz kıçımı öpebilir.”</p>
<p>“Kesinlikle,” dedi Michael. “Bu da yeterince kötü bir ceza olur zaten. Gabby nerede?”</p>
<p>“Diğer odada, uyuyor, sanırım. Tüm olanlar yüzünden kendini aptal gibi hissediyor. Onunla konuştum. Açıkçası iyi olduğunu düşünüyorum. Olayda pek de seçeneği yoktu. Ona bir sürü tehdit savurmuşlar.”</p>
<p>Michael omuz silkti. “Evet, tahmin ediyorum. Yarın onunla konuşurum. Sadece hayatta olduğu için mutluyum.”</p>
<p>Bryson cevap vermeyince sessizlik ağır geldi.</p>
<p>Michael sonunda konuyu değiştirdi. “O kadar susadım ki dilimin kuruyarak toza dönüştüğünü hissedebiliyorum. Makineden içecek bir şey alacağım.” Yataktan kalkıp gözlerini ovdu ve gürültülü bir şekilde esnedi. “Bir şey istiyor musun?”</p>
<p>“Viski?”</p>
<p>Michael ona baktı. “Soğuk bir kolaya ne dersin?”</p>
<p>“O da olur.”</p>
<p>Michael kapıyı açarken Helga, Walter, Amy ve birkaç kişinin daha yan odada AğEkranı’nın başında olduğunu gördü. Belli ki uyumaya niyetleri yoktu. Onlarla konuşmayı düşündü ama henüz o modda değildi. Dışarı çıkıp kapıyı sessizce arkasından kapadı.</p>
<p><a id="bookmark18"></a><span style="font-weight:bold;">2</span></p>
<p>Koridorun ilerisinde atıştırmalık köşesi vardı. Michael etrafta kimse olmadığı için memnundu. Başka insanları yeterince görmüştü. Ne zaman karşısına biri çıksa zihni hemen aynı yargıda bulunuyordu: <span style="font-style:italic;">Tanjant, Tanjant, Tanjant.</span> Fakat kendisine tapıyorlar mı yoksa ölmesini mi istiyorlar, anlayamıyordu.</p>
<p>Kredi çipi daha önce markette yarattığı aynı içeceği üreten otomatlarda sorunsuzca çalışıyordu. Eski tip patates cipslerinden ve birkaç şişe de su aldı. Sonra da Bryson’a kola aldı. Makineden son ürünü alıyordu ki menteşe gıcırtısı duydu: Koridorda bir kapı açılıyordu. Kapanma sesini bekledi ama ses çıkmadı. Koridor sessizdi.</p>
<p>Kolunu kıvırarak aldıklarım taşıyan Michael atıştırmalık bölümünden çıktığı anda birkaç saniye önce açıldığını duyduğu kapıyı gördü. Kapı hâlâ aralıktı ve yaşlıca bir kadın durmuş, ona bakıyordu. Kızgın görünmüyordu ama onu gördüğü için sevinmişe de benzemiyordu.</p>
<p>“Selam,” dedi Michael, tuhaflıklar havuzunda yüzdüğünü hissederek. “Size yardım edebilir miyim? Yiyecek bir şey ister misiniz?”</p>
<p>Kadın sevimli yaşlı teyze sesiyle, “Hayır. Teşekkürler,” deyip kapıyı koridorda yankılanan pat sesiyle sertçe kapadı.</p>
<p>Michael tekrar açacak mı diye merak ederek durup bir dakika kapıya baktı. Dünyada milyarlarca insan vardı. Tanjantlar yolculuğunun her aşamasını takip edemezlerdi.</p>
<p><span style="font-style:italic;">Tabii, tabii,</span> diye düşündü. Sanki bundan sonra herhangi bir şey onu şaşırtabilirmiş gibi.</p>
<p>İç geçirip kendi odasına yürümeye koyuldu. Yaşlı kadının odasının önünden geçerken yavaşlayıp gözetleme deliğinden bakmaya çalıştı; diğerlerinden daha karanlık görünüyordu. Kapının diğer tarafında kataraktının ardından her adımını inceleyen yaşlı bir göz olduğunu hayal etti. Kendi kendine bütün yaşlı kadınların böyle şeyler yaptığını söyledi. Gördükleri her gencin etraftaki yaşlıları öldürmekten bir şeker uzakta olduğunu varsayarlardı.</p>
<p>Tesadüf olabileceğini düşündü. Kendisini izleyen tüm o insanlar. Hayal gücü veya yaşadıklarından sonra yalnızca paranoya yapıyor da olabilirdi. İnsanlar etraflarını inceleme içgüdüsüne sahipti. Değil mi? Bir çift göz her defasında bir Tanjant ya da Kaine’in casusu olacak değildi. Onu daha önce HaberVurgu’da bir yerde görüp görmediklerini merak eden normal insanlar olabilirlerdi.</p>
<p>Olayları hafife almanın kendini öldürtmek için mükemmel bir yol olduğunu fark etti. Hızlanarak odasına gitti.</p>
<p><a id="bookmark19"></a>3</p>
<p>İçecek tüplerinden büyük yudumlar almalarının ardından, “Buradan çıkmamız gerek,” dedi Bryson’a. “Karşılaştığım herkes beni takip ediyormuş ve ben hareket ettiğim anda Kaine’e, Weber’e ya da polislere haber gönderiyormuş gibi hissediyorum. Tüylerimi ürpertiyor.”</p>
<p>Bryson büyük bir yudum aldı. “Haydi ama dostum. Kaçmanın ne faydası olacak? Hem bizi her yerde takip edebiliyorsa kaçmanın ne anlamı var ki?” Bir yudum daha. “Sakin ol ve Helga ile takımı ne derse onu yapalım.”</p>
<p>Michael, “Başından beri bunu yapıyoruz zaten,” diye istemeyerek de olsa karşı çıktı. Arkadaşına büyük oranda katılıyordu. “Sanki bir labirentin içindeki fareleriz; Weber tarafından salındık, Kaine tarafından manipüle ediliyoruz. Bıktım artık. Tek başımıza Kutsal Vadi’ye giremememiz için bir sebep yok.”</p>
<p>“Yani evet,” diye karşılık verdi Bryson. “Ama Helga’nm yardımı ve koruması olmadan felaket zor olur. Ona en azından güveniyorsun, değil mi?”</p>
<p>Michael bunu düşündü. Güveniyordu. Gerçekten güveniyordu. “Evet,” diye cevap verdi sonunda. “Ama derinde bir yerde hâlâ ufacık bir şüphe kırıntısı var. Kim bilir... Belki Kaine onu, beni yakalamadan yıllar önce yaratmıştır, tüm bunları en başından planlamıştır. Ona güveniyorum ama bir daha asla hiç kimseye yüzde yüz güvenmem.”</p>
<p>“Bana bile mi?” diye sordu Bryson.</p>
<p>Michael yastığına uzandı. “Hayır. Sen farklısın. Sana güveniyorum. Şimdi uyu.”</p>
<p>“Helga birazdan bizi görmek isteyebilir.”</p>
<p>“Sabaha kadar başlamayacağımıza eminim. Hava hâlâ karanlık.” Michael gözlerini kapayıp rahatlamaya çalıştı. O yaşlı kadının otel kapısından kendisine baktığını gördü. Tüm dünya kafayı yemişti. Kendisi de dahil.</p>
<p>Uykuya daldı. Rüyasında Sarah ona gülümsedi.</p>
<p><a id="bookmark20"></a>4</p>
<p>Bryson erken saatte onu dürterek uyandırdı. “Hey, tüm gece horlamana bakılırsa sanırım tembel kıçını yataktan çıkarmaya hazırsın. Eski tip çim biçme makineleri gibi ses çıkardın. Izdırap Veren kâbusları görüp durdum.”</p>
<p>Michael sanki cehennemin en derin, en karanlık mahzeninden uyanmış gibi hissetti. Uzun uzun inledi ama kendini daha iyi hissetmesine hiç de yardımcı olmadı. “Izdırap Veren mi? Ciddi misin? Ailenin sana o oyunu yasakladığını sanıyordum.”</p>
<p>Bryson ona bakakaldı ve sonra kahkahalara boğuldular. Belki hayat devam ederdi.</p>
<p>“Haydi,” dedi Bryson. “Helga ile süper kahramanlardan oluşan birliği yan odada bizi bekliyor. Brifing vereceğini söyledi. Doğru duydun. Brifing.”</p>
<p>“Ciddi görünüyor.”</p>
<p>Bryson yeniden o korkunç İngiliz aksanını yaptı. “Oldukça sıradışı, babalık. Belki bisküvi ve çay ikramı da olur.”</p>
<p>“Aniden bu aksan olayı da nereden çıktı? Monty Python’dan yaşlı bir kadın gibi konuşuyorsun.” Komedi grubunun üyeleri öleli onlarca yıl olmuştu ama muhtemelen Uyku’daki nostalji sinemalarında hiç olmadıkları kadar popülerlerdi.</p>
<p>“Bunu iltifat olarak alıyorum. Zirve Londra’da, unuttun mu? Londra da İngiltere’de. Orada İngiliz aksanıyla konuşuyorlar. Ayak uydurmaya çalış. Haydi, gidelim.”</p>
<p>Michael yavaşça ayağa kalktı. Berbat bir şey kokuyordu. Ne olduğunu çözmesi fazla vaktini almadı. Kendisiydi.</p>
<p>“On dakikaya orada olacağımı söyle; yemin ederim bir haftadır duş almadım. Şu kokudan arınmam gerek.”</p>
<p>Bryson fazlasıyla minnettar görünüyordu.</p>
<p><a id="bookmark21"></a>5</p>
<p>Hep birlikte -on dört kişi- bir odaya doluştular. Çoğu henüz Michael’la tamştırılmamıştı ama yüzleri artık tanıdıktı. Helga pencerenin önünde duruyordu. Sabahın ilk ışıkları sisin ve pusun sıcakla birlikte kaybolduğunu gösteriyordu. Walter her zamanki gibi tam yanındaydı ve bugün kimseyi öldürmek istemiyormuş gibi görünüyordu. Gabby de oradaydı ve Michael içeri girdiğinde tuhaf bir bakışma yaşadılar. Michael ona elinden geldiğince gülümseyerek onu suçlamadığını göstermeye çalıştı.</p>
<p><span style="font-style:italic;">Kimseye güvenme,</span> diye düşündü. Sanki Jackson Porter zihnine tekrar girerek ona mesaj göndermeye çalışıyor gibiydi. <span style="font-style:italic;">Bir daha kimseye güvenme.</span></p>
<p>Ne müthiş bir yaşama şekliydi.</p>
<p>“Michael,” diye başlayan Helga onun dikkatini çekmesinin yanı sıra Micheal’ı utandırdı da. “Bryson. Gabby. Burada şimdilik güvende olduğunuza memnunuz. Sarah’mn kaybından dolayı duyduğumuz üzüntüyü ifade edebilmemizin imkânı yok. Gerçekten üzgünüm. Ama dediğim gibi...”</p>
<p>Michael onun yerine cümlesini tamamladı. “Her zaman umut vardır.” O an bunu gerçekten de biraz hissediyordu.</p>
<p>Helga içten bir ifadeyle başını onaylarcasına salladı. Kafasındaki diğer ses karşı çıksa da, o <span style="font-style:italic;">kendi</span> Helga’sıydı, buna emindi. Bu düşünce biraz daha iyi hissetmesini sağladı.</p>
<p>“Doğru söze ne denir?” dedi dadısı. “Her zaman umut vardır. Her zaman. Yaşamın -ya da ölümün- ne getireceğini asla bilemeyiz. Dünyanın tahmin edebileceğimizden daha karmaşık bir yer olduğunu sanırım hepimiz gördük.”</p>
<p>Helga bir dakikalık saygı duruşunda dururcasma duraksadı, ardından yeninden konuşmaya başladı.</p>
<p>“Dünya Zirvesi bu gece Dünya Birliği’nin yeni kabul salonunda gerçekleşecek. Dünya liderlerinin çoğu fiziksel olarak Londra’ya gitti ama elbette herkes bunu yapamadı. Bu nedenle SanalAğ üzerinden hologram olarak bağlanacak birçok kişi olacak. Davamızı tam da o salonda duyurmak için bir şans istiyorum ve Londra’ya gitmek fazlasıyla tehlikeli olduğundan,” önce Michael’a, ardından Bryson’a ve Gabby’ye donuk bir-bakış attı, “oraya gitmek için Uy-ku’yu kullanacağız. Bir şekilde, bir yoldan sesimizi <span style="font-style:italic;">duyuracağız </span>“Dünyanın belki de gelmiş geçmiş en güvenlikli toplantısına sızabileceğimizi gerçekten düşünüyor musun?” diye sordu Michael. Bu fikre çoktan bayılmıştı.</p>
<p>“Kesinlikle,” diye yanıtladı Helga. “Birlik Tanjantlarını stratejik yerlere yerleştirdik, bir kısmı Washington’da bir elçilik ele geçirdi. Zirveye davet edilecek kadar büyük fakat fazla dikkat çekmeyecek kadar küçük bir ülke olmasının en iyisi olacağını düşündüm. Akıllıca davranmamız gerek.”</p>
<p>Michael başını onaylarcasına salladı. Konuşma giderek daha da eğlenceli bir hal alıyordu.</p>
<p>“Tanjantlarımızdan biri,” diye devam etti Helga, “artık Le-tonya başbakanının ekibinin şefi. Adam -yani ele geçirdiğimiz kişi demeliyim- yirmi yılı aşkın bir süredir bu görevde. Adamımızı -Levi adında bir Tanjant- onun zihnine göndermeden önce şefin hayatı, geçmişi, kendine has tavırları, karakteri ve diğer her şeyi hakkında teferruatlı, aşırı hızlı bir inceleme yaptık. Planımızın büyük bir kısmının Levi’nin uyum sağlama kabiliyetine bağlı olduğunu biliyorduk.”</p>
<p>“Ee? Şimdiye kadar nasıl gitti?” diye sordu Bryson. “Şimdiye kadar mükemmel,” diye yanıtladı Helga. “Elimizdeki verilere bakılırsa herkesi kandırmış. Amerika’daki Letonya elçiliğine diğerlerini yerleştirmemize yardım etti, kendi büyükelçileri de dahil. Adamın adı Guntis ve bizi elçiliğe sokacak kişi de o. Zirveye sanal olarak girebilmek için onların son teknoloji SinirKutularını kullanacağız ve Guntis’in ekibindenmişiz gibi davranacağız. Gerekli belgeler hazır.”</p>
<p>Her zamanki gibi Michael’ı rahatsız eden bir şey vardı. Hepsi de yaptıklarından; kendilerinden birini ülkenin büyüklüğü ne olursa olsun böylesine önemli bir pozisyona yerleştirmekten gurur duyuyor gibi görünüyordu. Ama sonuçta bir hayat çalmışlardı. Bilmecenin bu küçük -hayır, devasa- kısmını umursamaması imkânsızdı.</p>
<p>“Michael, canın sıkkın görünüyor,” dedi Helga. “Üstelik henüz başlamadık bile.”</p>
<p>Verebildiği tek cevap, “Nedenini biliyorsun,” oldu.</p>
<p>Helga kollarını önünde birleştirip pencereye yaslandı. “Bunun... bunun için sizi Kovan’a götürme zahmetine girdim. Orada bulundun, kendi gözlerinle gördün. Bu insanlar... insanı insan yapan tüm özellikler bakımından hâlâ hayattalar. Ve kendi hayatım üzerine bahse girerim ki her şey bittiğinde ve Kaine’in başlattığı bu deliliği durdurmaya yardımcı olduğumuzda bize teşekkür edecekler. Ve bedenlerini geri alacaklar. Hepimiz buna yemin ettik, Michael. Buraya yaşamak için gelmedik.”</p>
<p>Yemin ettikleri şeyden bahsettiğinde Walter kıpırdandı; Michael onun ne düşündüğünü biliyordu. Şu sözde gerçek ölümü kimseye yaşatmayacaklarına da yemin etmişlerdi ama yapmışlardı. Ormanın içindeki kışlanın önünde.</p>
<p>Michael cevap vermeyince Helga, “Herkesin bu konuda mutabık olmasına ihtiyacım var,” dedi.</p>
<p>Michael ne diyeceğini bilmiyordu. Ama normale dönmek istiyorsa, onun dediğini yapmak en uygun yol gibi görünüyordu. “Michael?” diye sordu kadın.</p>
<p>“Tamam,” dedi. “Sen sormasan konusunu bile açmayacaktım. Ama ben varım. Planı ve nasıl yardım edebileceğimi söyle. Bitirelim şu işi.”</p>
<p>“Böylesi daha iyi,” dedi Helga, memnun bir gülümsemeyle. “Şimdi şöyle yapacağız.”</p>
<p><a id="bookmark22"></a>6</p>
<p>Birlik planının büyük kısmı bir aksilik olmadan ilerleyerek Michael’ı rüya gibi gelen gerçeküstü bir senaryonun içine çekti. Dil engelinden endişelenmişti ama o da sorun olmadı; onlar yalnızca ufak bir ülkenin gözlemcileriydiler, sanal ziyaretçiler. Neredeyse görünmez sayılırlardı.</p>
<p>Letonya elçiliğine gitmek için taksiye bindiler. Elçiliğin güvenliğinde Guntis onları bizzat karşıladı ve içeri girerken onlara eşlik etti. Ağır aksanlı, uzun boylu, kaba saba bir adamdı. Michael içindeki Tanjant da Letonyalı mı yoksa zavallı adam yalnızca fiziksel olarak çalışması gerekenlerle mi idare etmek zorundaydı bilmiyordu. Önemi yoktu. İki saat sonra Bryson, Helga, Walter ve o, Guntis’le birlikte devlet sponsorluğundaki lüks Tabutların içindeydiler. Şifreli Auraları Dünya Zirvesi’ne gönderilmişti. Kimse onlardan şüphelenmemiş gibi görünüyordu. Hatta sanal ya da değil, kimse varlıklarını bile fark etmişe benzemiyordu.</p>
<p>Çok geçmeden holoprojeksiyonlar meşhur Dünya Birliği merkezine girmeye başladı. Muazzam bir alandı; içerisi o kadar büyüktü ki Michael odanın çökmemesi için kullanılan mimari teknik karşısında afalladı. Aynı zamanda şıktı. Girişte dekor amaçlı devasa sütunlar vardı ve her yer koyu maun rengiydi. Deri sandalyeler; bordo kadife halı... ve koku. Havaya ahşap cila ve parfüm kokusu yerleşmişti. Sanal deneyim gerçek ortamın, DB merkezinin aynısı olmak üzere tasarlanmıştı. Michael hayal kırıklığına uğramadı.</p>
<p>Kendini toparlarken tasarımın sadeliğine hayran kaldı. DB’nin her üye ülkesinin salonun dışında kendine özel bekleme odası vardı. Uyku’nun içinde her ülkenin bu bekleme odalarının hemen dışında Geçit’i vardı. Burası deri koltuklarla dolu konforlu bir odaydı. Aşağıdaki ana alana bakan balkona açılan cam kapıları vardı. Kendilerini hemen başbakanla ve onun özel kalemiyle -Levi adındaki Tanjant tarafından ele geçirilmiş adamla- tanıştıran Guntis’le içeri girdiklerinde Michael hemen etrafına bakındı.</p>
<p>Guntis belirgin aksanıyla Helga’ya, “Levi tüm hafta boyunca kadının beğenisini kazandı,&quot; diyordu. Onlar konuşurken Michael,</p>
<p>Bryson ve Walter da onların etrafında dolanıyordu. Büyük odanın bir köşesine ilerlemişlerdi ve Michael bu gerçeküstü deneyime alışmak için elinden geleni yapıyordu. “Biraz gözünüzü korkutabilir ama mantıktan önce güce sarılan tiplerden değil. Amacına ya da ülkesine yardım edeceğini düşünürse herkesi dinliyor. Ve dinledi de.”</p>
<p>“Peki, nasıl olacak?” diye sordu Helga.</p>
<p>Guntis odanın dışına açılan kapıları gösterdi. “Başbakan DB’nin üst düzey yöneticilerinden, yani konuşmak için bolca vakti olacak. Levi onu Kaine’in ve Tanjant istilasının en büyük önceliği olması için ikna etti. Para ve kaynak teklifinde bulunacak. Umarım geri püskürtmeye başlamak için ihtiyacınız olan her şeyi alırsınız.”</p>
<p>Guntis konuşurken etraflarından geçen insanlar koltuklara doğru ilerlemeye başlamışlardı. Guntis takip etmelerini işaret etti ve Michael kapılara doğru ilerleyen insan kalabalığının arasına karıştı. Michael’m görebildiği kadarıyla katılımın yarısı sanal yarısı fizikseldi; en azından balkondaki sandalyeleri dolduran kalabalık öyleydi. Michael şaşkınlık içinde yürüdü. Zirveye fiziksel olarak katılanların gözünde parlak bir projeksiyon olarak göründüğünü biliyordu; hatta insanlar muhtemelen onun önemsiz biri olduğunu düşünüyordu çünkü sadece sanal olarak davet edilmişti.</p>
<p>Bryson, “Nasıl birşeye bulaştık böyle?” diye fısıldadı. Michael cevap veremeden Helga onları çabucak sıranın arkasında, sanal ziyaretçiler için ayrılmış boş koltuklara yönlendirdi. Koridora olabildiğince yakın oturdular.</p>
<p>“Ters giden bir şey var,” dedi Michael. Belki de işlerin hiçbir zaman olması gereken şekilde gitmemesine alışmıştı. Fakat göğsündeki gergin histen bir türlü kurtulamıyordu. Olağandışı görünen bir şey var mı diye odaya göz gezdirdi ama bir şeyin olağandışı olup olmadığını bilemeyeceğini fark etti.</p>
<p>“Ne oldu?” diye fısıldadı Bryson.</p>
<p>Michael sandalyesine çöktü.</p>
<p>“Ters giden bir şey var,” diye tekrarladı.</p>
<p><a id="bookmark23"></a><span style="font-weight:bold;">11. BOLUM</span></p>
<p><a id="bookmark24"></a><span style="font-weight:bold;">KAOS</span></p>
<p><a id="bookmark25"></a>1</p>
<p>Michael kendisini alarma geçiren şeyin tam ne olduğundan emin değildi. Çok fazla Tanjant’la -ya da Tanjant olduğunu düşündüğü insanlarla- yolu kesiştiği için giderek artan paranoyası olabilirdi. Fakat tuhaf bir hava vardı. Yeraltındaki dünya deliliğe kapılınca Michael şaşırmadı.</p>
<p>Yalnızca korktu.</p>
<p><a id="bookmark26"></a><span style="font-weight:bold;">2</span></p>
<p>Oda daire şeklindeydi; döner sahneli geniş kürsünün etrafını çevreleyen yuvarlak oturma sıraları ve sayısız balkon vardı, koyu ahşap bir platform tam ortada eski bir mezar taşı gibi duruyordu. Çok sayıda silahlı koruma Michael’ın hemen dikkatini çekti. Her yerdeydiler. Sert ifadeli kadın ve erkekler geniş sahnenin sadece birkaç metre gerisinde oturuyorlardı. Başta bu onu rahatlattı; en azından katılanlar zirvenin dışından yapılacak bir saldırıdan korunuyorlardı. İçeriden destekli bir eylem ise bambaşka bir şey olurdu.</p>
<p>Brysorila oturmalarından sadece birkaç dakika sonra yaşlıca bir adam sahneye çıktı. Yavaşça kürsüye yürüdü ve iki kenarından sıkıca tuttu. Görüntüsü devasa bir hologram halinde yukarıya yansıtılıyordu, böylece sahneye en uzak olan bekleme odasmda-kiler de rahatça görebiliyordu.</p>
<p>Mikrofona yaklaşarak boğazını temizlediğinde sanki üzerlerindeki hoparlörlerden şimşek çakıyormuş gibi gürültü geldi.</p>
<p>“Hanımlar ve beyler,” diye başladı adam şaşırtıcı derecede güçlü bir sesle. “Sizi bu kutsal toplantıda karşılamak benim için hem bir zevk hem de ızdırap. Yıllardır Dünya Birliği konuşmacılığı yapmış biri olarak, hiç böylesine zor zamanlar yaşamamıştım. Hiç içime sinmeyerek fakat sarsılmaz bir umutla konferansı başlatıyorum. Geldiğiniz için teşekkürler.”</p>
<p>Duraksadı ve Michael adamın sözlerinin onaylandığım göstermek için alkışlamanın uygun olduğunu sandı. Fakat içerideki binlerce insandan çıt çıkmadı. Sanki hava donarak katılaşmıştı.</p>
<p>Adam devam etti. “Bugün, burada temsil edilen her ülkeye, bölgeye ve birliğe kendilerini ifade edeceklerine dair söz verdik. Yalnızca topraklarınızda yaşanan sorunları -sözde Tanjant istilacıların yol açtığı sorunlar- bildirmenizi değil, aynı zamanda çözüm tekliflerinizi de duymayı bekliyoruz. Bir çözüm yolu açana dek hep birlikte burada kalmaya kararlıyım.”</p>
<p>Yaşlı adam kürsünün altında bir yere uzanarak bir bardak su aldı ve uzun, titrek bir yudum aldı. Michael hoparlörlerden yankılanan yutma sesi üzerine yüzünü buruşturdu. Bir şeylerin ters olduğuna dair hissi daha da arttı ve yerinde kıpırdamadan duramıyor, seyirciler arasında herhangi bir terslik belirtisi arıyordu. Stres ve huzursuzluktan başı ağrıyordu.</p>
<p>Gök gürlemesini andıran bir boğaz temizleme sesi daha dikkatini DB konuşmacısına çevirmesini sağladı.</p>
<p>“Konuşma sırası bu sabah rastgele belirlendi,” dedi adam. “Bu sırayı bozmamanızı rica ediyoruz. Aynı zamanda kısa ve öz konuşma kuralı ile müzakereleri, herkesin konuşmasını dinledikten sonra yapacağımızı aklınızda bulundurmanızı rica ediyoruz.” Duraksayarak etrafa göz gezdirdi.</p>
<p>“Resmi olarak başlamadan önce çok özel bir misafiri takdim etmek istiyorum. Karşımda, zemin katta SanalAğ Güvenliği’nden bir temsilci oturuyor. SAG’ın bu vahim Tanjant ve sözde Ölümlülük İlkesi <span style="font-style:italic;">sorunu</span> için olası bir çözümü olduğu söylendi. Fakat bilgilerinin küresel çapta olanlar bağlamında anlaşılabilmesi için diğer tüm dinleyiciler konuşmalarını yaptıktan sonra sunumlarını yapmayı rica ettiler. Kalplerimizde umut taşımamız için çok iyi bir sebep olduğuna dair bizi temin ettiler.</p>
<p>“Lütfen,” dedi, bir kolunu açarak, “onların da kendi içlerinde derin sorunları olduğu ve toplantının olağan konuğu olmadığı için SAG’dan Ajan Diane Weber’i alkışlayalım.”</p>
<p>Tavana yakın hareketli hologramda konuşmacının yerini Ajan VVeber’in yüzü alırken içeride alkış koptu. Weber içten bir gülümsemeyle başını hafifçe eğdi.</p>
<p>Michael, Ajan Weber’in rahatsız edici suratına bakarak, <span style="font-style:italic;">Tabii ki,</span> diye düşündü.</p>
<p><span style="font-style:italic;">Tabii ki.</span></p>
<p>Bir koruma grubu sahnenin etrafında seyirciye dönük şekilde yer aldı, silahları kılıflarındaydı ama herkesin görebileceği şekilde duruyordu. En az elli kişi olmalıydılar, hepsi de pür dikkat gözleriyle kalabalığı tarıyordu. Alkışlar dinmeye ve konuşmacı programı devam ettirmek üzere ileriye uzanacaktı ki Michael geniş koruma çemberinde gözucuyla bir hareket yakaladı.</p>
<p>Diğerleri de görmüştü çünkü ilk ateş edilmeden önce içeriyi toplu bir nefes alma sesi doldurdu.</p>
<p>Hoparlörün sağında duran koruma ateş etmişti. Silahım indirip hemen merdivenlerden sahneye çıktı. Basamakları çıkarken ikinci silahını çıkardı; uzun ve parlaktı. Oda ölüm sessizliğine büründü ve koruma tetiği çekti.</p>
<p>Odada yankılanan patlama sesi içerinin akustiğiyle katlandı. Michael tam zamanında ayağa kalkıp konuşmacının kürsüden geriye uçtuğunu gördü. Yan tarafına düştü ve tekrar kalkmayacağı apaçık belliydi. Koruma ne tür bir teçhizat kullanmışsa, standart bir silahtan çok daha ölümcüldü.</p>
<p>Bir saniyelik dehşet dolu sessizliğin ardından içeride kıyamet koptu. İnsanlar koltuklarından kalkıp çıkışlara doğru koridorda birbirlerini iterken kaos çıktı. Durum giderek kötüleşirken Michael ile Bryson’ın tek yapabildiği orada durup izlemek oldu.</p>
<p>Konuşmacıyı vuran koruma sahnenin ortasından kürsüye en yakın sandalyelere döndü. Bir kez daha silahını kaldırıp kalabalığa ateş etmeye başladı. Ses on misli arttı. Odada panik hâkimdi ve insanlar artık yalnızca itmekle kalmıyor tırmalıyor, dövüşüyor, kaçmak için birbirlerinin üzerine çıkıyorlardı.</p>
<p>Michael hâlâ kıpırdayamıyordu. İnanamayarak donakalmış bir halde izliyordu.</p>
<p>Diğerleri onu indirmeden önce saldırgan üç kez daha ateş etti. Fakat düzen sağlanamadan bir kadın koruma yanındaki adama ateş etti. Ardından diğer korumalar harekete geçtiler; biri yanın-dakini öldüren kadını vuruyor, diğerleri izleyicilere ateş ediyordu. Tam bir cinnet durumu hâkimdi ve Michael ne kadar denese de kimin kimin tarafında olduğunu çözemiyordu.</p>
<p>Gerçeküstü, imkânsız bir kâbus gibiydi. Çok fazla kan vardı ve ateş sesleri devam ediyordu. Daha fazla koruma öldürüldü; kalanlar da korumakla yükümlü oldukları insanları hedef alıyorlardı. Daha fazla insan öldü.</p>
<p>Michael dünyanın delirmesine alışmışçasına tuhaf bir sakinlik hissediyordu. Kendisi gibi donakalmış Bryson’a doğru döndü.</p>
<p>“Bize ne oluyor böyle, dostum?” Bryson konuşurken tam karşıya bakıyordu. “Ne zaman sona erecek?”</p>
<p>“Asla sona ermeyecek!” diye bağırdı Michael. “İnsanların bizi yönlendirmelerine izin vermeyi kesmediğimiz sürece bitmeyecek. Tabutlarımızı kullanarak Uyku’ya dönmemiz ve bunu kendi başımıza çözmenin bir yolunu bulmamız gerekiyor.” Sinirden köpürüyordu. “Biri bizi durdurmadan önce Geçit’e gidip kendimizi Kaldıralım.” Acımasızca konuşmuştu ama içini öfke kaplamıştı. Bu saldırının arkasında her kim varsa durdurulması gerekiyordu ve Michael bu işi başka insanların yapmasını beklemeyecekti.</p>
<p>Bryson’ı kolundan tutup koridora doğru itti; yanlarında oturanlar çoktan bekleme odalarına gitmişlerdi. Helga girişte bekliyor, acele etmesi için Michael’a bağırıyordu. Michael onu seviyordu ve kadının elinden geleni yaptığını biliyordu ama onu görmek sinirlenmesine neden oldu. Tüm yaptıkları boşa gitmişti.</p>
<p>Kaosun devam ettiği sahneye bir kez daha baktı. Yerde cesetler vardı ve hâlâ her yöne ateş ediliyordu.</p>
<p>Michael ile Bryson kaderlerini yeterince zorlamışlardı; oradan çıkmaları gerekiyordu. Michael arkadaşını itti ve koridora çıkıp Helga’nın yanma ulaştılar. Helga konuşmakla vakit kaybetmeden onu hızlıca kapıya yönlendirdi, Michael önden gitmeden ilerlemedi. Çıkıştan birkaç metre uzaklaşmışlardı ki devasa salonun dört bir yanından bir ses gürledi.</p>
<p>“Oturun!”</p>
<p>Hoparlörlerle yükselen bir erkek sesiydi.</p>
<p>“Koltuklarınıza geri dönün,” diye bağırdı adam tekrar, “yoksa tüm binayı havaya uçururuz!”</p>
<p>Michael kapıya arkasını dönüp salonun ortasına baktı. Önceden konuşmacının olduğu yerde bir başka devasa hologram süzülüyordu. Bir korumaydı, saçları darmadağınıktı, yüzünden ter akıyordu. Platformun hemen üzerinde, iki eliyle tuttuğu silahını kaldırdı.</p>
<p>“Son uyarı,” dedi bu defa daha yumuşak bir sesle. İçerideki çoğu kişi onu dinlemek için durmuştu. Yalnızca birkaç kişi dışarı çıkabilmişti. “Oturacaksınız, dinleyeceksiniz ve bizim dünyayı değiştirmemizi izleyeceksiniz.”</p>
<p>Duraksadığında Michael daha adam konuşmadan ne diyeceğini biliyordu.</p>
<p>“Benim adım Kaine.”</p>
<p><a id="bookmark27"></a>4</p>
<p>Michael gerçeği o anda idrak etti. Hayatı sonsuza dek iki insana bağlı olacaktı: Ajan VVeber ve Kaine olarak bilinen Tanjant. Bunu kabul etmesi gerekiyordu.</p>
<p>Kendini Kaine olarak tanıtan koruma kalan izleyicilerin ana salona dönmelerini bekledi. Belki gözlerindeki ifade yüzündendi ama çoğu kişi onun binayı havaya uçurma tehdidine inanmış görünüyordu.</p>
<p>“Akıllıca,” dedi Kaine mikrofona doğru. “Söylediğimi yapmakla akıllılık ettiniz.” Tanjant’ın suratı kürsünün üzerindeki hologramda, olduğundan yüz kat büyüklükte süzülüyordu. Kaine her zaman varlığını şaşaalı, abartılı bir şekilde göstermeyi başarıyordu.</p>
<p>Michael ile Bryson önceden oturdukları koltukları buldular ve Helga da onların yanına oturdu. Korkudan akıllarını yitirmiş gibi salonun içinde bocalayan birkaç kişi dışında kalabalığın kalanı da aynı şeyi yaptı.</p>
<p>Kaine yeniden konuşmaya başlamadan önce onlara yalnızca birkaç dakika verdi. “İnsanların, istendiğinde hâlâ mantıklı davra-nabildiklerini görmek güzel. Önerimi kabul ettiğiniz için teşekkür ederim. Böylesine güzel bir binayı yok etmek çok yazık olurdu. İşleri benim açımdan gördüğünüzde mantıksız davranmadığımı anlayacaksınız. Hatta muhtemelen bana hak vereceksiniz. Dünya -hem sanal hem gerçek-, çok daha iyi bir yer haline gelmek üzere, dostlarım. Bir gün torunlarınıza burada bunun başlangıcına şahit olduğunuzu anlatacaksınız.”</p>
<p>Michael kaşlarını çattı. Kaine’i tanıdığını hissediyordu; yalnızca karşılaşmalarından değil, paylaştıkları şeyden dolayı: Sonuçta ikisi de bir dizi koddan oluşuyordu. Konuşan adam, onun tanıdığı Kaine gibi değildi.</p>
<p>“Şimdi,” dedi adam. “Şu andan itibaren, dünyanın lideri benim. Cumhurbaşkanı, şansölye, başbakan, hepsi birden. Yoldaş Tanjantlarım dünyanın birçok ülke ve bölgesinde çeşitli görevlere atanacaklar. Ya kabul edeceksiniz ya da bunu seve seve yapacak</p>
<p>Tanjantlar yerinizi alacak. Ölümlülük İlkesi mükemmel bir şey, dostlarım.”</p>
<p>Michael ayağa kalkıp bağırmak istiyordu. Kesinlikle tuhaf bir şey vardı. Uyku’da Kaine’le son iki karşılaşmasından sonra haklı olduğunu biliyordu. Bu kesinlikle Kaine değildi.</p>
<p>Taklitçi konuşmaya devam etti ama Michael onu dinlemeyerek Bryson’a döndü. “Bu o değil, dostum. O değil.”</p>
<p>Bryson ona baktı. “Gerçekten de biraz abartılı görünüyor. Neler oluyor?”</p>
<p>“Bilmiyorum.”</p>
<p>“Bir dinleyelim,” dedi Bryson. “Bir şeyler öğrenelim.”</p>
<p>“... bu kadar insanın ölmek zorunda kalması,” diyordu koruma. Olduğundan büyük görüntüsü bir tanrıymışçasına kalabalığa hitap ediyordu. “Güç gösterisinde bulunmamız, ne yapmamız gerekiyorsa yapabileceğimizi ve kim olmamız gerekiyorsa gerçek anlamda olabileceğimizi anlamanızı sağlamamız gerekiyordu. Bir düşünün; dünyanın en güvenli zirvelerinden birini bu kadar kolay ele geçirebiliyorsak, başka neler yapamayız ki... Çoktan planlamaya başlamış olabileceğiniz isyan fikirlerini aklınızdan çıkarmalısınız.” Michael bu gösteriye daha ne kadar katlanabileceğini bilmiyordu.</p>
<p>Sonra dünya bir kez daha değişti.</p>
<p><a id="bookmark28"></a>5</p>
<p>Kaine olduğunu iddia eden koruma konuşmayı seven birine benziyordu.</p>
<p>“Bizim dünya, zeka, ölümlülük, yaşam algımız her geçen sene bir önceki yılın iki katı gelişiyor. Ölüm anlayışımız en iyimser inan-cm bile ötesine geçti; fiziksel bedenlerimizin sonunun gelmesinin her şeyin biteceği anlamına gelmediğini açıkça görebiliyoruz. Şu an benden nefret ediyor olabilirsiniz ama bu değişecek. Zamanla, biz yönettikçe ve size yol gösterdikçe...”</p>
<p>Kaine sanki ezberlediği konuşmasını unutmuş gibi durdu. Yüzünü boş bir ifade kaplarken salondaki sessizlik uzayıp gidiyordu. Michael neler olduğunu merak ederek izliyordu ki korumanın ağzından salya aktı. Devasa hologramda parlayıp görüntünün altında gözden kaybolan gümüş-mavi uzun bir çizgi gibi görünüyordu.</p>
<p>“Bu da ne...” diye mırıldandı Bryson şaşkınlıkla.</p>
<p>Koruma, Kaine, her kimse, tekrar konuşmak üzere ağzını hareket ettirdi ama hiç ses çıkmadı. Bir kez daha dudaklarından salya aktı. Ardından gözleri başına doğru yuvarlandı ve geriye doğru düşünce görüntüsü hologramdan çıktı.</p>
<p>Michael adamın kürsüden yere düştüğünü görmek için tam zamanında ayağa kalktı. Yere çarpma sesi salonda yankılandı. Şaşkınlık sesleri yükselirken bir başka koruma sahneye atlayıp yere düşen arkadaşının yanma koştu. Fakat adam sahneyi yarıla-yamadan tökezleyerek yüz üstü yere düştü. Acı verici gibi görünen bir pozisyonda öylece kıpırdamadan yattı.</p>
<p>Michael gözlerine inanamayarak olanları izliyordu.</p>
<p>Diğer korumaların hiçbiri kıpırdamıyordu. Birbirlerine bakıyorlardı. Hangisinin Tanjantlar tarafından ele geçirildiğini, hangisinin ele geçirilmediğini anlamak imkânsızdı.</p>
<p>Salonda yoğun bir sessizlik hâkim oldu.</p>
<p>Sonra Michael bir ses duydu. Tanıdık bir ses.</p>
<p><span style="font-style:italic;">Tık tık tık. Tık tık tık.</span> Sabit bit ritim. Aşağıda, karanlığa gizlenmiş, sahnenin dışında bir yerden geliyordu. <span style="font-style:italic;">Tık tık tık.</span> Topuklu ayakkabılar müzik aleti gibi ritmik bir şekilde ilerliyordu.</p>
<p>Bir süre sonra gölgelerin arasından Ajan Weber belirdi. Platforma ulaştı, basamaklardan çıktı ve sessizce sahnede ilerledi. Korumalar onun geçmesi için ayrılırken yüzlerine yansıyan kafa karışıklığım Michael uzaktan bile görebiliyordu. Fakat Weber’e yaklaşık üç metre uzaklıkta bir adam aniden silahını kaldırıp doğruca ona nişan aldı. Tetiği çekemeden yere kapaklandı, birkaç basamaktan yuvarlandı ve karmakarışık bir kol ve bacak yığını halinde durdu. Silahı yere çarptı.</p>
<p>Ajan Weber duraksamadı bile.</p>
<p>Michael’ın kalbi sanki nasıl kan pompalayacağını unutmuştu, nefes almıyordu.</p>
<p>Weber, Kaine olduğunu iddia eden korumanın bedenine baktı, üzerinden atlayıp kürsüye yöneldi. Mikrofon tam önünde duruyordu. Sanki hayatı boyunca bu anı beklemiş gibi rahat ve sakin görünüyordu. Hologram şimdi salondaki kalabalığa onun yüzünü gösteriyordu ve HaberVurgu büyük olasılıkla görüntüsünü tüm dünyaya yansıtıyordu.</p>
<p>Konuşmadan önce olayların şokunun yatışması için bir dakika bekledi. Michael kendini nefes alamaya zorladı, olabildiğince sakin ve derin nefes almaya çalışıyordu.</p>
<p>Ajan Weber birkaç santim öne eğilerek doğruca mikrofona konuştu.</p>
<p>“Şu an hissettiğiniz kafa karışıklığı ve dehşeti hayal bile edemiyorum,” dedi. “Yalnızca bu, bir zamanlar güzel olan salondaki siz izleyiciler değil, tüm dünyada izleyenler de. Bugün burada tanık olduğumuz olay hiç şüphesiz bir trajedi. Fakat aynı zamanda hepimiz için umutlanma zamanı. Konuşmamız daha sonra olacaktı fakat bu şartlar altında, buraya çıkıp hazırladığımız şeyi size göstermek için uygun bir an olduğunu düşünüyorum.”</p>
<p>Duraksayarak belli belirsiz gülümsedi. Ardından söylediği sözler Michael’ı ürpertti.</p>
<p>“Hiç merak etmeyin.” Fısıltıdan azıcık yüksek bir sesle konuşuyordu. “SAG dünyayı iblislerden kurtaracak.”</p>
<p><a id="bookmark29"></a><span style="font-weight:bold;">12. BÖLÜM</span></p>
<p><a id="bookmark30"></a><span style="font-weight:bold;">İBLİS CIKARICI</span></p>
<p>/</p>
<p><a id="bookmark31"></a>1</p>
<p>Salona dalga dalga fısıltı halinde konuşma sesleri yayıldı. Mic-hael’m grubu olanları tartışmaya fazlasıyla hevesliydi. Bryson ve Helga, Michael’a döndüler ama Michael elini kaldırdı. Önemli bir şey kaçırmak istemiyordu.</p>
<p>Bilgi. Mümkün olan her şeyi bilmek istiyordu. Sonra da bununla ilgili bir şeyler yapmayı planlıyordu.</p>
<p>“Sabırlı olmanızı rica ediyorum,” diyen Ajan Weber’in sesi hoparlörlerde gürledi. “Bana vaktinizin çok küçük bir kısmını ayırırsanız her şeyi açıklayacağım. Bugün buraya SAG’m, insanlığın en değerli kaynaklarından olan SanalAğ’ı korumak için var olan kuruluşun temsilcisi olarak geldim. Bildiğiniz gibi yakın zamanda kendi içimizde yıkıcı bir kayıp yaşadık ve bu, işimizi bir hayli aksattı.”</p>
<p>İç geçirip kaşlarını çattı; durumun ne kadar vahim olduğunu biraz fazla abartarak vurguluyordu. Michael çığlık atmak istiyordu. Bu zararın sorumlusu oydu! Onlara Lance cihazını <span style="font-style:italic;">vermişti!</span></p>
<p>Weber devam etti. “Bu aksama yüzünden Kaine olarak bilinen Tanjant herhangi bir sınırlama olmadan Ölümlülük İlkesi programını uygulayabildi. Sonuç olarak tüm dünyada insanların bedenlerine programlar yerleştirildi. Ne yazık ki Kaine’in yaptıkları, bugün burada gördüğünüz kanlı vahşetle sonuçlandı. Buraya iyi haberlerle geldiğimizi söylemekten mutluyum ve az önce olanlarla bu yalnızca güçlendi.”</p>
<p>Birine başını salladı ve hologramın yerini her biri parlayan ekranların ve yanıp sönen makinelerin bulunduğu ufak bölmelerde çalışan insanlarla dolu geniş bir odanın üç boyutlu görüntüsü aldı. O kadar beklenmedik bir görüntüydü ki Michael’ın öfkesinin yerini içten bir merak aldı.</p>
<p>“SAG bu Ölümlülük İlkesi’nin gizemlerini ortaya çıkarmaları için en çalışkan, en etkili programcılarına SanalAğ’ın en derin, en karanlık diyarlarına inme görevi verdi. Çok çalışmanın ve müthiş zekâların yardımıyla sonunda programı tersine çevirmeyi başardık. Sürekliliğini sağlayan bağı etkin bir şekilde sona erdiriyor. Böylece Tanjant programının varlığı son buluyor.”</p>
<p>Salondaki geniş hologram bir kez daha değişti; Weber’in bir oda dolusu çalışanının yerini kaldırımda sendeleyen bir adam aldı. Adam bir başka adamı koluyla sıkıştırmış, boğma pozisyonunda tutuyordu. Saldırgan, adamı tutmaya çalışırken bir yandan da diğer elindeki silahı çılgınca sallıyordu. Ses olmasa da silahlı adamın, etrafındaki herkese bağırdığı belli oluyordu. Sonra görüntü dondu.</p>
<p>“Bu, bizim bu süreçteki ilk denememizdi,” dedi Ajan Weber, “daha dün başladık. Bu adam Berlin şehrinde bir politikacıydı. Adam popüler bir başkan adayıyken bu sabah bir anda SanalAğ programlamasının bir parçası olduğunu iddia etmeye başladı. Söz konusu politikacı üst düzey yönetim üyelerinden birini kaçırdığında kendisini dinleyen herkese bağırmaya başladı; Kaine’in... nasıl demişti... ‘Tanjantların Lordu’nun’, olacakların bir işareti olarak kendisine şehirdeki herkesi teker teker öldürmesini emrettiğini söylüyordu. Bu anı işlemimizi denemek için mükemmel bir şans olarak gördük. Daha sonra neler olduğunu izleyin.”</p>
<p>Michael, Weber’i dikkatlice izliyor, diğer herkesin de planının -SAG’ın planının- ne kadar dehşet verici olduğunu fark edip etmediğini merak ediyordu. Fakat gizli bir kozu vardı. Nüfusun çoğu Kovan’ı ve bu insanların hâlâ yaşama şansı olduğunu bilmiyordu. Evet, SAG Ölümlülük İlkesi linkine darbe vurarak Tanjant istilasını bitirmenin bir yolunu bulmuş olabilirdi.</p>
<p>Fakat insanlar da ölecekti.</p>
<p>Michael ölecekti. Ve sonra da Jackson Porter.</p>
</body>
</html>