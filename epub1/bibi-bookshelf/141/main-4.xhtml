<?xml version="1.0" encoding="UTF-8"?>

<html xmlns="http://www.w3.org/1999/xhtml">
<head><meta http-equiv="content-type" content="text/html; charset=UTF-8"/><title></title><link rel="stylesheet" href="main.css" type="text/css"/>
</head>
<body>
<p><a id="bookmark0"></a>4</p>
<p>Söndürdüğü her ışıkla kendini daha da kötü hissediyordu. Ama devam etti, kendine vicdanını dinleme izni vermedi. Buna zamanı yoktu. Belirlenen Tanjantları teker teker tespit ederek Kaine’in Yeniden Yüklemesini başlattı. Muhafaza edilmiş insan aklı yeniden kendi bedenine gönderildi ve hain Tanjant içinden çıkarılarak bertaraf edildi. Öldürüldü.</p>
<p>Michael ne zaman bir bağı koparsa arkasına göz atıyor, Tan-jant’ın ölümünü gösteren şiddetli patlamaya bakıyordu. Yavaş ama kendinden emin bir biçimde Kovan’m duvarının dışında yaşanan korkunç savaş Kaine’in ve onu destekleyen Tanjantların lehine dönüyordu.</p>
<p>Michael on iki Tanjant’ı yok etmiş, son kurbanın patlamasının da alevlerini -ve sonrasındaki hiçliği- görmüştü ve Kod Havu-zu’ndaki işine geri dönüyordu ki bir şey, Kaine’in programladığı koruyucu Balon’a çarptı. Pencereye çarpan devasa bir kuş gibi yüksek bir ses çıkararak Michael’ın irkilip nefesini tutmasına sebep oldu. Siyah bir kütle koyu renk amip gibi görünmez yüzeye yayıldı.</p>
<p>Ardından dişlerle çevrili bir ağız belirerek Michael’a akvaryumun camlarını emen balıkları hatırlattı. Hiç şüphesiz etrafındaki karaltı Michael’ın peşindeydi.</p>
<p>KatilSim. Yeni, dişli KatilSimlerden.</p>
<p>Henüz doğru düzgün düşünememişti ki biri daha ilkinin yanında Balon’a çarptı ve ziftten yapılmış pankek gibi yayıldı. Anmda ağzı belirdi. Dişleri parlıyor, yüzeyi çiziyordu. Ardından bir tane daha geldi.</p>
<p>Üç tane.</p>
<p><span style="font-style:italic;">Dayan,</span> diye yalvardı Michael Balon’a. <span style="font-style:italic;">Dayanmalısın.</span> İşine devam etti.</p>
<p>Durumu tuhaftı. SanalAğ’m büyük kısmının aksine Kod Havuzu normal fizik -kurallarına uymuyordu. Aynı anda farklı yerlerde, farklı biçimlerde var oluyordu. Michael onun içine daldığında diğer her şey kaybolmuştu ve yalnızca içinde yüzdüğü programlama dilinin öz maddesini görmüştü. Fakat ne zaman arkasına bakmak için başını çevirse... her şeyi görüyordu. Balon’dan koruma duvarım, parazit gibi yapışmış KatilSimleri, arkasında Kaine’in uzaylı savaşına benzer çarpışmasını.</p>
<p>Ölümcül işine devam ederek teker teker Tanjantların hayatını sonlandırdı. Aynı zamanda vücudu çalınanlara hayatlarını geri verdiği için kendini iyi hissediyordu. Ya da öyle umuyordu. Kaine’e tamamen güvenince ne kadar farklı bir dünyası olmuştu.</p>
<p>Bir başka Tanjant’m hayatını kırıp almak üzereyken korkunç tiz bir ses dikkatini dağıttı. Bakmadan edemedi ve bunu yaparken az kalsın durduğu yerden kayacaktı. KatilSimlerden biri arkasında tek dişiyle koruma Balon’unu delmişti ve görünmez maddeyi yırtarken sesi içeriden duyuluyordu. Tahtaya sürten tırnak sesinden daha kötüydü. Michael sanal ellerini sanal kulaklarına götürmemek için kendini zor tutarak işine döndü ve bir kodu daha kırdı. Bir ışık dizisi daha söndü.</p>
<p>Michael yeniden KatilSim’e baktı. Balonu neredeyse beş santim delmişti ve devam ediyordu. Yanındakilerden biri siyah kütlesinin içinden bir tür sivri uç çıkarmıştı; koruma duvarına vurmak için kullandığı siyah bir mızrak. Her vuruşunda hafif bir gümbürtü çıkıyordu. Çok geçmeden kırılmaya başlayan buz tabakasının sesini andıran bir çatırtı eklendi.</p>
<p>Zamanı azalıyordu. Kaine’in gönderdiği listede daha neredeyse yüz Tanjant olmalıydı. Michael hızla çalışarak tam anlamıyla güvenli ya da sağlam olmayan kodlamasında risk almaya başladı. Dikkatlice ilerleme zamanının sona erdiğine karar verdi. Koruyucu bariyer patlarsa asla savaşamazdı ve KatilSimler özünü emerlerdi; özellikle de vücudu bu kadar güçsüzleşmişken. Anında bitkisel hayata girerdi.</p>
<p>Kovan’daki dosyalan karıştırarak bir düzineden fazla Tanjant’m bağını bulup hepsini birden tuttu. Artık teker teker koparmaya vakti yoktu. Sanki bir buzul tamamen parçalamyormuş gibi arkasındaki çatırtı ve gıcırtılar devam ediyordu. Balon, botun altında ezilen ampul gibi patlamak üzereydi. Michael hararetle verileri topladı, bir yerde biriktirdi, sürükledi, yönetti ve ovdu. Kodları üst üste koydu, her şeyin yolunda gitmesi için tamamen içgüdülerine dayanarak zihninin algılayabileceğinden hızlı bir şekilde çalıştı.</p>
<p>Çok geçmeden, sanki kura çekecekmiş gibi elinde bir demet kod tutuyordu. Her biri bir hayatı temsil ediyordu; ne kadar programlanmış ya da yapay da olsa sonuçta bir hayattı. Bunun aksini nasıl düşünebilirdi? Kendisi de onlardan biriydi. KatilSimler koruma zarına vurdukları sırada kendi kendine onların farklı olduğunu söyledi. Onlar gerçek dünyaya zarar vermek için yaratılmışlardı.</p>
<p>Fakat kendisi de aynı amaçla yaratılmamış mıydı? Bir bakıma? Sonuçta Birinciydi.</p>
<p><span style="font-style:italic;">Michael!</span></p>
<p>Kaine’in gürleyen sesi aynı anda her yönden duyuldu. Michael düşüncelerinden ve şüphelerinden sıyrılıp elindeki çubuklara baktı. Yapay hayatlar; akıllarının, varlıklarının ve hayat çizgilerinin parçası.</p>
<p>İki avcuyla çubukların uçlarım kavradı ve hepsini iki parçaya ayırdı. Arkasında patlamalarla hava aydınlandı. Patlamaya bak-<sup>-</sup>mak için döndüğünde Kovanın önündeki boş alanda kırmızı ve turuncu kızgın bulutların püskürdüğünü gördü. Ardından sanki başka bir boyuta geçmişçesine şimşek hızıyla ortadan kayboldular ve dünya bir kez daha karardı.</p>
<p>Bir sürü kişi ölmüştü.</p>
<p>Bir sürü kişi kurtarılmıştı.-</p>
<p>Bunu unutmaması gerekiyordu. Kaine bedenlerin asıl sahiplerinin otomatik olarak SanalAğ’a yeniden gireceğini ve hayatlarına devam edeceğini söylemişti. Kim bilir nasıl uyanacaklardı...</p>
<p>Daha fazlası vardı. Michael hepsini öldürmemişti ama Kaine ve Tanjantları, saldırganlardan sayıca üstün konuma geçmişlerdi. Savaşın bir anda Kaine’in lehine seyir değiştirdiği açıkça görülüyordu. Michael elinden geleni yapmıştı.</p>
<p>KatilSimler gelmeye devam ediyordu. Bir tanesi karanlık ağzını neredeyse otuz santim açmıştı ve Michael ona baktığı sırada başına doğru keskin bir siyah bıçak geldi. Hemen eğilerek bıçağın sıyırarak geçmesini sağladı. Kıl payı.</p>
<p>Siyah mızraklı yaratık vurmayı kesmemişti; çatlaklar kalın ve beyaz bir şekilde örümcek ağı gibi yayıldı. Michael ondan olabildiğince uzaklaştı ama Kod Havuzu direniyordu. Sanki Michael’ın kodların yapışkan maddesine batmasını istemiyordu. Siyah bıçak bir daha savrularak tişörtünü sıyırdı.</p>
<p>“Kaine!” diye bağırdı Michael, Tanjant’ın kendisini duyup duymayacağından emin olamayarak. “Beni buradan çıkarman gerek!”</p>
<p>Michael onu beyaz çatlakların ve koruyucu Balonun etrafına üşüşmüş KatilSimlerin vücutlarının arasından gördü. Tanjant başını ona doğru çevirmişti ve kısa bir anlık bakışmalarının ardından kayboldu. Michael kendisini kurtarmaya geldiğini umdu. Elbette Kaine’in arkadaşları yeterince...</p>
<p>Michael’m bakışları bulanıklaştı. Sanki lunaparkta bir trene binmiş gibi sekerek vücudu sarsıldı. Renkler birbirine karıştı, giderek bulanıklaştı ve biçimsizleşti. Uzuyor, kararıyor, sisle kaplanıyor, sonra parlaklaşıyor, her şey beyaza dönüyordu. Kaine’e seslenmeye çalıştı ama kelimeleri ağzından çıkaramadı. Hareket etmeye başladı, hızlandı, parlak bir ışığa fırlatıldı; hiçbir şey his-sedemiyordu. Birbiri ardına gelen sesler korkunçtu.</p>
<p><span style="font-style:italic;">Ne?..</span> Zihni düşünceyi dile getirmek şöyle dursun, oluştura-madı bile.</p>
<p>Atmosfer patladı ve kulak zarları da patlamış gibi hissetti. Çığlık attı; sesi boğuk çıktı. Sanki şeyin içindeymiş gibi...</p>
<p>Tabut’un.</p>
<p>Yüksek sesli bir tıslamanın ardından üzerinde parlak bir ışık belirdi. SinirBağlar derisinden çıkarak yerlerine girdiler. Vücudu baştan ayağa sırılsıklamdı ve her yanı ağrıyordu.</p>
<p>Nasıl Kaldırılmıştı? Kaine yanma geliyordu. Belki o...</p>
<p>Tabut’un kapağı açıldı ve Ajan Weber’in başı belirdi.</p>
<p><a id="bookmark1"></a><span style="font-weight:bold;">O.</span></p>
<p>Yine.</p>
<p>“Beni nasıl buldun?” diye sordu ama aslında ağzında geve-lemişti.</p>
<p>“O kadar zor olmadı,” dedi Weber, onunkiyle aynı hizaya gelsin diye başını eğerek. “Sonuçta seni ve Kaine’i ben programladım. Burnumu nasıl bulduğumu sorman gibi bir şey bu.”</p>
<p>Michael oturmaya çalıştı ve tüm eklemlerine elektrik verilmiş gibi hissetti. Kollarını salladı ve kayıp başını çarptı.</p>
<p>“Dışarı çık, duş al ve giyin,” dedi Weber başka yöne bakarak. “On dakikan var.”</p>
<p><a id="bookmark2"></a><span style="font-weight:bold;">17. BÖLÜM</span></p>
<p><a id="bookmark3"></a><span style="font-weight:bold;">GERÇEK DÜNYA</span></p>
<p><span style="font-style:italic;">i</span></p>
<p><a id="bookmark4"></a><span style="font-weight:bold;">1</span></p>
<p>Weber onu otel odasının mutfağındaki küçük masada bekliyordu. Kollarını önünde birleştirmiş, ahşabın üzerine koymuştu. Üzerinde Dünya Zirvesi’nde giydiği kıyafetler vardı ya da ona benzer bir şeydi. Ceket, etek, bluz, topuklu ayakkabı: tam bir işkadını gibi görünüyordu. <span style="font-style:italic;">Her zaman</span> öyle görünüyordu. Karşısındaki sandalyeyi başıyla işaret etti. İçeride başka kimse yoktu.</p>
<p>“Yanında güvenlik de getirmeliydin,” dedi Michael öfkeden titreyerek. “Seni şu an boğarak öldürebilirim. Beni Jackson Por-ter’dan çalmak zorunda bıraktığın ellerle.”</p>
<p>Weber sandalyeyi işaret edip ellerini yeniden masanın üzerine koydu. “Bana böyle bir şeyi asla yapmazdın, bunu ikimiz de biliyoruz. Eminim söyleyeceklerimi merak ediyorsundur; yapmam gereken milyonlarca şeye rağmen Londra’dan buraya uçtum. Gücümü neden seni protokollere uymadan SanalAğ’dan çıkarmak için kullandığımı merak ediyorsundur. Hatta eminim sen Tabut’ta savunmasızca yatarken hayatına neden son vermediğimi de merak ediyorsundur.”</p>
<p>“Ya da bunu yapması için neden aşağılık Ajan Scott’ı göndermediğini,” diye karşılık verdi Michael.</p>
<p>Weber bu fikir aklına gelmiş gibi başını sallamakla yetindi. Michael meraklandığım kabul etmek zorundaydı. Her zamanki gibi. Sandalyenin yanına gidip çekti, ardından masanın etrafından dolaşıp sandalyeyi Weber’e yaklaştırdı. Oturduğunda dizleri neredeyse kadınmkine değiyordu. Onun istediği yere oturmamak ufak bir başkaldırıydı. Acınasıydı ama tek yapabildiği buydu.</p>
<p>“Güç mü?” diye sordu. “Senin gücün mü? Bu ego tatmini hoşuna gidiyor gibi geldi. Şimdi düşününce burnun gerçekten de kalkmış gibi görünüyor.”</p>
<p>Weber ona baktı. “Kaç defa bu şekilde buluştuk? Kaç defa bana bakıp çocuk gibi böyle suçlamalarda bulundun? Artık büyümenin vakti geldi, Michael.”</p>
<p>Michael’ın göğsünden gelen kahkaha içtendi. “Ve kaç defa tam olarak haklı çıktım? Bana söyleyeceklerinin ya da göstereceklerinin önemi yok. Sana bir daha asla güvenmeyeceğim.”</p>
<p>Weber rahatsız olmuş gibi görünerek oturduğu yerde kıpırdandı, eteğini düzleştirdi. “Makul,” dedi. Michael’m sözlerinin sinirine dokunduğu belliydi ama çabucak kendini toparladı. “Buraya güvenini kazanmaya gelmedim. Hatta işbirliği yapmanı istemeye de gelmedim. Hemen de sensiz hiçbir lanet olası şey başaramayacağımızı sanıyorsun.”</p>
<p>Michael başını iki yana sallayarak bakışlarını yere indirdi. “Her neyse, Ajan Weber. Sadece... buraya oturup seni dinlemeye zorlayan sensin.”</p>
<p>“Haklısın. Benim. Ve senin de söylediğin gibi, bunu yapmak zorunda değildim, değil mi? Ajan Scott’ı gönderip Tabut’unu açtırıp seni Öldürtebilirdim. Ama yapmadım.” Bir anda Michael’a doğru eğildi. Michael bakışlarını kaldırdı; kadının yüzü ondan yalnızca birkaç santim uzaktaydı. “Sen aksini düşünsen de, benim için çok şey ifade ediyorsun, Michael. Ölmeni istemiyorum. Bu saçmalık. Senden istenileni yapsaydın ve başından beri benimle çalışsaydın birçok sorun yaşanmayabilirdi.”</p>
<p>MichaePın öfkesi yüzünün kıpkırmızı olmasına sebep oldu. Ona karşılık vermek için doğru sözleri arıyordu ki Weber elini kaldırıp onu durdurdu.</p>
<p>“Hayır, yapma,” dedi. “Karşılık vermene gerek yok. Bunu söyleyerek sana haksızlık ettim. Seni tatlı sözlerle kandırdık, manipüle ettik ve kafanı karıştırdık. Bunu biliyorum. Defalarca kandırıldıktan sonra yalnız başına hareket ettin ve kimsenin yaşamaması gereken şeyler yaşadın. Ben...”</p>
<p>Duraksadı, dudaklarında ani bir titremeyle arkasına yaslandı, Michael onu daha önce hiç o kadar şaşkın görmemişti.</p>
<p><span style="font-style:italic;">“Senin... sorunun... ne?”</span> diye sordu Michael her kelimeyi vurgulayarak. “Sanki çift kişilikli falansm. Bence yardıma ihtiyacın var.” Bir yanı acımasız olmak istiyordu ama aslında bir yandan da buna inanıyordu. Kadınla ilgili... <span style="font-style:italic;">ters giden</span> bir şeyler vardı.</p>
<p>Ajan Weber kendini bir anda Michael’la bir otel odasında bulduğuna şaşırmış gibi tereddüt içinde ayağa kalktı. Michael’a baktı. Suratında şaşkınlık ile kendini kaybetme arası bir ifade vardı. Masadan uzaklaşarak mutfakta birkaç defa turladı. En bariz cevap fazla... bariz görünüyordu.</p>
<p>“Sen Tanjant mısın, Weber?” diye sordu.</p>
<p>Kadın ona sert bir bakış attı. Uzun bir dakika geçti. Ardından başını iki yana salladı.</p>
<p>“Hayır.” İleri geri volta atıyordu. “Gerçi neden böyle düşündüğünü anlayabiliyorum. Son zamanlarda... dengesiz davrandığımın farkındayım. Aslında senin yanında böyle oluyorum. Bazen nasıl başa çıkacağımı bilmiyorum. Bunları senin önünde söylediğime bile inanamıyorum.”</p>
<p>Bu bir numara mıydı? Michael onu inceledi, yüz ifadesini anlamaya çalıştı. Ama gerçekten de yıkılmış gibi duruyordu.</p>
<p>“Neyse ne,” dedi sonunda Michael. Kaçmayı düşündü ama dışarıda korumaların beklediğini düşünüyordu.</p>
<p>Weber masaya döndü ve sandalyesini Michael’dan biraz uzaklaştırdı. Sandalyenin yere sürtme sesi Michael’m sinirlerini bozuyordu. Weber oturduğunda Michael’ın bakışlarım görmezden geldi.</p>
<p>“Michael, ben...” diye başladı. Doğru kelimeleri bulmakta güçlük çekiyormuş gibi görünüyordu. “Bugün benimle geleceğini bilmeni istiyorum. Öyle ya da böyle, seni buradan götürüyorum. Anladın mı?”</p>
<p>Michael’m kafası iyice karıştı. Bunu kesinlikle beklememişti.</p>
<p>Weber devam etti. “Ama öncelikle seninle konuşmak istiyorum. Konu sen olunca ikilemde kalıyorum. Daha önce söylediğim şeyde ciddiydim. Seni ben programladım.” Sonunda yeniden Michael’a baktı. “Bana inanıyor musun?”</p>
<p>Michael başta cevap vermedi. Bunu inkâr etmek istiyor; oturup onu dinlediğine, aklını yeni yalanlarla doldurup kendisini manipüle etmesine izin verdiğine inanamıyordu. Ama ona... <span style="font-style:italic;">inanıyordu.</span> Belki de derinlerde bir kısmı onun, yaratıcısı olduğunu hatırlıyordu.</p>
<p>Bıkkınca yalnızca bir defa başını onaylarcasına salladı.</p>
<p>“Hatıralarının çoğu gerçek,” dedi Weber. “Bunu bilmeni istiyorum. Seni SAG eğitimimin bir kısmı olarak on seneden uzun süre önce yarattım. Olabildiğince canlı olmanı istiyorduk. Daha da önemlisi, kendinin gerçek olduğuna <span style="font-style:italic;">inanmanı</span> istiyorduk. Sana derinlik katmak adına ilk senelerini <span style="font-style:italic;">Derin Hayatdamarı</span>'nda yarattık ama ondan sonraki, beş ya da altı yaşından sonraki tüm anıların -her biri- gerçekten yaşandı. Hiçbiri sahte değildi.” Michael söylediklerinden anlam çıkarmaya çalışıyordu. “Hiçbir şeyin sahte olmadığım nasıl söyleyebilirsin? Ben bir bilgisayar programıyım!”</p>
<p>“Evet, bu doğru. Ama Derin’in içinde hayatının son on yılındaki tüm anıları gerçekten yaşadın. Ailenle. Helga’yla. Arkadaşlarınla.” “Sonra hepsini elimden aldın.” Michael’ın mücadele edecek hali kalmamıştı. Bu kadından nefret ediyordu ve bitkin düşmüştü.</p>
<p>Weber masada bir noktaya bakıyordu. “Sanırım sana gerçekleri söyledi, değil mi?”</p>
<p>Bu basit cümleyle Kaine’in tüm söylediklerinin gerçek oldu-</p>
<p>v</p>
<p>ğunu kanıtlamış oldu. Michael apar topar sandalyesinden kalkıp güçlükle koltuğa gitti ve kendini bıraktı. Başını kollarının arasına gömerek bir daha asla kalkmayacağına yemin etti.</p>
<p>Hareket ettirilen sandalyenin sesi ve birkaç adım duyuldu; ardından Weber tepesinde durdu. Michael onun gölgesini neredeyse bir battaniye gibi üzerinde hissediyordu. Kapı açıldı. Sert ayak sesleri. Kıyafet hışırtısı. Michael gelenlerin Weber’in adamları olduğunu biliyordu ama onlara bakarak tatmin yaşatmayacaktı.</p>
<p>Weber yanında çömeldi, kulağına fısıldamak için eğilirken bir elini sırtına koydu. “Artık geri dönemeyeceğim kadar ilerledim. Çok fazla ilerledim. Dünyanın iyiliği için buna devam etmem gerekiyor.”</p>
<p>Michael, kadın ona zarar vermiş gibi kenara çekildi. SanalAğ Güvenliği’nden Ajan VVeber ayağa kalktı. “Yapm.” Kaba eller Michael’ı kollarından yakaladı.</p>
<p>Michael üniforma giymiş iki adama karşı koymadı. Weber’in, istediğini elde ettiğini fark etti; görünüşe bakılırsa artık emrinde korumaları vardı. Kim bilir başka neler vardı. Ya da istediklerini elde etmek için daha kaç kişiyi Tanjantlarla ele geçirmişti. Michael sessizce onlarla gitti -koridora çıktı, asansöre bindi, lobiden geçti, otelin kapılarından çıktı ve bir arabanın arka koltuğuna bindi- ama aklında adeta sesten bir kasırga vardı; tüm bildiklerini çözümlemeye, ne yapabileceğini bulmaya çalışıyordu. Çok geçmeden bir uçağa binip havalandılar.</p>
<p>Michael konuşmayı, korumaların kendisini korkutmasına izin vermeyi reddediyordu. Adamlar onu kendi haline bırakmıştı ama KulakDüğmesi’ne dokunamayacağını açıkça belirtmişlerdi.</p>
<p>Saatler geçti.</p>
<p>Uçak iniş yaptı ve askerler onu bir arabaya götürdü; önemli devlet adamları için ayrılan lüks bir araçtı. Askerlerden biri arabayı sürüyordu; diğeri arka koltukta Michael’m yanına geçti ve otururken silahının namlusunu göstermeyi ihmal etmedi. Weber de Michael’ın diğer yanma oturdu.</p>
<p>“Sana ihtiyâcımız olmadığını söylerken yalan söylüyordum,” dedi Weber. Michael saatler sonra onun sesini duymuş oldu.</p>
<p>Çocuk iç geçirdi. “Peki bu ne anlama geliyor?” diye sordu bitkince.</p>
<p>“Ölümlülük İlkesi programıyla aranda bir bağ var.” Pencereye dönüp yanlarından geçtikleri binalara dalıp gitmiş gibi göründü. “Kuantum hesaplamanın kullanıldığı çok karmaşık bir program. Temelde insan beyninin kaldıramayacağı kadar çok veri bilgisi gerektiriyor. Yalnızca yapay zekâ bunu manipüle edebiliyor ve sen de hepsini bir arada tutan eterik bağın bir parçasısm. Eski motorlardaki akü gibi. Ya da daha çok benzin gibi.”</p>
<p>Michael onu dinledi ama hiçbir şey söylemedi. Kuantum hesaplamayla ilgili bir sürü şey biliyordu ve Ölümlülük İlkesi programının onu kullandığına şaşırmadı. İnsan beynini bilgisayar gibi kullanmayı nasıl çözdüklerinin tek açıklaması buydu. Peki, tüm bunlar neden kendisine bağlı olmak zorundaydı? Bunu anlamıyordu. Tabii bunu Weber’e itiraf etmeyecekti.</p>
<p>Weber sonunda dönüp ona baktı. “Yani sana ihtiyacımız var, Michael. Sadece yardımına ihtiyacımız yok. Farkı anlıyor musun?” “Aptal değilim,” diye tersledi Michael.</p>
<p>“Evet, değilsin. Bunu hepimiz gayet iyi biliyoruz.”</p>
<p>“Nereye gidiyoruz?” diye sordu Michael. “Neden beni Uy-ku’dan çıkardınız ama Kaine ile diğer Tanjantları bıraktınız?” Umurunda değilmiş gibi davranabilmeyi istiyordu ama kendini tutamadı.</p>
<p>“Çünkü bilerek ya da bilmeyerek tam da istediğimiz şeyi yapıyor.” Araba yavaşlayıp yola inerken Weber bakışlarını yeniden pencereye çevirdi. Oldukça yüksek bir gökdelenin karşısında bir garaj kapısı açıldı. “Kaine’den ayrılan bir grup Tanjant ihtiyacımız olmayan bir düşman daha yaratmış oldu. Bu savaşta sayılarının giderek azaldığını görmek bizim için bir artı. Çok yakında bir önemleri kalmayacak.”</p>
<p>Araba garaja girdi, bir süre karanlıkta ilerledikten sonra durdu. Weber kapı koluna uzandı ama duraksadı. “Yaptıklarımdan şüphe duyduğum zamanlar oldu,” dedi ciddi bir tonda. “On senedir yapım aşamasında olan bir plandı bu. Seni ve diğer denek Tanjantları programlamak, Kaine’i yaratmak, temeli atmak... çok çaba gerektirdi. Hepsi bir araya geldiğinde ve senin, diğerlerinin, dünyanın üzerindeki etkisini gördüğümde durmak istedim. Bu bir gerçek. Ama dediğim gibi, çok ilerledik. Şimdi durursak dünya kaosa gömülecek. İşlerin daha da kötüleşmesine izin veremem. Bu yüzden devam edeceğiz. Neredeyse bitmek üzere. Yarın gece yarısına kadar bitmiş olacağını düşünüyorum.”</p>
<p>Kapıyı açıp indi, ardından eğilip konuşmaya devam etti: “Sana söz veriyorum, Michael. İşimiz bittiğinde ve dünya ile hükümetler üzerinde kontrol sağladığımızda her şey daha iyi olacak. Daha güvenli. Ve sonra SanalAğ insanlık için hayatın en önemli parçası olabilecek. Göreceksin.”</p>
<p>Michael’ın cevap vermesine fırsat bırakmadan geri çekildi. Yanındaki asker Michael’ı dirseğiyle hafifçe dürttü.</p>
<p>“Haydi çocuk,” diyen adamın sesi de yüz ifadesi kadar ciddiydi. “Durum o kadar da kötü değil. Her şeye ilk elden tanık olacaksın. Dünya tarihinin gelmiş geçmiş en büyük devrimi. Şimdi, işbirliği yapacak mısın yoksa seni kelepçelemem mi gerekiyor?”</p>
<p>Michael konuşamayacak kadar afallamıştı. Yalnızca başım iki yana sallamakla yetindi ve bakışlarını olabildiğince uysal bir şekilde yere indirdi. Ardından arabadan inip Ajan Weber’in peşinden gitti.</p>
<p><span style="font-weight:bold;">3</span></p>
<p>Michael’ı Tabutlarla dolu devasa bir odaya götürdüler.</p>
<p>İçerisi o kadar genişti ki Michael SanalAğ’da bir yerde değil de gerçek dünyada olduğuna inanmakta güçlük çekiyordu. Futbol sahası kadar uzundu. Duvarlara demir tırabzanlı balkonlar sıralanmıştı ve onlarca metre yukarıdaki tavana kadar uzanıyordu. Yukarıda bir yerden gelen soluk ışıklar, sis ya da bir bulut kümesine benzer bir şeyin içinde kayboluyordu. Az önce kendisini sersemleten bilgi akmından sonra görüşü bulanıklaşmış olmalıydı.</p>
<p>Önündeki zemin ve her balkon -durduğu yerden görebildiği kadarıyla- Tabutlarla doluydu. Yüzlerce vardı, hafif ışıkları yanıp sönüyor, parlıyordu. Duvarın önünde, dünyanın en büyük yeraltı mezarlığı gibi birbiri ardına sıralanmışlardı. Çoğu da kullanımda gibi görünüyordu. Hava serindi ve düzgün çalışan makine ile elektrik akımının metalik kokusu vardı.</p>
<p>“Burayı bugün için inşa ettik,” dedi Weber gururla kollarını açıp etrafı göstererek. “Burası komuta merkezimiz. Her Sinir-Kutusu’nda en sadık çalışanlarım var. Dikkatli davrandık. Çok hızlı hareket edersek insanların <span style="font-style:italic;">yalnızca</span> bize inanmalarını sağlayamadan önce onların bize olan inançlarını kaybedeceklerini biliyorduk. Anlıyor musun?”</p>
<p>Michael yüzünü ifadesiz tutmaya çalıştı. “Bana bunu neden anlatıyorsun?”</p>
<p>Weber omuz silkti. “Sen oğlum sayılırsın. Ve bunun par-çasısın. Bugün müthiş şeyler olacak. Onları seninle paylaşmak istiyorum.”</p>
<p>Sözleri Michael’m küplere binmesine sebep olmalıydı. Kendisini annesiyle kıyaslaması... Bardağı taşıran son damla olmalıydı. Çığlık atmak istiyordu ama atamayacağını biliyordu.</p>
<p>Weber gülümsedi ve sanki Michael’ın, söylediği her sözü dinlemeye bayıldığına ikna olmuş gibi hevesle devam etti. “Fakat şimdi yeterince desteğimiz ve halihazırda yeterince Tanjantımız var. Hatta hâlâ joker olarak tuttuğumuz insanlar için bile planımız var; bugün onları da buraya davet ettik. SanalAğ içinde bir,” parmaklarıyla tırnak işareti yaptı, “‘sunum’yapmaları için. Şöyle diyelim, uyandıklarında kendileri olmayacaklar. Stratejik açıdan mükemmel, hazır olacaklar. Son noktaya geldik. Bundan sonra herhangi bir gecikme olursa şansımızı kaybedebiliriz. Bugün bu takım gücüyle,” üzerlerindeki mağara gibi alanı işaret etti, “Sa-nalAğ’a gireceğiz ve planlarımızı tamamlayacağız.”</p>
<p>Gülümsemesi kayboldu ve Michael midesinin burkulduğunu hissetti. Sonraki cümleleri söylemekten kendini alıkoyamadı.</p>
<p>“Ne?” diye sorarken sesindeki titremeyi fark etti. “Ne yapacaksın?”</p>
<p>“Sesli söyleyince olduğundan kötü gibi geliyor,” diye fısıldadı ve fısıltısı sessizliğe karışana dek içeride yankılandı. “Ama her zaman dediğim gibi, asıl önemlisi, uzun vadede neler olduğu. Öyle değil mi? Daha iyi bir gelecek için yapılan birkaç fedakârlık...” Michael bir adım geri çekildi. Askerler de hemen yanında onunla birlikte hareket etti.</p>
<p>“Sen delisin,” dedi, kısmen kendi kendine. “Aklım tamamen kaybetmişsin.”</p>
<p>Weber ona belli belirsiz bir gülümsemeyle baktı. “Tam tersi. Aklım hiç olmadığı kadar yerinde. Tüm o bir ileri bir geri gitmeler, şüphe duymalar... kararsızlıklar. Artık doğru yolda olduğuma, kendimi tamamen bu işe verdiğim için hiç olmadığım kadar canlı hissediyorum. Aklım hiç bu kadar berrak olmamıştı.”</p>
<p>“Ne yapacaksın!” diye bağırdı Michael.</p>
<p>Weber irkilmedi bile. <span style="font-style:italic;">“Biz,</span> Michael. Biz. Bu işte yalnız değilim. Hiç olmadım.” Ondan uzaklaşıp Tabutların alt sırasını işaret etti. “Bu benim ordum. Başından beri yanımda olanlar. Öngörüme güvenenler ve bu noktaya gelmemde bana yardım edenler.” Ardından kolunu açarak devasa odayı dolduran diğer Tabutları gösterdi. “Çok yakında bu insanlar Tanjantların kontrolünde olacak. İkincil zararın büyük olacağını kabul ediyorum. Ama ihtiyaç duyulmayanlar... Eh... onlara artık ihtiyaç duyulmuyor.”</p>
<p>“Söyle bana!” diye bağırdı Michael. “Onlara ne yapacaksın!” Weber hızla ona dönüp keskin gözleriyle baktı.</p>
<p>“Onlara gerçek ölüm yaşatacağım,” dedi. “İnsanların, dünyaya Kaine’in saldığım sandıkları Tanjantlar. Hepsini öldüreceğim. Geleceğimiz için... SAG tarafından yönetilen gelecek için.”</p>
<p><a id="bookmark5"></a><span style="font-weight:bold;">18. BÖLÜM</span></p>
<p><a id="bookmark6"></a><span style="font-weight:bold;">SİYAH CAM</span></p>
<p><a id="bookmark7"></a>1</p>
<p>Michael öfkeyle titriyordu. Kendini güçsüz hissediyordu. Nasıl hissettiğini anlatacak kelimeleri bile bulamıyordu.</p>
<p>“Onu burada tutun,” dedi Weber. “Onu koruyun ve gözünüzün önünden ayırmayın. Bir de ne olursa olsun, sakın bir SinirKutu-su’na veya bilgisayara yaklaşmasına izin vermeyin. Anlaşıldı mı?”</p>
<p>“Sıska bir ergeni idare edebiliriz bence.” Korumalardan biri Michael’ı kollarından yakaladı, diğeri de onun KulakDüğmesi’ni çekip çıkardı.</p>
<p>Michael acıyla haykırmayı reddederek dudaklarım ısırdı. 'VVeber’in dönüştüğü şeyden şoke olması gerektiğini bilerek kadına sert sert baktı. Ama bunu hep bilmiyor muydu? Ona gerçekten güvendiği bir an olmuş muydu?</p>
<p>“Şimdi Dalıyorum,” diye duyurdu Weber ortaya. “Tanjantların son kez temizlenmesiyle iş sonlanacak. İnsanlık, kendilerini kurtardığımız için bize itibar duyacak. Kalktığımda dünya farklı bir yer olmuş olacak.” En yakındaki duvarın önünde, diğerlerinden yüksekte bir kaidenin üzerinde duran ve merdivenle çıkılan Tabutun başına gitti.</p>
<p><span style="font-style:italic;">“Temizlemek mi?”</span> diye tekrarladı Michael. “Güzel bir ifade. Sanırım katliam demek istedin. Toplu katliam.”</p>
<p>Weber Tabutun dışındaki ayarları yaptı ve kapısı açılmaya başladı. Omzunun üzerinden Michael’a baktı. “İkincil zararın görülmediği bir savaş söyle bana. Bu da oyunun bir parçası. İlerlemek için bazı bedeller gerekir.”</p>
<p><span style="font-style:italic;">“Oyun mu?”</span> Michael nefesini neden boşa harcadığını bilmiyordu. Weber’le uzlaşması imkânsızdı. “Buna oyun demen... nasıl hastalıklı bir bakış açısı böyle?”</p>
<p>“Hayat Oyunu,” dedi Weber neredeyse hüzünle bakarak. “Bu metaforun en çok senin hoşuna gitmesi gerekir. Sen her zaman iyi bir oyuncuydun, değil mi?” Gururlu bir anne gibi gözleri parladı.</p>
<p>Michael mantıklı yaklaşmaya çalıştı. “Kaine Ölümlülük İlkesi’ni nasıl tersine çevireceğini biliyor. Helga da öyle. Bilinçleri burada ya da Kovan’da hayatta kalabilir. Onları öldürmene gerek yok!” Tabut un kapağı tamamen açılmıştı. Weber her cihazın üzerine yerleştirilmiş gizli ekranı indirdi. Konuşurken sesi boğuk çıktı.</p>
<p>“Böyle bir plan için birtakım abartılı sahnelere ihtiyacımız var, Michael. Herkes kendi bedenine dönerse ve yıkıcı sonuçlar olmazsa insanlar unutur. Bir sene geçer, sonra iki, beş, on... O kadar da kötü olmadığını, yoldaki bir tümsek gibi olduğunu söylemeye başlarlar. Yeniden olursa sevdiklerimizi geri kazanırız. Bir program değişikliğinden başka bir şey olmadığını söylerler. SAG’a kimin ihtiyacı olur ki?” Ekrana bir şey çarptı -belki de dirseğiydi-, belli ki Tabut’a girmek için soyunuyordu. “Bunu kabul edemeyiz. Ölüme ihtiyacımız var; geri dönüşü olmayan bir sürü</p>
<p>ölüme... fakat soykırım aşamasına gelmeden kurtarıcıları tarafından durdurulması gerekiyor. Bu şekilde asla unutmazlar. Asla.” “Sen hastasın,” diye fısıldadı Michael. Onunla konuşmak anlamsız geliyordu.</p>
<p>Tabut’un çalışmasının, kapağının kapanmasının sesini duydu. Bu sırada ekran kalkarak tavandaki yerine girdi. O kalkarken Tabut da kapanmıştı ve ışıkları yanıp sönüyordu.</p>
<p><a id="bookmark8"></a><span style="font-weight:bold;">2</span></p>
<p>Michael karşısında iki korumayla bir sandalyede oturuyordu. Adamları birbirinden ayırt edemiyordu bile. Karikatür gibilerdi; üç numara saçları, köşeli çeneleri ve üzerlerinde ordu üniformaları vardı. Kimse konuşmuyordu. Öylece oturmuş, yere bakıyorlardı. Binlerce Tabut’un uğultusu Michael’ın kendini yorgun hissetmesine sebep oluyordu.</p>
<p>Ne yapacaktı? Weber’i düşündü. Uykudaki insanlara ne yapmayı amaçladığını merak etti. Bir hamlede Kovan’ı yok mu edecekti? En kolay yoldan toplu katliam mı yapacaktı?</p>
<p>Biraz daha dik oturdu. Şaşırtıcı bir şekilde, tüm bunlar yaşanırken kendini hiç düşünmemişti. Weber’in, kendisine ihtiyaç duyduklarından, onu nasıl programladığından bahsetmesi... Ama Michael bir Tanjant olarak insan vücudundaydı. Weber gerçekten de Tanjantları yok etmeyi planlıyorsa...</p>
<p>Hayır bu, planın bir parçası olamazdı. En azından şimdilik. Weber’in Tanjantlar tarafından kontrol edilen insanlara ihtiyacı vardı. Dünyanın dört bir yanında kendi Tanjantları olduğunu ve henüz SAG’a boyun eğmemiş dünya liderlerini bugün çeşitli bahaneler uydurarak Tabutlara davet ettiğim söylemişti; böylece onları da ele geçirebilecekti. Tüm o şeytanları kendisinin bizzat programlayıp programlamadığını merak etti.</p>
<p>Michael şimdilik güvendeydi. Öyle olmalıydı. Ölümlülük İlkesi için neden bu kadar hayati önem taşıdığını henüz anlamamıştı ama öyle olduğu kesindi. <span style="font-style:italic;">Eterik bir bağ,</span> demişti Weber.</p>
<p>Bu, kendisini daha iyi hissetmesini sağlamadı. Kadının söylediği her şeyi düşündü. Kendi isteğiyle bu binadan çıkması imkânsızdı.</p>
<p><span style="font-style:italic;">Sarah.</span></p>
<p>Arkadaşı bir anda aklına gelince kalbi sıkıştı. Diğer arkadaşlarını düşündü. Bryson. Helga. Gabby. Onlara Kutsal Vadi’deki Ölümlülük İlkesi fabrikasına gitmelerini söylemişti. Onu kapayıp Tanjant istilasının sonsuza dek durmasını sağlamak zorundalardı. Ama oraya gitmeyi başarmışlar mıydı? Yoksa onları da mı ölüme yollamıştı? Ailesini düşündü. Kaine onları öldürmüştü ama onlar da tıpkı kendisi gibi koddan ibaretti. Belki, sadece belki...</p>
<p>Bir şeyler yapması gerekiyordu.</p>
<p>“Beyler,” dedi askerlere. “Hıvalete gitmem gerek.”</p>
<p><a id="bookmark9"></a>3</p>
<p>İzin verdiler. Nasıl vermeyebilirlerdi ki?</p>
<p>İki asker de onu loş koridora yönlendirdi. Tuvaletlere gelene kadar birkaç kapının önünden geçtiler. Korumalardan biri onunla birlikte dururken diğeri herhangi bir kaçış planı yapılıp yapılmadığım görmek için içeriyi aradı. Doğal olarak hiçbir şey bulamadı.</p>
<p>“İçeri gir,” dedi araması bittikten sonra. “Biz hemen burada olacağız.”</p>
<p>“Neyse ki,” diye homurdandı Michael. “Elimi tutmak istemediğinizden emin misiniz?” Adamlar tebessüm bile etmedi ve</p>
<p>Michael içeri girdi. Kapı kapandığında bir saniyeliğine yaslanarak yalnızlığın tadını çıkardı. Etrafına hızlıca göz atınca korumanın az önce gördüklerini gördü; buradan çıkmak kolay olmayacaktı. Yalnızca iki bölmenin ve bir lavabonun olduğu küçük bir tuvaletti.</p>
<p>İşini bitirdi -o kısım yalan değildi- fakat sifonu hemen çekmedi. Biraz yalnız kalmak istiyordu ve ne düşünecekleri umurunda değildi. Onlar gelip kendisini çıkarana kadar içeride kalacaktı.</p>
<p>Kaine. İsim kendiliğinden akima geldi. Tanjant da SAG’dan en az Michael kadar nefret ediyordu. Weber onu yaratmış, sonra ona sırt çevirmişti ve şimdi de Kaine’i ve onun inandığı her şeyi yok etmek istiyordu. Michael kendisinin aynı şeylere tam olarak inanmadığı gerçeğini düşünmemeye çalıştı. Şu an aynı düşmana karşı savaşıyorlardı.</p>
<p>Ufak alanda volta attı. Tek yapması gereken, bir şekilde Katne’e mesaj göndermekti. SanalAğ’a bağlı herhangi bir cihazla yalnızca on saniyeye ihtiyacı vardı. Michael eski bir çizgi filmi hatırladı: Karakterin akima bir fikir geldiğinde başının üzerinde bir ampul yanardı. Şu an ihtiyacı olan şey...</p>
<p>Volta atmayı bıraktı. Işıklar. Böylesine devasa bir bina ve son teknoloji... Tüm teknolojik cihazlar merkezi ve SanalAğ bağlantısı üzerinden çalışıyor olmalıydı. Öyle olmak zorundaydı.</p>
<p>Korumalardan biri kapıyı çaldı. “Haydi, acele et!”</p>
<p>Michael yerinden sıçradı. “Tamam! Pardon!” Zihni hızla çalışıyordu. “Üzgünüm, bana yaşattığınız stres yüzünden midem mahvoldu!” Oyalanmak için uydurduğu saçma bahane üzerine yüzünü buruşturdu.</p>
<p>“İki dakikan var!” diye bağırdı asker kapının diğer tarafından. Michael onların içeri dalmamasına şaşırdı fakat bir korumanın bile tuvaleti basmaya cesareti olmadığını fark etti.</p>
<p>Aydınlatma paneline koştu; duvarın üzerindeki siyah cam bir plakaydı. Basit bir arayüzü vardı; ışıklar harekete bağlı olarak otomatik çalışıyordu ama camın üzerinde odanın farklı bölümleri için manuel olarak açma kapama ve kısma simgeleri de vardı. Michael beynini çalıştırdı. Ağa sızmayı başarabileceğini biliyordu; yalnızca zamana ihtiyacı vardı. Sahip olmadığı zamana.</p>
<p>“Bir dakika!” diye bağırdı asker, yeniden kapıya vurarak. Michael yerinden fırlarken kazayla ışıkları kapadı. Hemen geri açtı ve koridordan fark edilmediğini umdu.</p>
<p>Bunu yapabilirdi. Derin nefes alıp cam ekranın kenarlarını kavradı, parmaklarım çatlaklarına geçirdi ve çekti. Duvardan yarım santim kaydırması üç denemesini aldı. Daha fazla baskıyla sonuna kadar çekip çıkarmayı başardı. Michael onu ana sisteme bağlayan optik telden dikkatlice sarkıttı. Kopmayacağından emin olduktan sonra yeniden konsola baktı. Camın üzerindeki arayüzü sembollerden koda çevirmek için bir düğme vardı. Çabucak onu değiştirdikten sonra konsolu yeniden duvara oturttu. Siyah camda şimdi çoğu insan için tam bir saçmalık gibi görünecek birkaç satır kod görünüyordu.</p>
<p>Michael içinse saçmalık değildi.</p>
<p>İşe koyuldu; kodun derinlerine inmek için ekrana vurdu, kaydırdı, basit ışık bağlantılarının ötesine geçerek binanın ana sistemine girdi.</p>
<p>Adamlardan biri koridordan, “Ne sorunun var, çocuk!” diye bağırdı. “İçeri giriyorum.”</p>
<p>Michael hiç düşünmeden uzanıp kapının kilidini taktı. Daha önce şüphe çekmemek için bunu yapmamıştı. Kapı kilitlenir kilitlenmez iki asker de kapıyı yumruklamaya başladı.</p>
<p>“Neler oluyor?” diye bağırdı diğer adam. “Orada yapabileceğin hiçbir şey yok! Derhal kilidi aç! Bu oyun değil, çocuk!”</p>
<p>Michael kodla meşguldü. Mesajım Kaine’e ulaştırması gerekiyordu. İsterlerse kapıyı kırabilir, onu dövüp bir zindana takabilirlerdi. Yalnızca birkaç saniyeye daha ihtiyacı vardı. Hararetle ekranda yanıp sönen sembollerin üzerinde çalışarak ne kadar eski de olsa mesaj sistemine girmek için bir kanal, bir link bulmaya çalıştı.</p>
<p>Korumalar kapıya vuruyorlardı; artık omuzlarını kullanıyor gibiydiler. Metal levha şiddetle sarsılıyor fakat kilit sabit duruyordu.</p>
<p>“Aç kapıyı!” diye bağırdı bir tanesi.</p>
<p>Michael onları duymazdan geldi. Parmakları artık öncekinden de hızlı çalışıyordu. Çok az kalmıştı.</p>
<p>Silah sesi odayı titretti. Michael bağırdı ve içgüdüsel olarak, yüzünü korumak için sanki bir işe yarayacakmış gibi kollarım kaldırdı. Kilide hızlıca göz atınca zarar gördüğünü ama henüz kırılmadığını gördü. O baktığı sırada silah bir kez daha ateşlendi, kilide o kadar zarar verdi ki yarısı dışarı çıktı.</p>
<p>Michael hızla koda geri döndü. Çılgın gibi çalışıyordu.</p>
<p>İşte. Aydınlatma sisteminde bir arıza olduğunda çalışanları otomatik olarak uyarmak için kurulmuş servis hattı. Michael onu SanalAğ’m dışarıdaki alanlarına ulaşmak için kolayca genişletti ve Kaine’e bağladı. Ardından bir el daha ateş edilip de kilidi yerinden çıkardığı ve küçük şarapnel parçaları lavabonun üzerindeki aynaya yağdığı sırada hızlıca mesaj yazdı.</p>
<p><a id="bookmark10"></a><span style="font-weight:bold;">KONUMUMU BELİRLE</span></p>
<p>Kapı çarpılarak içeri doğru açıldığında az kalsın menteşelerinden kopacaktı.</p>
<p><a id="bookmark11"></a><span style="font-weight:bold;">VVEBER'İN BURADA TABUTLARI VAR, TANJANTLARI GETİR</span></p>
<p>İlk asker içeri girdi, silahını kaldırıp gözleriyle odayı tardı. <span style="font-weight:bold;">DERHAL GELİP BENİ KURTAR</span></p>
<p>Koruma silahım Michaela doğrultarak, “Dur!” diye bağırdı. Diğeri hemen koşup iki eliyle Michael’a uzandı.</p>
<p>Michael mesajı SanalAğ’a gönderdi, ardından eller kendisini tişörtünden sertçe yakalayıp zemine çarptığı sırada bağlantı kablolarını çekip çıkardı.</p>
<p>Suratının üzerinde çirkin bir surat belirdi. “Ne yaptın? Ne yaptın?”</p>
<p>Michael’m ciğerlerindeki hava kesildi. Nefes almaya çalıştı ama konuşamadı. Silahın soğuk ve sert namlusu alnına değdi.</p>
<p>“Ne. Yaptın?” diye tekrarladı adam, kelimeleri vurgulayarak.</p>
<p>Michael öksürdü, kelimeleri ağzından çıkarmaya çalıştı. “Hiçbir... şey... sadece... denedim... ama... bir şey yapamadım.” Her an ağlayacakmış gibi yüzünü buruşturdu. “Neden... beni... bırakmıyorsunuz? Lütfen.”</p>
<p>“Çıkar onu buradan,” dedi silahlı adam. “Ne yaptığım çözmeye çalışacağım.”</p>
<p>Diğer adam Michael’ı ayaklarından çekerek dışarı sürükledi.</p>
<p><a id="bookmark12"></a>4</p>
<p>Çok geçmeden üçü de yeniden sandalyelerinde oturuyordu. Michael yere bakıyordu. Ama kendisine doğrultulmuş silahın namlusunu gözucuyla gayet iyi görebiliyordu. Adamların sakin görünüşleri tamamen kaybolmuştu.</p>
<p>“İçeride neyle uğraştığını söyle,” dedi silahlı adam. “Aptal değiliz. Söyle yoksa seni başından vurup patronlara kurşunun üzerine atıldığını söyleriz.”</p>
<p>Michael sahte gözyaşları dökmeye çalıştı ama hiçbir şey gelmedi. Gözyaşları olmasa bile olayın kendisini ne kadar sarstığını göstermesi zor değildi. “Bakın, doğruyu söylüyorum. Çaresizdim. Yapabileceğim bir şey olup olmadığım görmek istedim. Ama yalnızca aydınlatma sistemiydi. Yemin ederim. Kimsenin haberi olmak zorunda değil.”</p>
<p>“Tabii, o yüzden her şeyi birbirine bağlayan kablolan kopardın.” Michael gözlerini yerden ayırmadan omuz silkti. “İsterseniz gidip tamir edebi...”</p>
<p>“Kes sesini! Bizi aptal mı sanıyorsun?”</p>
<p>Michael boş bir ifadeyle bakmaya devam etti. Evet demeyi ne kadar da çok istiyordu.</p>
<p>“Sakin olalım,” dedi silahı olmayan adam. “Çocuğun tuvalete gitmesine izin verdik diye kimse bizi kovacak değil. Ayrıca cidden. Ne yapmış olabilir ki? Işıklarla yardım mesajı mı gönderdi? O yalnızca bir çocuk. Bir baksana. O kadar zeki olamaz.”</p>
<p><span style="font-style:italic;">Evet olabilirim,</span> diye düşündü Michael. Gözlerinin bundan ne kadar zevk aldığını ele vermesinden korktuğu için bakışlarını kaldırmaya cesaret edemedi. Kaine gelecekti. Bunu biliyordu.</p>
<p>Birkaç dakika sonra sakinleştiler ve korumalar sessizliğe büründüler. Michael biraz arkasına yaslanıp kollarını önünde birleştirdi. İyi ruh halinin geçmesi fazla zaman almadı. Geçen her saniyeyle biraz daha fazla şüphelenmeye başladı. Bir anlığına bile nasıl bu kadar emin olabilmişti? Kaine mesajı aldıysa bile gelip kendisini kurtaracağı ne malumdu? Bunu neden yapsmdı ki? Suçla savaşıp dünyayı istila eden şeytanlara karşı bir anda bir araya gelmiş sihirli ikili değillerdi sonuçta.</p>
<p>Devasa odanın sessizliğinde çıkan uğultu sesi düşüncelerini böldü. Üçü de sesin geldiği yere baktı: Tabutlardan birinin kenarlarından buğu çıkarken kapağı açılıyordu. Weber’in yattığı platformun üç cihaz ilerisindeydi, hâlâ yanıp sönüyor ve uğulduyordu. Bir uğultu daha duyuldu, sonra bir tane daha ve bir tane daha. Toplamda dört Tabut arka arkaya açıldı ama hepsi de Weber’in Daldığı yerden yaklaşık on beş metre uzaktaydı.</p>
<p>İki koruma da paniklemişe benzemiyordu. Paniklemeleri için sebep yoktu. O insanlar için çalışıyorlardı ve bazılarının geri dönmesini muhtemelen gayet normal karşılamışlardı.</p>
<p>“Onlara söyleyecek misin?” dedi biri diğerine.</p>
<p>“Evet, tabii, neyse. En azından Weber değil. Sadece patron özentisi küçük ekibi.”</p>
<p>Öteki onu susturdu. “Dostum, ateşle oynama,” diye hararetle fısıldadı.</p>
<p>Gizlilik ekranları inerek Uyku’dan Kalkan insanlar giyinirken onları gizledi. Michael sabırsızlıkla beklerken Kaine’in ondan istediği şeyi yapmış olmasını umuyordu. Ölümlülük İlkesi’ni gelip onu kurtarmak için kullanmış olmasını. Ama çok mu hızlı olmuştu?</p>
<p>Gizlilik ekranları teker teker yukarı çıkarak üç adam ve bir kadını ortaya çıkardı. Hepsi de Ajan Weber kadar resmi giyinmişlerdi. Kıyafetlerini düzelttiler ve Michael ile iki korumaya doğru yürümeye başladılar. Kimse tek kelime etmedi. Michael nefes almakta güçlük çekiyor, her nefesini düşünerek alıp veriyordu.</p>
<p>Tabutlardan Kaldırılan adamlardan biri silahlı korumanın önünde durdu. Silaha ters ters bakarak ne düşündüğünü açıkça gösterdi.</p>
<p>“Şey, ben...” diye kekeledi koruma ve silahı kılıfına soktu. “Üzgünüm. Sadece... çocuk işbirliği yapmaya pek niyetli değildi. Kaçma riski vardı, Ajan Stevens.”</p>
<p>Adam, askere yaklaşıp tepesinde dikilerek, “Evet, eminim,” diye karşılık verdi. “İnan bana, onu tanıyorum. Oldukça kurnaz, değil mi? Silahını ver.”</p>
<p>Böyle bir emir beklemeyen asker, adamın söylediğini geç anladı. “Ne? Silahımı mı? Neden?”</p>
<p>“Ajan Weber SanalAğ’dan sizin... gidişatınızı inceliyordu. Bize buraya gelip sizi göndermemizi emretti. Kötü haber verdiğim için üzgünüm. Silahlarınızı bana verin ve lütfen evlerinize gidin. Eminim daha sonra sizinle ve üstlerinizle görüşme ayarlayıp sorunu çözecektir.”</p>
<p>“Bu bir şaka,” diye homurdandı asker ama söyleneni yaptı. Tabancasını kılıfından çıkarıp Ajan Stevens’a uzattı.</p>
<p>Stevens bir süre silaha baktı ve elinde çevirdi. “Gerçekten de kurnaz.” Tabancanın kabzasını tutup askerin başına nişan aldı, parmağını tetiğin üzerine koydu. Hepsi bir saniye içinde gerçekleşti. Silah sesi tüm odada yankılandı. Michael’ın başını çevirmesine fırsat kalmadan Stevens dönüp diğer adama nişan aldı ve ateş etti. Iskaladı. Koruma yüzünde şok ifadesiyle kendi tabancasına atıldı ama Stevens ikinci kez ıskalamadı.</p>
<p>Michael afallamış bir halde sandalyesinde otururken kulakları çınlıyordu. Stevens’a baktı; adam silahı Michael’a doğrultulmuş vaziyette ona doğru döndü.</p>
<p>“Neden bu kadar şaşırdın?” diye sordu Stevens. “Benden bunu yapmamı istememiş miydin?”</p>
<p>“K-Kaine?” diye fısıldadı Michael. “Ben... ben... sandım ki...” “Bu adamın vücudunu ele geçirip bu kibar korumalardan seni bırakmalarım isteyeceğimi mi sandın? Kötü bir plana benziyor.” “Neden... neden onu bana doğra tutuyorsun?” Başıyla tabancayı gösterdi.</p>
<p>“Ah. Affedersin.” Stevens -Kaine?- silahı indirdi. “Sadece bunu daha önce hiç gerçek bir insan bedeninde yapmamıştım. Biraz çılgınca, değil mi?” Fal taşı gibi açılmış gözlerle, sanki çok değerli bir nesneymişçesine silaha baktı. “Ben Kaine değilim bu arada. Bizi seni kurtarmamız için gönderdi. Tıpkı istediğin gibi. Ölümlülük İlkesi programında sıradaydık, gitmeye hazırdık. Sadece bizi buraya göndermesi için ufak bir ayarlama yapmak gerekti.” Michael ayağa kalktığında dünya etrafında döndü. Son birkaç dakikada olanlar midesini bulandırmıştı ama şu an bunları düşünecek vakti yoktu. Weber Uyku’da her şeyi altüst ediyordu. Onu durdurması gerekiyordu.</p>
<p>“Bu insanların fişini çekmelisiniz,” dedi düşüncelerini toparlayarak. Weber’in Tabut’una doğru yürüdü. “Onları öldürmeyin! Sadece... sadece acil Kaldırmayı başlatın, sonra fişleri çekin. Belki Kaine’den daha fazla yardım göndermesini isteyebilirsiniz. Neye ihtiyacınız olduğunu düşünüyorsanız. Sadece... bunu halledin. Lütfen. Bu insanların yaptığı her ne ise buna bir son vermemiz gerek.”</p>
<p>Weber’in Tabut’una çıkan basamaklara ulaştı, ardından diğerlerine döndü. Üç adam ve kadın biraz şaşkın bir şekilde ona bakıyor, muhtemelen bu genç çocuğun kendilerine neden emirler yağdırdığını merak ediyorlardı.</p>
<p>“Gerekirse önce Kaine’e sorun,” dedi Michael, olabildiğince otoriter bir tonda. “Biz artık birlikte çalışıyoruz. Sizi neden buraya gönderdiğini sanıyorsunuz?”</p>
<p>Stevens başını onaylarcasına salladı. “Biraz daha destek alacağız, silah bulup insanları Kaldırmaya başlayacağız. Sen ne yapacaksın?”</p>
<p>“Weber’in icabına bakacağım.”</p>
<p>Weber’i Kaldırmadan, kapağını açmak için emniyet sürgüsünü kullanarak Tabut’unu açtı. Saatte bir milyon kilometre hızda giden düşüncelerine yetişemiyordu.</p>
<p>Weber Tabut’ta yatıyor, -SinirBağlar derisine girmişti, Sı-vıJeller vücudunu kaplamıştı, bir kolunda enjektör vardı- sanki şekerleme yapıyormuş gibi görünüyordu. Düzenli nefes alıp verişleriyle göğsü inip kalkıyordu.</p>
<p>“Orada ne yapıyorsun?” dedi usulca. “Nereye gittin?”</p>
<p>Kadının boynuna baktı. Sorunu bitirmenin en kolay yolu olmaz mıydı bu? Karşı çıkamayacağı anda onu öldürmek? Ejderin başını kesmek ve altındakilerin onun fazla ileri gittiğini anlamalarını ummak?</p>
<p>Ama hayır. Bu riski alamazdı. Ne yaptığım ve bunu nerede yaptığını öğrenmesi gerekiyordu. Kim bilir şimdiden ne zararlar vermişti... Onu Uyku’da bulması, ne yaptığını anlaması ve bunu düzeltmesi gerekiyordu. Artık görevi buydu. Bunu düzeltmek zorundaydı. Her şeyi düzeltmek zorundaydı.</p>
<p>Michael Tabut’un arayüzünü açıp hızlıca bilgilere göz attı ve ezberledi. Uyku berbat durumdaydı ama aldığı bilgiler doğrultusunda Weber’i bulabileceğini düşünüyordu. Neyse ki yakındaki üç Tabut az önce boşalmıştı. Kendisinin ve VVeber’in bedenlerinin Weber’in onu yarattığı yerde birbirlerine bu kadar yakın yatacak olmaları ne kadar da hoş bir tesadüftü.</p>
<p>“Sana geliyorum, Weber,” dedi, Tabut’un kapanması için komutu girerken. VVeber’in huzurlu, bilinçsiz yüzüne baktı. “Şimdi sana geliyorum.”</p>
<p><a id="bookmark13"></a><span style="font-weight:bold;">19. BÖLÜM</span></p>
<p><a id="bookmark14"></a><span style="font-weight:bold;">COZUNEN KAPSÜLLER</span></p>
<p><span style="font-style:italic;">t</span></p>
<p><a id="bookmark15"></a>1</p>
<p>Michael Uyku’ya Dalınca kodla biraz uğraşmak zorunda kaldı. Weber’in Tabutundan çaldığı koordinatlardan emindi ama bozulan SanalAğ çalışmayı reddediyordu. Mor atık bulutlarının ve hayatında gördüğü en basit programlamanın kalın siyah materyalinin arasında yüzüyordu. Hepsinin arasında bir koridor yaratarak Weber’in gittiği yeri gözünde canlandırdı ve üzerinde durabileceği bir zemin yaratmayı başardı. İlerlerken önünde aniden bir şeyler belirmeye başladı.</p>
<p>Bir adam dünyadaki pek çok anneyi mutlu etmeyecek bir SanalKutu dolusu Sim kaldırıp, “Bir alana bir bedava!” diye bağırdı. Michael koşarak onun içinden geçti; adam hayalet gibiydi. Arkasından, “Almayana bedava yok, seni pislik!” diye bağırdı.</p>
<p>Eski dönem ev kadınları gibi giyinmiş, kurabiye satan bir kadın önüne çıktı. Michael’a kendisini karakterlerden biri gibi hissettiren dört boyutlu film sahneleriyle kadının görüntüsü bulanıklaştı. Michael bu hissi üzerinden attı; bir şey aklını karıştırmaya çalışıyordu. Karşısına para dilenen bir çocuk çıktı. Dickens romanlarından fırlamış gibiydi. Michael hızla onun yanından geçti ama başkaları gelmeye devam ediyor, masajdan antikaya kadar bir şeyler satmaya çalışıyorlardı. SanalAğ o kadar zarar görmüştü ki her yerden reklamlar ve uygunsuz mesajlar çıkıyordu. Tam bir lağım çukuruydu ve tünel açarak ilerlemesi gerekiyordu.</p>
<p>Koştukça, inşa ettiği koridor önünde uzuyordu. Kodlamaya devam etti, Weber’in konumuna odaklandı, programladığı yolda önüne çıkan her şeyi kenara itti. Zihninde girdap gibi dönen tüm girdilere dayanarak uzakta bir kapı yarattı. Yuvarlak pirinç kulplu basit, ahşap bir kapıydı. Michael havaya sıçrayıp kollarını ileri attı ve yoluna çıkan istenmeyen içerikleri yok ederek uçtu.</p>
<p>Kapının önüne indi ve derin bir nefes aldı. Kapının köşelerinden ışık fışkırıyordu ve titreşiyor, arkasında her ne varsa onun gücüyle atıyor gibi görünüyordu. Michael başardığını biliyordu. Weber diğer taraftaydı. Onu bulmuştu. Nasıl bildiğini nasıl bildiğinden bile emin değildi artık. Kodun, kendisinin bir parçası olduğunu ve kendisinin de kodun bir parçası olduğunu hissediyordu. Tıpkı eski günlerdeki gibi.</p>
<p>Kapıyı çalma zahmetine girmedi. Zaten yolu görselleştirmek için kendisinin yarattığı bir illüzyondan ibaretti. Kilitli değildi. Weber onun geldiğini bilmiyordu bile; en azından bu şekilde ve bu kadar hızlı. Elini uzattı, pirinç kulpun serin sertliğini hissetti, çevirdi ve kapıyı iterek açtı.</p>
<p>Işık kör ediciydi.</p>
<p>İçeri adım attı.</p>
<p>“Michael,” dedi Weber. Başta yalnızca ses ve beyaz ışık vardı. “Uzatmayacağım. Seni burada gördüğüme çok şaşırdım.”</p>
<p>Michael başını iki yana salladı, gözlerini ovdu, düşünmeden manipüle ettiği kod dünyasına alışmaya çalıştı. Etrafındaki her şey sarsıldı ve sonra netleşti. Sakinleşmek için derin bir nefes daha aldı ve etrafına bakındı.</p>
<p>Weber sadece birkaç metre önündeydi. Parlak cam bir kasanın önünde duruyordu. Ve yalnız değildi. Etrafında en az yüz Aura vardı. Michael, Weber dünyayı mahvettiği sırada Auralarm onu korumak için orada olduklarını biliyordu.</p>
<p>“Beni kendin programladığını söyledin,” dedi Michael, sonunda geldiği nokta hakkında duyduğu şaşkınlığı gizlemeye çalışarak. Oda gayet sıradandı; Weber bu kadar basit bir yerde ne başarmayı amaçlıyordu? Michael Kovan’da olmasını beklemişti. “Neden senin peşine düşmenin bir yolunu bulduğuma şaşırdın ki?”</p>
<p>Weber, Michael çok derin anlamlar içeren bir şey söylemiş de bunu bir süre düşünmek istiyormuş gibi başını yana eğdi. “Bu seni şaşırtabilir ama... sana karşı tamamen dürüst değildim.” “Şaşırtıcı,” diye karşılık verdi Michael.</p>
<p>“Seni ben programladım,” diyen Weber hâlâ düşünceliydi. “Seni ve diğerlerini. Endişelenme, hâlâ özelsin ama sandığın gibi anne-oğul yakınlığımız yok.”</p>
<p>Michael kahkaha attı. Bu kadının, kendisini sinir etmeyi bu kadar iyi başarmasına deli oluyordu. “Gerçekten umurumda olduğunu mu sandın? Sana karşı bir şey hissettiğimi mi düşündün? Seni annem olarak gördüğümü mü? Gerçeklikten daha fazla kopamayacağını düşünürken...” Cümleyi nasıl tamamlayacağını gerçekten bilmiyordu.</p>
<p>“Programlayıp Derin’e yerleştirdiklerimiz arasında,” diye devam etti Weber, Michael’ın tek kelimesini bile duymamış gibi yaparak, “en ileri giden sen oldun. Yol yalnızca bir test değildi, Michael. Seni değiştirdi, geliştirdi, Ölümlülük İlkesi’ne bağladı. Hepsi programın bir parçasıydı. Asıl güzelliği... bu karmaşası. Muhteşem. Korkutucu. Her şey.”</p>
<p>Michael başını iki yana salladı. Kadının söyledikleri... bir noktada mantıklıydı. Ama şu an bunların hiçbiri önemli değildi. Belli ki kendisinin hayatta olmasına ihtiyacı vardı. Hâlâ nefes almasının sebebi bu olmalıydı.</p>
<p>“Hepsini öldüreceğini söylemiştin,” dedi Michael ilk iki kelimenin üzerine basarak. “Nasıl yapmayı planladığını bilmiyorum ama olmasına izin veremem.”</p>
<p>Weber kollarım önünde birleştirdi. “Vücudun bir Tabut’un içinde güvende. Dediğim gibi, sana canlı ihtiyacım var. Ama burada, senin neslinin Uyku dediği bu güzel yerde sana istediğimiz neredeyse her şeyi yapabiliriz. Etrafına bir bak, Michael. SAG’m bu iyi ajanlarının ve askerlerinin senin bana bir adım bile atmana izin vereceklerini mi sanıyorsun?”</p>
<p>“Hayır,” dedi Michael. Kaine’in adamları neden bu kadar gecikmişti? “Hiç sanmıyorum. Beyinlerini yıkadığın belli.”</p>
<p>Odanın arka kısmında bir kargaşa oldu. Mırıltı halinde başlayan konuşmaların yerini çok geçmeden birbiri ardına gelen şaşkın haykırışlar, ardından bağırışlar ve çığlıklar aldı. Michael, Weber’in Aurasmdaki dehşeti görünce bir an saf neşeye kapıldı. Weber neler olduğuna bakmak için bakışlarını Michael’ın üzerinden çekti. Michael da olanları görebiliyordu.</p>
<p>VVeber’in adamları ortadan kayboluyordu.</p>
<p>Kaybolmalar abartılı ya da patlamalı değildi. Weber’in gururla bahsettiği ajanları ve askerleri odanın içinde teker teker kaybolurken Michael parmak ucunda izliyordu. Bir an oradayken bir sonraki an yok oluyorlardı. Bu ani değişimi gösteren ne bir ses, ne duman ne de bulanık bir renk çıkıyordu. Uyku’dan çekilip Kaldırılıyorlardı. Kaine’in gönderdiği dört Tanjant mağara gibi gökdelende tüm kuralları çiğniyordu.</p>
<p>Weber öfkesini ya da şaşkınlığını gizleme ihtiyacı bile duymadan Michael’a döndü.</p>
<p>“Sen ne...” diye başladı, ardından ordusunu kaybetmesine saniyeler kaldığını fark etmiş gibi göründü. “Çabuk!” diye bağırdı ekibine. “Sizi de almadan önce Michael’ı yakalayın, onu alt edin, öldürün! Acele edin!” Aurası gözlerinin ardında alevlenen cinneti gizleyemiyordu. İçten dışa doğru tükeniyordu.</p>
<p>Ekibi hemen dediğini yaptı. Michael havaya kaldırılıp yere fırlatılmadan önce kadının yüzündeki korku dolu bakışı son anda yakaladı. Ciğerlerindeki hava çekildi ve yeniden nefes almaya çalıştı fakat üzerine çullanmış vücutlar onu yumrukluyor, tekmeliyor, yere daha sert bastırıyordu. Boğazına sarılan eller sıkmaya başladı. Ellerin kime ait olduğunu bile göremiyordu; görüş açısı kollar, bacaklar, saçlar ve ayaklarla dolmuştu. Sanki hepsi birbirine bağlıymış, deli bir bilim insanının laboratuvarmdaki canavara aitmiş gibiydi.</p>
<p>Weber’in, “Çabuk!” diye bağırdığını duydu. “Bitirin şu işi!”</p>
<p>Michael hangisinin daha kötü olduğunu bilmiyordu; dövülen bedeninin acısı mı yoksa çaresizce hava almaya çalışan ciğerlerinin ağrısı mı... Öksürdü, tükürdü, kendisini boğan ellerle mücadele etti. Kodlamada ne kadar iyi olsa da tüm bu insanlara karşı ko~ yamıyordu. Kollarını sallamaya çalıştı ama ikisi de kemikli dizler tarafından yere bastırıldı.</p>
<p>Oksijensizlikten görüşü bulanıklaştı fakat o sırada üzerindeki siluetlerden birinin kaybolduğunu gördü. Vücudunu gevşetti, zamana karşı yarış karşısında kendini bıraktı. Bir kişi daha kayboldu. Sonra biri daha. Göğsündeki ağırlığın hafiflediğini hissedebiliyordu. <span style="font-style:italic;">Lütfen,</span> diye düşündü, <span style="font-style:italic;">bundan sonra beni boğan yok olsun. </span>Gözleri patlayacakmış gibi hissediyordu, göğsünde ateş yanıyordu.</p>
<p>Sonunda rahatladı. Boynundaki baskı aniden kalktı ve ciğerlerine oksijen akın etti. Üzerindeki renkler bulanıklaştı ama neler olacağını anlayacak kadar görebiliyordu. Kendisine saldıranların hepsi ortadan kaybolmuştu.</p>
<p>Yan döndü, öksürdü ve nefes aldı. Sarf ettiği çabayla tüm vücudu sarsılıyordu. Öğürüp tükürdü. Gözucuyla Weber’in kendisine yaklaştığım görünce hemen harekete geçip bacaklarım savurarak yerde uzaklaştı. Sırtı duvara çarpıncaya dek geri gitti. Fakat Weber durmuştu. Sanki karşısına kuduz bir köpek çıkmış gibi, yüzünde dehşet ifadesiyle geri çekiliyordu.</p>
<p>“Beni öldürmeliydin,” dedi Michael boğuk bir sesle. Onu ele geçiren öfke gözünü karartıyor, intikam duygusuyla dolduruyordu. “Hatta en başından hiç yaratmamalıydın.” Arkasındaki duvardan destek alarak ayağa kalkarken hâlâ güçlükle nefes alıyor, yüzlerce yeri ağrıyordu. “Senin için fazla zekiyim. Arkamda bir sürü kişi var. Bitti artık, hanımefendi. Bir kişiye daha zarar vermene izin vermeyeceğim.” Tehdidinin gerçek olduğunu göstermek için ona doğru bir adım attı.</p>
<p>Weber kendini korumak istercesine bir elini göğsüne kaldırdı ve parlak ışıklı gizemli cam kutunun önünde duruncaya dek geriledi. Tek kelime etmeden Michael’a bakıyordu. Ne yapması gerektiğini düşünüyormuş gibi görünüyordu.</p>
<p>Michael ne planladığından pek de emin olmayarak bir adım daha attı. Dünyayı, yetişkin bir kadınla kavga ederek kurtaracağını hiç düşünmemişti. Fakat onu durdurması gerekiyordu; geldiğinde yapmak üzere oldukları şeyi.</p>
<p>“Sadece bana doğruyu söyle,” dedi. “Sana zarar vermek istemiyorum. Seni Uyanık’ta öldürüp her şeyi kolayca sonlandırabi-lirdim. Buraya geldiğimde ne yapmak üzereydiniz?”</p>
<p>“Bir planımız vardı,” dedi Weber donuk bir bakışla. “O plana sadık kalacağım. Bir planımız vardı!”</p>
<p>“Ağzından çıkanı kulağın duyuyor mu?” dedi Michael. “Çılgınca konuşuyorsun. İnsanları öldürerek onlara nasıl yardım edebilirsin? Ve dünyayı ele geçirerek? Bu delilik.”</p>
<p>Weber sertçe onun gözlerine baktı. “Sana ihtiyacımız vardı. Ama artık gerçekten de bizi engellemeye başladın.”</p>
<p>Michael bir adım daha attı ve şimdi Weber’e sadece birkaç metre uzaktaydı. Neredeyse uzanıp onu yakalayabilirdi. “Şunu bir açıklığa kavuşturalım. Arkandaki şey nedir?”</p>
<p>“Durum değişti,” diye fısıldayan Weber her geçen saniye daha da hezeyanlı konuşuyordu. “Seni öldürmeyi istemedim... istemiyorum. Sen ölürsen işler bu kadar kolay ilerlemez. Ama Ölümlülük İlkesi’ni her zaman en baştan kurabiliriz. Ve kaybettiklerimizi yeniden programlayabiliriz. Değişikliğe her zaman uyum sağlayabiliriz, değil mi?”</p>
<p>Michael her kelimesini vurgulayarak konuştu. “Sen. Neden. Bahsediyorsun.”</p>
<p>“Öyle olsun,” dedi Weber daha dik durarak. Sanki orada olmayan biriyle konuşuyor gibiydi. “Kendini suçlu hissedecek olan sensin. Gerçi... sen görmeyeceksin bile.”</p>
<p>Yüzünde hastalıklı bir ifade belirdi, gözleri çılgınca bakıyordu. “Biraz mantığın kaldıysa geri dön, Kalk ve bizi yalnız bırak. Sakın,” bir parmağını kaldırdı, “beni takip etme. Takip edersen sana yemin ederim ki herkesi öldürürüm. Her birini.”</p>
<p>“Ne...”</p>
<p>Weber ona hızla arkasını dönüp yüzünü cam kutuya çevirdi. Ellerini kutunun üzerinde durduğu platformun kenarına koydu ve bir anda kendini kaldırıp bacaklarım konteynerin açık tepesinden aşağı savurdu. Michael onu yakalamak için atıldı ama çok geç kalmıştı.</p>
<p>Ardından çok tuhaf bir şey oldu. Weber ışıklı kutudan aşağı düşerken vücudu küçülmeye başladı. Başta yavaşça, sonra giderek hızlanarak o kadar küçüldü ki sonunda küçük bir oyuncak bebek boyutunda kutunun içindeydi. Başını kaldırıp Michaela baktığında Michael kısa bir anlığına Uyku’da olduğunu unuttu ve bu ani değişim karşısında şoke oldu. Kadının küçük bedeninin kutunun içindeki ışıkların arasında gözden kaybolmasını izledi. Michael o ışıkların bir yıldız galaksisi olduğunu sonradan fark etti.</p>
<p>Aşağı bakmak için kutunun üzerinden eğildi. Yüzlerce, belki binlerce minik ışık karanlık denizinde titreşiyor, parlıyordu. Hepsi de girdap gibi dönüyor, muazzam bir küre oluşturuyordu. Bu Ko-van’dı; gerçeğine kıyasla oldukça küçük versiyonuydu. Michael onu yalnızca gerçek açısından görmüştü, o kadar büyüktü ki yuvarlak kenarları duvar gibi görünmüştü.</p>
<p><span style="font-style:italic;">Gerçek açı,</span> diye düşündü. Tanrı aşkına, Uyku’daydı. Bu ne anlama geliyordu ki? Yalnızca kodlardan oluşan, harflerden, rakamlardan ve sembollerden ibaret bir dünyaydı.</p>
<p>Derin nefes alarak tüm ağırlığını platforma verdi ve kendini ışıklı boşluğun içine bıraktı. Tıpkı Ajan Weber gibi o da küçülerek düştü.</p>
<p>Adeta ses ve hareket karmaşasıydı; etrafında çılgınca dönen bir atlıkarıncayı andırıyordu. Sonra her şey düzeldi ve ıslak harca atılan tuğla gibi bilincine darbe aldı, aniden hareket etmeyi bıraktı, görüşü düzeldi ve zihni sakinleşti. Karanlık hiçlik denizinde tanıdık bir görüntünün birkaç yüz metre ilerisinde süzülüyordu: Kovan’ın duvarı şimdi ilk kez gördüğü zamanki gibi büyüktü. Kapsüller nabız gibi atıyordu ve her atışta yumuşak, rahatlatıcı bir ses çıkarıyordu.</p>
<p>Weber’den ya da Kaine ve ordusundan iz yoktu. Ya savaşmayı bırakmışlardı ya da Kovanın diğer tarafmdaydılar.</p>
<p>Fakat Weber nereye gitmişti?</p>
<p>Bir düşünceyle kendini mor havada hızla fırlatarak parlayan kapsüllerin birkaç metre önünde durdu. Aşağıya, yukarıya ve yanlara baktı. Bu kadar yakından yapının kavislerini zar zor görüyordu ama Weber’in camdan perspektifini gördükten sonra artık çok daha iyi anlıyordu. Ne yapacağını bilmiyordu. Kaine’in gösterdiği kod havuzunun sihirli bir şekilde önünde belirmesini diledi. Weber’in ne planladığım öğrenebilmek için bir şekilde bilgilerin derinine inmeliydi.</p>
<p>Zamanı azalıyor olmalıydı.</p>
<p>Kovan’ın iç kısmına girmek için iki oval kapsülün arasından sıkışarak ileri doğru uçtu. Etrafını turuncu bir ışık çevreledi, uzaktan daha soluk görünüyordu. Weber’den hâlâ iz yoktu. Ko-van’ın devasalığında biraz daha ilerlerken Ajan Weber’i bulmak için kapsüllerden oluşan duvarları inceledi.</p>
<p>Bunu yapmayı nasıl planladığını bilmiyordu ama Weber niyetini açıkça belirtmişti. Bütün Tanjantları ortadan kaldırmak istiyordu ve artık işe yaramayacağı zaman Michael’ı da öldürerek Ölümlülük</p>
<p>İlkesi’nin bağlantısını kesecekti. Michael ölecekti -gerçek ölüm- ve Weber Uyamk’a Kaldırılıp tüm dünyaya SAG’ın dünyayı kurtardığını ve yeniden kaosa sürüklenmeyi ancak kendilerinin önleyebileceğini anlatabilirdi. Michael Kovariın parlak ışıklı, kavisli duvarlarında bir yukarı bir aşağı uçarken VVeber’in açıklama yaparkenki acı dolu yüzünü zihninde canlandırdı. Kayıplar verilmişti ama çok daha fazlası kurtarılmıştı.</p>
<p>Öfkeyle bağırdı ve etrafındaki madde her ne ise sesini yuttu. Buradaki her şey tuhaftı, alıştığı her şeyden farklıydı. O kadar karmaşık bir programdı ki daha önce gördüğü her şeyin ötesindeydi.</p>
<p>Daireler çizerek uçmaya devam etti ve hiçbir şey bulamadı.</p>
<p>Ta ki...</p>
<p>Orada.</p>
<p>Orada.</p>
<p>Gözucuyla belli belirsiz bir parıltı gördü, sanki vızıldayarak geçen bir sinek gibiydi. Bir tutam karanlık. Michael durdu ve dikkatini çeken şeye doğru döndü. Uzakta, Kovan’m diğer tarafm-daydı. Tüm iradesini kullanarak oraya gitti ama bu kez uçmaktan çok ışmlanmıştı sanki. Bir anda oradaydı.</p>
<p>Sonun başlangıcına tanık oldu.</p>
<p>Bir kapsül boştu. Dört bir yanı turuncu ışıkla parlayan kapsüllerle çevriliydi. Tüm Kovan’da daha önce buna benzer bir şey hiç görmemişti. Daha önce hiç boş bir kapsül görmemişti. Bunun yeni gerçekleştiğini biliyordu; gözucuyla gördüğü karanlık bulanıklık buydu. VVeber’in bunu nasıl yaptığını hâlâ anlamamış olsa da kadın az önce büyük planındaki ilk kurbanı ortadan kaldırmıştı.</p>
<p>Gerçek ölüm.</p>
<p>Bunun ne anlama geldiğini bilen Michael’ın kalbi acıdı. Ele geçirilen insan ve onu ele geçiren Tanjant... ikisi de ölmüştü. Yoklardı. Sonsuza dek. Kodlamayı ya da Ölümlülük İlkesi’ni tam anlamamış olsa bile durumun bu olduğunu biliyordu.</p>
<p>Boş kapsüle bakarak tüm bu rahatsız edici düşünceleri akimdan geçirirken onun yanındaki kapsül de çözünmeye başladı. Bir virüsün siyah benekleri ya da aç böcekleri andıran koyu rengi, turuncu ışığı kapladı. Saniyeler içinde ışık tamamen sönmüş, yerini boşluk almıştı. Hayal etmiş de olabilirdi ama turuncu ışık tamamen sönmeden önce belli belirsiz bir çığlık duyduğunu sandı.</p>
<p>Biri daha karanlık tarafından ele geçirilirken orada öylece süzülerek, titreyerek izledi. Siyahlık, karınca ordusu gibi kapsülü ele geçirmişti. Henüz bir saniye bile geçmemişti ki yanındaki de söndü.</p>
<p>Hayatında kendini hiç bu kadar çaresiz hissetmemişti.</p>
<p>Ciğerleri acıymcaya kadar çığlık attı.</p>
<p><a id="bookmark16"></a>5</p>
<p>Vakit ilerlemeye devam ediyordu ve yapabileceği hiçbir şey yoktu. Bir şey yapmadan geçirdiği her an bir Tanjant’ın ve bir insanın daha ölmesi anlamına geliyordu. En azından sönen kapsüllerin bir sırası vardı. Sağdan sola doğru düz bir çizgi halinde gidiyordu. Michael hızlıca zamanlamayı hesaplayarak yaklaşık yirmi kapsül uzaklıktaki kapsüle uçtu. Bu sırada önünden geçtiklerini düşün-memeye çalışıyordu.</p>
<p>Aradığı kapsüle ulaşıp onun birkaç santim önünde süzüldü. İlk kez Jackson Porter’ın muhafaza edildiği yerde gördüğü ekranın bir benzeri olan bu ekranda isim belirmeye başladı ama Michael ona bakmadan koda daldı; kaybedecek bir saniyesi bile yoktu. Kaine’in gösterdiği şekilde kodun içine girdi. Kovan’daki kapsüller bulanıklaşıp sarsılarak, sıkılaştırılmış sembol ve harf sırasına dönüştü fakat hâlâ turuncu parlıyorlardı.</p>
<p>Yoğun kod onu küçücük bir alana sıkıştırıyor, üzerine geliyordu. Kovan’ın yapısının kendi kodu vardı ve her bir kapsülün verisinin etrafını sarıyordu, bu nedenle Michael göz kamaştırıcı bilgilerin araşma gömülmüş durumdaydı. Hepsi de o kadar yoğun bir şekilde yukarı, aşağı ve sağa sola hareket ediyor, görüş açısına bir girip bir çıkıyordu. Farklı renkler, boyutlar ve şekiller. Hepsini algılamaya çalışırken aklı karman çorman oldu.</p>
<p>VVeber’in saldırılarının geldiği yöne baktı. Karanlık artmıştı, kod görüntüsünde daha tehditkâr duruyordu; sanki canlı siyah yağ gibiydi. Tek seferde bir yığın kodu içine alabiliyordu. VVeber’in programı şimdiden durduğu yer ile daha önce süzüldüğü yer arasındaki kapsüllerin yarısını söndürmüştü. Onu durdurmak için bir şey yaratmasına yetecek zamanı yoktu. En azından orada değil.</p>
<p>Ama bir şey öğrenebilirdi. Dikkatini yeniden önündeki verilere vererek kodu, düzenini, programın özelliklerini inceledi. Gözucuyla karanlığın yayıldığım görebiliyordu. Ona doğru yaklaşırken ete giren bıçak sesi gibi iğrenç, vıcık vıcık bir ses çıkarıyordu. Onu duymazdan gelmeye çalıştı. Koda odaklanıp bir bağ bulmaya çalıştı. VVeber’in özellikle saldırdığı bir şey olması gerekiyordu. Kovan ile programı arasında bir bağ.</p>
<p>Bir kova dolusu katran boşaltılmış gibi Kovan’a tuhaf siyah bir madde sıçradı ve değmesiyle birlikte kapsüldeki verinin yarısı cızırdayarak söndü ve VVeber’in programının sonsuz karanlığına gömüldü. Bir başka karanlık, mürekkep gibi bir şerit daha yukarıdan dönerek kodun üzerine düştü, ardından Michael’ın yüzüne sıçradı. Tenine değdiği anda yapışıp yaktı ve Michael bağırdı. Yaranın üzerine asit bastırmakla eşdeğer bir acıydı. Çığlığı, üzerin kaplayan kalın siyahlıkta boğuldu. Ani bir panikle üzerine uzanıp maddeyi yırtarak çıkardı. Yeniden üzerine geldi fakat hemen görsel moda geçti ve Kovan’m geniş alanının ortasına uçtu.</p>
<p>Soluk soluğa oraya süzüldü, yaralı yüzünden akan ter tenini yakıyordu. Kovan’da etrafına baktı ve Weber’in saldırısının başladığı kapsülü gördü. Şimdi en az otuz kapsül zarar görmüş, geriye boşluktan başka bir şey kalmamıştı. Ve hızlanarak yayılıyordu.</p>
<p>Michael bilinçlerden oluşan duvarları tararken düşüncelerini toparlamaya çalışıyordu. <span style="font-style:italic;">Odaklan,</span> dedi kendine. <span style="font-style:italic;">Odaklan. </span>Düşünmeden hareket etmesi gerekiyorsa bunu şimdi yapmalıydı. Geçen her saniye hayatlar sönüyordu.</p>
<p>Ani, buz gibi bir düşünce kalbini neredeyse dondurdu.</p>
<p><span style="font-style:italic;">Jackson Porter.</span></p>
<p>Karmaşada Michael kendisinin de Tanjant olduğunu, bir insanın bedenini ele geçirdiğini ve kendisinin de her an ölebileceğim neredeyse unutmuştu. Weber, Jackson’ın kapsülüne ulaşırsa...</p>
<p>Sağındaki ve solundaki insanlar öldüğü sırada tüm bunları düşünerek oraya süzüldü. Kararsızlığa kapılmıştı. Midesi bulanmaya başladı. Doğruca Jackson Porter’a giderse Weber’in haberi olurdu. Her şeyi o kapsüle fırlatırdı.</p>
<p><span style="font-style:italic;">Yap şunu!</span> diye kendine neredeyse bağırdı. Başka seçeneği yoktu. Varlığı sona ererse hiçbir şey yapamazdı. Başka hiçbir şeyin önemi yoktu. Weber başına ne açarsa açsın kendini koruması gerekiyordu.</p>
<p>Balon.</p>
<p>Kaine’in kendisi için programladığı koruma zan akima geldi. Michael gözlerini kapayarak onun nasıl hissettirdiğini, göründüğünü ve kodunu hatırlamaya çalıştı. Karmaşıktı, tuhaftı, daha önce hiç yapmadığı bir şeydi. Ama tek umudu olabilirdi.</p>
<p>İçgüdüsel olarak çalışmasının vakti gelmişti.</p>
<p>Weber’in koyu renk çüriik maddesi Kovan’a yayılırken Michael dosyalarına ulaştı, Jackson’ın yerini buldu ve doğruca ona atıldı.</p>
<p><a id="bookmark17"></a><span style="font-weight:bold;">20. BÖLÜM</span></p>
<p><a id="bookmark18"></a><span style="font-weight:bold;">YASAM</span></p>
<p>/</p>
<p><a id="bookmark19"></a>1</p>
<p>Kapsül, VVeber’in programının verdiği zararın altmış ya da yetmiş sıra ilerisindeydi. Michael kendini oraya ışınladı ve buz gibi okyanusa atlarcasma koda daldı. Güzel, karmaşık bilgi evreni etrafını sardığı sırada duyusal bir şok yaşadı. Verileri tararken zihninin tamamen açılıp hepsini algılamasını sağladı. Bilinçaltı seviyesinde anlamını kavramak için hepsinin yanından, içinden geçmesine izin vermek zorundaydı.</p>
<p>Aynı zamanda zihnini bölümlere ayırarak Kaine’in yarattığı Balon üzerinde çalıştı. Bir kodlama harikasıydı ama Michael da başlı başına harikaydı. Tüm dış etkenler yeteneklerini sorgulamasına sebep olsa da bunu biliyordu. Kaine’in programının görüntülerini kafasında birleştirirken sanal göğsünde beklenmedik bir kahkaha patladı.</p>
<p>Sersem gibiydi.</p>
<p>Heyecanlıydı.</p>
<p>Eğleniyordu.</p>
<p><a id="bookmark20"></a><span style="font-weight:bold;">2</span></p>
<p>Sonlara doğru her şey o kadar hızlı olmaya başladı ki artık güçlükle takip edebiliyordu. Balon etrafında büyüdü. Jackson Porter’m kodunu inceleyip Weber’in programını geri sektirip durdurmasına yardım edecek bir işaret aradı. Geldiğini hissedebiliyordu; karanlık saldırıyordu. Üzerine bir gölge düştü ve döndüğünde VVeber’in asıl sırayı bozduğunu gördü. Kovan’da çaprazlama ilerliyor, doğruca kendisine geliyordu.</p>
<p>İlerlerken önünden geçtiği kapsüller sırayla siyaha dönüştü.</p>
<p>Michael koruma Balon’unun son dokunuşlarını tamamladığı sırada Jackson Porter’m hapishanesinin kodunda yüzüyordu. KatilSimlerde olduğu gibi Weber’in programında da işe yarayıp yaramayacağı hakkında hiçbir fikri yoktu. Ama kesinlikle işe yarardı, değil mi?</p>
<p><span style="font-style:italic;">Ciddi olamazsın.</span></p>
<p><span style="font-style:italic;">Ciddiyim.</span></p>
<p>Bir kez daha kahkaha attı. Fakat bu defa oldukça tizdi.</p>
<p>Michael koda döndü, etrafındaki Balon ona ihtiyacı olan zamanı sağlıyordu. Öyle umuyordu.</p>
<p>İyi de ne arıyordu? Hiçbir fikri yoktu; sadece bildiğine güvenmek zorundaydı. Kendisine her yönden gelen bilgileri değerlendirdi, ıslak kil üzerinde çalışır gibi çalıştı.</p>
<p>Weber’in programının karanlığı Balon’un yüzeyine çarptığında Michael’ın tüm dünyası sarsıldı. Etrafındaki her bir veri parçası titreşti ve bir an bulanıklaştı, daha sonra düzeldi. Omzunun üzerinden bakınca neler olduğunu gördü: Korkunç, şekilsiz bir yaratığın siyah filizleri aralarındaki görünmez koruma katmanına saldırıyordu.</p>
<p>Michael’ın içgüdüleri kontrolü ele aldı. Kodun içinde bulmayı hayal bile edemeyeceği şeyler buldu. Kovan’a giriş noktaları. Ölümlülük İlkesi programının geçmişi ve Michael’ın Tanjant haline yaptığı şeyi nasıl yaptığının bilgisi. Hatta tam anlamlandıramadığı, kendinden bir parça bile buldu. Tıpkı kendi DNA gen dizilimini bulmuş gibiydi.</p>
<p>Michael bir yapı taşıydı. Nasıl olup da İlke’nin ve tüm yaptıklarının temeli işlevi gördüğünü anlamaya başladı.</p>
<p>Sonunda hazır hissedene dek alabileceği tüm bilgileri aldı.</p>
<p>Michael bunun korkunç olacağını ama yapılması gerektiğini biliyordu.</p>
<p>Tek yol buydu.</p>
<p>Dönüp Balon’a baktı. Weber’in siyah yok etme programı artık tamamen üzerini kaplamıştı. Kodda yaptığı hızlı birkaç değişiklikle koruma zarını eritti ve katranımsı maddenin kendisinin ve kapsülün üzerine gelmesine izin verdi.</p>
<p>Hepsi bir anda üzerini kapladı ve daha önceki yakıcı acıya boğuldu. Şok etkisiyle nefes alma isteğine karşı koydu, dünyası görseller ve kodlar arasında kayıp duruyor, DuvarEkranı’mn kötü sinyali gibi titreşiyordu. Michael zihnini sakin kalmaya zorladı ve kod havuzunda, üstünde çalışması gereken maddenin içinde etrafını güçlendirdi. Ve çalıştı.</p>
<p>Jackson Porter’ın kapsülünden birkaç metre uzaklaştı ve 'VVeber’in programının kendi koduyla neredeyse birleşene dek üzerine yayılmasına izin verdi. İstediği şeye erişim sağlaması için içine girmesine izin vermek zorundaydı. Acı dayanılmazdı, yoğunluğu giderek artıyordu. Gerçek dünyadaki bedeninin ne kadar hırpalanmış olabileceğini umursamadan acıyı yok saydı; tek ihtiyacı olan hayatta kalmaktı.</p>
<p>Siyahlık, görüşünü karartınca kodu aydınlattı. Jackson’ın kapsülünde yaptığı gibi derinine girdi fakat bu kez çok daha odaklanmıştı. Ne aradığını kesin olarak biliyordu: Weber’e giden bir yol. Bilmecenin son parçası buydu.</p>
<p>Weber. Ona ihtiyacı vardı.</p>
<p>Karanlık onu yutuyordu fakat Michael’ın programı kapsüllerden farklı olduğu için şaşkındı. Karanlığın buna uyum sağlamasının fazla vakit almayacağını biliyordu. Bir havuz dolusu zeki nano-bot gibi, öğreniyor ve çalışırken değişiyordu. Aurasmdaki yaşamı emmesi ve tüm KatilSimlerin yapacağı gibi beynini öldürmesi an meselesiydi.</p>
<p>Gerçek ölüm.</p>
<p>Acı, derisini yakarak kaslarına nüfuz etti. Görüşü bulanıktı -neredeyse siyahtı- ve gözyaşları canını acıtıyordu.</p>
<p>Devam etti.</p>
<p>Karanlık çöküyordu... Acı...</p>
<p>İşte.</p>
<p>Her programın, özellikle de kontrol ediliyorsa, kendi kullanıcısına çıkan bir linki vardı. Onu bulmuştu. Weber bir yerde saklanıyordu ama önemi yoktu. Michael linki bulmuştu. Acı o kadar şiddetliydi ki sarsılmaya başladı, güçlükle öne atılıp ona tutundu; onu kendisine bağlamak, kendisine çekmek için milyonlarca kod dizisi fırlattı.</p>
<p>VVeber’in korkusunu hissetti. Bir şelalenin altına girmek gibi, aniden gelen soğukluktu.</p>
<p>Michael onu kendi programı aracılığıyla bulmuştu ve artık Weber onundu.</p>
<p>Son bir gayretle bir anti-program başlattı ve Weber’in saldığı yıkıcı karanlığın üzerine kod dizilerini gönderdi. Anında Weber’in programının içini boşaltarak ortadan kaldırdı. Üzerine göz kamaştırıcı bir ışık akın etti ve acı yok oldu.</p>
<p>VVeber’i tutmaya devam ettiği sırada kadının muazzam kod dünyası Michael’m zihnini kuşatıyordu. Kovanın duvarına doğru sıçradı ve VVeber’in programını durdurana dek yarısı çoktan katledilmiş bir kapsül buldu. Kapsül kimi temsil ediyorsa, kurtulma şansı yoktu. TUruncu ovalin üzerinde delikler açıldığı için Michael onun ötesindeki mor dünyayı görebiliyordu.</p>
<p>Bu kadarı yeterdi. Öyle olduğunu umdu.</p>
<p>Michael ona atılarak koduna daldı, Jackson Porter’m kapsülünde keşfettiği, Ölümlülük İlkesi’nin bağlarına uzandı, Weber’in kodunu onun girdabına attı ve kadının varlığım kapsüle bağlı bedene yönlendirdi.</p>
<p>Ve Weber’in özü Uyku’dan silindi.</p>
<p>Ajan Uyanık’ta yeni bir bedene girdi, zihnini ele geçirmiş bir şekilde uyandı. Michael’ın önündeki kapsüle bağlıydı. Kendine ait bağı zarar görmüştü, Ajan VVeber’in gerçek bedeninin beyin ölümü gerçekleşmişti.</p>
<p>Weber’in yarattığı programla ilgili sınırlı bilgisini kullanan Michael artık VVeber’in özünden kalanları temsil eden yansı mahvedilmiş kapsülün işini bitirdi. Kapsül parçalara ayrıldı, karanlık sisin içinde kayboldu ve Uyanık’ta bağlı olduğu ne varsa öldürdü. Ardından tıpkı rüzgârsız bir gün gibi her yer sessizleşti.</p>
<p>Michael, Ajan VVeber’i öldürmüştü.</p>
<p><a id="bookmark21"></a><span style="font-weight:bold;">21. BÖLÜM</span></p>
<p><a id="bookmark22"></a><span style="font-weight:bold;">Ölümlülük İlkesi</span></p>
<p><a id="bookmark23"></a>1</p>
<p>Göz açıp kapamasıyla kod denizi yok oldu ve yerini Kovan’ın düzenli dünyası aldı. Yok edilen kapsüller geriye turuncu ışıkta hemen göze çarpan siyah yara izleri bırakmıştı.</p>
<p>Michael derin bir nefes aldı. Başarmıştı. Weber’in programı, görebildiği hem Tanjant hem insan, tüm hayatları ortadan kaldırmadan önce onu durdurmuştu. Sorun henüz çözülmemişti ama en acil görevi tamamlamıştı. Weber ölmüştü. Gerçek ölüm. Bedeni Uyanık’ta cansız yatıyordu, bilinci dünyadan ve SanalAğ’dan silinmişti.</p>
<p>Yorgunluk bedenini ele geçirdi. Kovanın boşluğunda gevşemiş bir halde süzüldü. Uyamk’a dönmeyi, Tabut’un içinde kalıp bir iki gün uyumayı her şeyden çok istiyordu. Gabby, Bryson ve Helga geri kalanı hallederdi. SAG’m geri kalanı devredışı kaldıysa Kaine’le işler de çözülebilirdi, değil mi?</p>
<p>Michael orada bir süre gözleri kapalı bir şekilde süzülerek sanal tenine değen turuncu ışığın tadını çıkardı. Düşünemeyecek kadar yorgundu. Kendini Kaldıramayacak kadar yorgundu. Sadece biraz zaman istiyordu. Biraz uyku.</p>
<p>Şu an kesinlikle dinlenebilirdi.</p>
<p><a id="bookmark24"></a><span style="font-weight:bold;">2</span></p>
<p>Michael bir süre sonra uykuya daldı, birkaç kez uyanıp yeniden daldı. Kovan etrafında parlıyor, titreşiyordu ve hafif uğultusu da eklenince dünyanın en güzel ninnisi gibi geliyordu. Bu kısa, sersem, yarı uyanık anlarında Gabby’yi düşündü. Bryson’ı. Helga’yı. Onlar çok zekiydi. Belki her şeyi çoktan halletmişlerdi.</p>
<p>Gerçekten bitmiş olabilir miydi? Michael bunun gerçek olamayacak kadar güzel olduğunu bilerek yeniden gülümsedi. Uzun zamandır hiçbir şey yolunda gitmemişti. Bir şeyler her zaman, her zaman ters gidiyordu.</p>
<p>Onları kontrol etmesi gerekiyordu. Kaine’le konuşması gerekiyordu. Bunu bitirmesi gerekiyordu.</p>
<p>Bitkin zihninde düşünceler dönüp duruyordu.</p>
<p>Yeniden uykuya daldı.</p>
<p><a id="bookmark25"></a>3</p>
<p>Ne kadar uyuduğunu bilmiyordu ama sonunda az da olsa kendine gelmiş ve canlanmış hissederek uyandı. Kovan’ın boşluğunda süzülürken bir tür uyandırıcı içecek satan kahve arabasının oradan geçmesini diliyordu. Bir an böyle bir şey kodlayıp kodlayamayacağım merak etti; yıllardır yağmaladığı restoranlardan bir fincan kahve çalmak... Bu düşünce şimdi saçma geliyordu. Aptalca. Muazzam bir aptallık. O kadar özlüyordu ki.</p>
<p>Gözlerini ovarak etrafına bakındı. Kovan’ın duvarındaki siyah yarayı görünce yüzünü buruşturdu; boşluk tüm çıplaklığıyla, kaybedilen hayatların bir hatırlatıcısıydı. Tam da kendini biraz iyimser hissetmeye başlamıştı. İnsanlar ölmüştü. Tanjantlar ortadan kaldırılmıştı, sonsuza dek yok edilmişlerdi. Daha hızlı davranabilseydi...</p>
<p>İç geçirip Kovan’m her şeyin tam ve parlak olduğu tarafına baktı. Birbiri ardına kapsüller vardı. Bu kendisini biraz daha iyi hissetmesini sağladı.</p>
<p>Yeniden iç geçirirken buradan ne kadar bıktığını fark etti. İlerleme vakti gelmişti. Kaine’in Tanjantlarının orayı temizlemede ne durumda olduklarını görmek için SAG binasına gitmeyi düşündü ama sonra vazgeçti. Yeterince dinlenmişti ve arkadaşlarını özlüyordu. Onları bulma zamanı gelmişti. Eğer Ölümlülük İlkesi’ne sızıp onu öldürmenin bir yolunu bulamadılarsa onlara yardım ederdi. Birlikte yaparlardı. Tepelerinde SAG yokken o kadar da zor olmamalıydı.</p>
<p>O gün üçüncü kez Michael daha önce ziyaret edilmiş bir yeri bulmak için geçmiş dosyalarına erişim sağladı. Bu seferki biraz daha zordu. Kovan’dan bile fazla güvenlik duvarı vardı. Ama oraya daha önce gittiği için bunu yeniden yapabileceğini biliyordu. Bir keresinde Yol onu oraya çıkarmıştı; Kaine’le tanıştığı, ilk kez insan bedenine doğduğu yere. Kutsal Vadi.</p>
<p>Koda dalıp ilerledi.</p>
<p>Önce Gabby’yi gördü ve kızı doğru düzgün tanımamasına rağmen yüzünü gördüğünde mutluluğa kapıldı. Aurası gerçek vücuduna fazlasıyla benzeyen Gabby karşısında durunca Michael ne kadar yalnız kaldığını fark etti. Uzun zamandır her şeyi tek başına ele almıştı.</p>
<p>“Selam,” dedi Gabby, Michael’m aniden belirmesine şaşırarak. Bir tepedeki sık ormanın rüzgârda düzleşmiş çimenlerinin üzerinde duruyorlardı. “Ben... Biz... Nereden geldin?”</p>
<p>Michael omuz silkti. “Ah, buralardaydım. İnsanları kurtardım, kötü adamları öldürdüm falan.”</p>
<p>Gabby bir adım atarak kollarını ona doladı ve sanki doğduklarından beri birbirlerini tanıyorlarmış gibi sıkıca sarıldı. Michael da ona sarılırken insan temasına minnettardı. Zihninde bir ışık yandı: Ne olursa olsun Gabby onda Jackson Porter’ı görüyordu ve Jackson Porter onun erkek arkadaşıydı.</p>
<p>Gabby geri çekilip ona baktı. “Seni gördüğüme sevindim. Ve... Aslında ne soracağımı bile bilmiyorum. Yaptın mı? Her ne ise?” Michael başını onaylarcasma salladı. Her geçen saniye kendinden daha emin hissediyordu. Buraya geldiğinde KatilSimler tarafından karşılanmayı beklemişti, tam da burada kısa süre önce çok kötü bir şey olduğunu... Ama ağaçlar yerindeydi ve çimenler ve masmavi gökyüzü vardı. Kaine burayı SanalAğ’ın yıkımından korumak için çok çaba sarf etmiş olmalıydı.</p>
<p>“Evet,” dedi Michael. “Sanırım. Sanırım SAG’m işi bitti ve Weber’in hayatlarımızı mahvetme günleri de kesin olarak sona erdi. Peki ya burası? İyi gitti mi?”</p>
<p>Gabby etrafına bakmasını işaret etti. “Bakıp duruyoruz ama hiçbir şey yok. Ağaçların arasında eski bir kulübe var, bir de ormanın diğer tarafında zar zor ayakta duran bir kale var. Başka bir şey de yok. Bryson kaleye bakıyor, Helga da ormanda bir yerde. Bu tepenin yolunu bir aşağı bir yukarı aşındırıyormuşum gibi hissediyorum.”</p>
<p>Michael abartılı bir şekilde iç geçirdi. “Her şeyi benim mi yapmam gerekiyor?” Gabby’nin, pislik olduğunu sanmaması için çabucak gülerek geçiştirdi. “Şaka yapıyorum. Aslında gayet iyi. KatilSimlerin ya da Sıradışı Boyutlardaki Kemirgenlerin saldırısına uğramadığına sevindim.”</p>
<p>“Ne?”</p>
<p>“Bir şey yok. Haydi gidip diğerlerini bulalım. Biraz daha sarılmaya ihtiyacım var.”</p>
</body>
</html>