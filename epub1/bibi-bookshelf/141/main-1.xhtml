<?xml version="1.0" encoding="UTF-8"?>

<html xmlns="http://www.w3.org/1999/xhtml">
<head><meta http-equiv="content-type" content="text/html; charset=UTF-8"/><title></title><link rel="stylesheet" href="main.css" type="text/css"/>
</head>
<body>
<p><a id="bookmark0"></a>4</p>
<p>Arkadaşlarından uzun süreliğine ayrılması gerçek olamayacak kadar iyiydi. Tüfeğini verdikten dakikalar sonra Bryson ismini seslendi. Sesin geldiği yere bakılırsa beklediğinden daha da uzaklaşmışlardı sanki. Bryson yeniden seslendi ve Michael kulağa çok da hoş gelmeyen anlaşılmaz kelimeler duydu.</p>
<p>Çömeldiği ağacın diğer tarafından hafif hışırtılar geldi ve sonra bir adam belirdi, Michael’m hemen yanında yerde oturuyordu. Adam yaşlıydı; belki elli yaşındaydı, saçlarını kazıtmıştı ve çenesini geçen uzun, kıpkırmızı sakalları vardı. Kaslıydı, güçlü görünüyordu, adeta Vikingleri andırıyordu.</p>
<p>“Adım Trâe,” dedi adam. Şaşırtıcı derecede kibar sesinde tuhaf, hafif bir aksan vardı. .</p>
<p>“Trae mi?” diye tekrarladı Michael.</p>
<p><span style="font-weight:bold;">“Evet, Trae.” '</span></p>
<p>“Emin inisin?” Michael daha Önce böyle bir isim hiç duymamıştı.</p>
<p>Adam, “Elbette eminim!” diye aynı anda hem fısıldadı hem de bağırdı. “Ne istiyorsun? İki dakikan var.”</p>
<p>Michael bu sözde liderin Viking-vari görüntüsünü umursamamaya çalıştı.</p>
<p>“Anlamak istiyorum,” derken kafasında beliren milyonlarca soruyu nasıl teker teker dile getirebileceğini bilmeyi diliyordu. “Kimsiniz? Yani, gerçekte kimsiniz? Gerçekten Tanjant mısınız ve öyleyseniz Uyku’da neredensiniz? Biz sizin için neden tehdidiz? Janey artık Kaine için çalışmadığınızı söyledi. Bu ne demek oluyor? Amacınız ne?”</p>
<p>Sorular Michael’m dudaklarından dökülürken Trae’nin gözleri büyüdü.</p>
<p>“İki dakikan var dedim,” diye karşılık verdi, “iki saatin değil. Hazır başlamışken Avrupa tarihini de kısaca özetlememi ister misin?”</p>
<p>Bryson’ın sesi Michael’ın cevabını durdurdu. Michael’m ismini yeniden seslendi ve bu kez biraz daha yaklaşmış gibiydi.</p>
<p>“Affedersin,” dedi hızlıca ve derin nefes alıp kendini yavaşlamaya zorladı. “Kimsiniz? Neden buraya gelip bizi tehdit ettiniz?” “Biz Tanjantız,” diyerek bariz olan gerçeği dile getirdi Trae. “Bize ilk kez gerçek et ve kemik bahşedildi. Bunu kazandık ve sizin gibilerin bunu herkes için mahvetmesine izin vermeyeceğiz.” “Herkes için mi? Peki ya et ve kemiklerini çaldığınız o insanlar?” Trae omuz silkti. “Onlar yeterince güvendeler. Yeterince mutlular. Sırayla biraz Uyku’da yaşayacaklar, sonra belki bir gün bir başka şans elde ederler.”</p>
<p>Michael’ın ağzı açık kaldı ama ne diyeceğini bilemedi. “Bir... başka şans mı? Ne demek istiyorsun?”</p>
<p><span style="font-style:italic;">“Michael!”</span> Bu kez bağıran VValter’dı ve sesi hiç de mutlu gelmiyordu. Ve kesinlikle yaklaşmıştı.</p>
<p>“Söylentilere göre,” dedi Trae, VValter’ı duymamış gibi yaparak “ya da ormandaki söylentilere göre mi demeliyim... Kovanı görmüşsün.”</p>
<p>Michael buna inanamıyordu. “Bunu nasıl biliyorsun?” Hatasını ahlayarak, “Görmüş olsam bile,” diye ekledi.</p>
<p>Trae içten bir ifadeyle güldü. “Ne derler bilirsin, bizim de kendimizce yollarımız var. Kovan’ı gördüğünü biliyoruz. Nasıl çalıştığını biliyorsun. Gerçek ölüm yalnızca çok az kişinin başına geliyor, yani karşı olduğun şey hakkında endişelenmene gerek yok.” “Ama artık Kaine için çalışmadığınızı söyledin,” diye karşı çıktı Michael hemen. Bryson’m kendisini her an bulabileceğini biliyordu. “Neden bizim tarafımızda değilsiniz? Neler oluyor?” Trae, Michael’ın gözlerine odaklandı. “Kaine’in kendi planı var. Ve kesin bir şey var ki...” Ayak sesleri yaklaşıyor, çalıları eziyor, dalları ve kurumuş çamları kırıyordu. Tanjant durup sesin kaynağını bulmak için Michael’ın arkasına baktı.</p>
<p>“Nedir?” diye üsteledi Michael. “Kesin olan ne?”</p>
<p>Trae, Michael’a biraz daha yaklaştı. “Kaine, kodunu hazırlayanlardan çok daha zeki ve gelecek vizyonu... tehlikeli. Sana gelince... Janey’nin de söylediği gibi, ya bizimlesin ya da bize karşısın. Tahminlerime göre karar vermen için yaklaşık yirmi dakikan var. Nasıl olur da hâlâ Kaine için çalışmayı isteyebilirsin?” “Onun için çalışmıyorum... hiç çalışmadım!” dedi Michael alçak sesle. “Ama kesinlikle Weber için de çalışmıyorum.” SAG ajanının adını söylemek için eline geçen fırsatı kullandı.</p>
<p>Trae cevap vermedi. Onun yerine saatine baktı. Zaman ilerliyordu.</p>
<p>“Bize ne yapacaksınız?” diye sordu Michael güçsüzce.</p>
<p>Trae başıyla kışlaları gösterdi. “Sayıca sizden çok daha fazlayız. Sadece bunu söyleyeceğim. Ve hiçbir şey-gerçekten hiçbir şeyi kastediyorum- yolumuza çıkmayacak. O kışlalardaki Tanjantların yaptıklarından hoşlanmıyoruz ve buna bir son vermeyi amaçlıyoruz. Şimdi geri dön. Vakit geldiğinde taleplerimizi kabul etmeni öneririm.”</p>
<p>“Michael!”</p>
<p>Arkasını dönünce Bryson’ın birkaç metre ileride iki büyük çam ağacının arasında durduğunu gördü. Michael yeniden Trae’ye döndüğünde adam gitmişti.</p>
<p>“Onu gördün mü?” diye sordu Michael.</p>
<p>“Kimi?” diye karşılık verdi Bryson.</p>
<p>Michael iç çekti. “Boş ver. Bir şey buldun mu?”</p>
<p>“Hayır, bunca zamandır seni arıyordum. Walter da seslendi ama ilerlemeye devam etti; yapması gereken bir işi olduğunu söyledi. Ne oldu? Kimi gördün?”</p>
<p>Michael arkasındaki ağaca yaslanıp yere kaydı. “Sadece adamın teki. Şimdiye kadar bize söylenenler kadar anlaşılmaz birtakım şeyler söyledi. Bence Weber bir şekilde bu insanların arkasında, ki bu da pek bir şeyi açıklamıyor. Ayrıca Kaine’in onlara liderlik etmesinden daha kötü gibi görünüyor.”</p>
<p>“Dostum,” dedi Bryson onu azarlarcasına.</p>
<p>Michael homurdanarak ayağa kalktı. Sanki bin kiloymuş gibi hissediyordu. “Geri dönmeliyiz. Sonra da sanırım buradan ayrılmalıyız. Burada gerçekten kötü şeyler olmak üzere.”</p>
<p><a id="bookmark1"></a>5</p>
<p>Akşam olmaya, kışlaların etrafına karanlık çökmeye başladı. Batan güneşin giderek azalan ışığı birkaç dakika sonra tamamen sönecekti. Michael ile Bryson başlarına bir şey gelmeden ormandan çıktılar ve diğerlerinin çoktan döndüğünü gördüler. Gölgede kalan siluetleri arabaların arkasında toplanmıştı.</p>
<p>“Michael, buraya gel!”</p>
<p>Bu Walter’dı. Ayağa kalkıp kendilerine katılmasını işaret etti.</p>
<p>“Nereye gittin?” diye sordu.</p>
<p>Michael öğrendiklerinin ne kadarını onunla paylaşması gerektiğini bilmiyordu. Neyse ki Bryson daha hızlı davrandı.</p>
<p>“Bir şey buldunuz mu?” diye sorarak konuyu değiştirdi.</p>
<p>“Evet,” diye yanıtladı adam belli belirsiz. Çocukları kaybettiği için öfkeli olduğu barizdi. “İkiniz de orada boğazınız kesilmediği için şanslısınız.”</p>
<p>“Amy döndü,” diye fısıldadı gruptan biri.</p>
<p>“İçeri,” diye emretti Walter, Michael’a sert sert bakarak. Loş ışık, emri daha da tehditkâr kılıyordu. Michael, Bryson’a bakıp başını salladı. Geri dönmeliydiler. Janey’nin verdiği sürenin dolmasına sadece birkaç dakika kalmıştı.</p>
<p><a id="bookmark2"></a>6</p>
<p>Grup kışlaya dönerken Michael onların arkasında kalarak araya mesafe koydu. Binaya en son o girdi ve içeri adımını attığı anda gergin enerjiyi hissetti. Herkes ayakta, Helga’nm etrafmdaydı. Walter doğruca kadının yanına gidip ona ormanda neler öğrendiklerini anlattı. Geride duran Michael Trae isimli adamla daha fazla vakit geçirebilmiş olmayı diliyordu.</p>
<p>“Pek iyi haber yok,” diye duyurdu Helga odadakilere. “Walter yirmi kişilik silahlı bir grup görmüş. O hayalet gibi kızın söylediğinin aksine sadece birkaçı çocukmuş. Amy ve Chris de ağaçların arkasına saklanan başka kişiler görmüşler.”</p>
<p>Konuşmasını nasıl bitireceğini düşünür gibi duraksadı.</p>
<p>“Richard bir kablo bulup kışlanın altına kadar takip etti. Görünüşe bakılırsa bizi Ay’a uçurmaya yetecek kadar çok patlayıcı yerleştirmişler. Onları ne zaman yerleştirdiklerini bilmiyorum ama başımız belada. Ve korkarım gitmeye kalkarsak patlatacaklar.”</p>
<p>“Kabloları kesemez miyiz?” diye sordu Sarah’nm annesi. “Bombaları kullanılmaz hale getirmeyi kimse bilmiyor mu? Etkisiz hale getirmeyi? Her neyse?”</p>
<p>“Kötü bir fikir,” diye karşılık verdi VValter. “Neyle uğraştığımızı bilmezsek elimize yüzümüze bulaştırabiliriz.”</p>
<p>İçerisi sessizleşti. Michael kollarını kavuşturarak düşünmeye çalıştı. Kafasını en çok kurcalayan şey, bu insanların artık Kaine için çalışmadıklarını söylemeleriydi. Michael oynanan oyunlardan bir şey öğrendiyse, o da savaş kazanmak istiyorsanız düşmanınızın kim olduğunu bilmeniz gerektiğiydi.</p>
<p>Helga sesli bir şekilde iç geçirdi. “Bunu söylediğim için üzgünüm ama...”</p>
<p>Işıklar sönünce Helga’nın cümlesi de yarım kaldı. Helga’nın sesinin yerini fısıltılar ve ayak sürüme sesleri aldı. Odada hiç ışık yoktu; Michael hiçbir şey göremiyordu. Tabutların parlaklığı bile sönmüştü. Elektriği kesmişlerdi.</p>
<p>“Sakin olun!” diye bağırdı Helga karanlıkta. “Herkes olduğu yerde kalsın.”</p>
<p>KulakDüğmeleri tıklandı ve herkesin yüzünün önünde AğEk-ranlarımn yeşil ışığı belirdi.</p>
<p>Michael, Sarah’nın ebeveynlerinin Sarah ile kendisinin arkasında olduğunu seçebiliyordu. Michael’dan bile çok korkmuş görünüyorlardı. Gerard’ın elleri Sarah’nm omuzlarındaydı ve Nancy kollarını kocasına dolamıştı.</p>
<p>Helga tekrar konuşmaya başladı. “Amy, Chris, arkadaşlarımızı SinirKutularından çıkarın. Sanırım tek seçeneğimiz...”</p>
<p>Çarpma sesi duyuldu.</p>
<p>Helga cümlesini bitiremedi. Kışlanın uç kısmındaki bir pencereye atılan büyük taşla birlikte hah kaplı zemine cam parçacıkları savruldu. Yumruk büyüklüğündeki taş yuvarlanarak Michael’ın önünde durdu.</p>
<p>Bryson, Michael’a yaklaşıp kulağına fısıldadı. “Dostum, ben bu insanlardan ümidimi yitirmek üzereyim. Bence tek başımı-zayken işleri daha iyi hallediyorduk.”</p>
<p>“Evet, olabilir,” diye cevap verdi Michael. “Sadece bunun için iyi bir zaman değil.”</p>
<p>Daha yakındaki bir pencereden bir taş daha geldi. Michael yerinde sıçradı, az kalsın kalbi duracaktı. Arkasına döndüğü sırada son cam parçacıklarının da büyük taşın etrafında yere saçıldık-larım gördü. Başka bir taş başka bir pencereyi kırmadan önce yalnızca birkaç saniyelik şaşkınlık dolu bir sessizlik oldu, ardından bir tane daha ve bir tane daha geldi. Camlar peş peşe kırılıyor, taşlar halıya çarpıyor ve camlar kristal sinekler gibi uçuyordu. Oda çığlık sesleriyle doldu.</p>
<p>Michael ile arkadaşları içgüdüsel olarak birbirlerine yaklaştılar. Michael sırtında camı hissetti; bir parça ensesine battı.</p>
<p>Gök gürültüsünü andıran şiddetli sesler sonsuzluk gibi gelen bir süre boyunca devam etti. Michael her an havaya uçarak hiçliğe karışacakları düşüncesini bastırmak zorunda kaldı.</p>
<p>Sonra sesler aniden kesildi. Sessizlik o kadar aniydi M Michael bir an duyma yeteneğini yitirdiğinden endişelendi. Sırayla soluk seslerini, pencere pervazından yere düşen cam parçalarının şıngırtılarını duymaya başladı. Hâlâ kimse konuşmuyordu.</p>
<p>En yakınındaki pencerede ani bir hareket MichaePın dikkatini çekti ve ardından uzaktan kiiçük bir kızın kıkırdaması duyuldu.</p>
<p>VValter silahını çıkarıp pencereye doğru yürümeye başladı ama Helga onu durdurdu.</p>
<p>“Üstünlük onlarda, unutma,” dedi. “Ateş açarsan bizi havaya uçururlar. Başka seçeneğimiz yok, dostum. Tabii şey dışında...” Dışarıda daha fazla hareket oldu, daha çok kahkaha duyuldu ve seslere bakılırsa hem kız hem de erkekler vardı. Bu insanlarla ilgili bir şey Michael’ı oldukça rahatsız etmeye başlamıştı. Vücutlarını ne tür Tanjantların ele geçirdiği umurunda değildi; onlar çocuktu ve tehlikeli işlere bulaşıyorlardı. Yetişkinler onları yem olarak kullanıyor olabilir miydi? O kadar kafa karıştırıcıydı ki neredeyse yeniden o hapishane hücresine dönmeyi dileyecekti.</p>
<p>Sonunda Helga’nın son sözünü yakaladı. Ne... ne dışında? İnsanları ona şoke olmuş bir ifadeyle bakıyordu. Sanki bir şeyler dönüyordu da Michael ile arkadaşları anlamıyordu.</p>
<p>“Ciddi olamazsın,” dedi Walter uzun bir sessizliğin ardından. <span style="font-style:italic;">“Sen</span> beni sorgulayacak kadar ciddi olamazsın,” diye karşılık verdi Helga. “Başka seçeneğimiz yok. Buradan çıkıp gitmemize izin vereceklerini mi sanıyorsun?”</p>
<p>“Ama bu, birliğimizi simgeleyen her şeye karşı.” Ürkütücü kahkaha susmamıştı ve sanki perili bir yetimhaneden geliyormuş gibi pencerelerden içeri sızmaya devam ediyordu.</p>
<p>Aniden bir adamın sesi gürledi.</p>
<p>“Bir saatiniz doldu! Liderinizin, ellerini başının üzerine kaldırarak dışarı çıkmasını istiyoruz aksi takdirde orayı havaya uçururuz. Tek bir silah gördüğümüz anda her şey biter.”</p>
<p>Michael sesi Trae’ninkine benzetti; aynı inişli çıkışlı aksana sahipti. Belki de bu, teslim olup oradan gitmeleri için bir fırsattı. Helga ya baktı ama kadının gözlerinden buna katılmadığı aşikârdı.</p>
<p>“Başka seçeneğimiz yok,” dedi bitkince. “Onlara gerçek ölümü vermek zorundayız.”</p>
<p><a id="bookmark3"></a><span style="font-weight:bold;">5. BÖLÜM</span></p>
<p><a id="bookmark4"></a><span style="font-weight:bold;">Uyku Masalları</span></p>
<p><a id="bookmark5"></a><span style="font-weight:bold;">1</span></p>
<p>“Dışarı geliyorum!” diye bağırdı Helga. “Silahsız olacağım ve söyleyeceklerimi duymak istersiniz. Oldukça işinize yarayabilecek bir şeye sahibiz.”</p>
<p>Michael arkadaşlarına dönüp soran gözlerle baktı. Onların da kendisinden daha fazla bir şey bilmedikleri ortadaydı. AğEk-ranlarımn yeşil ışığı parlayarak gözlerini kripton it küreleri gibi aydınlatıyordu.</p>
<p>“Bu kadar konuşma yeter!” diye bağırdı Trae. “Dışarı çıkmak için üç saniyen var.”</p>
<p>Helga hızlıca gidip kapıyı açtı ve dışarı çıktı. Walter peşinden gitmek için bariz bir şekilde can atıyordu ama olduğu yerde kaldı. Yüzünde ölüm saçan, öfkeli bir ifade vardı.</p>
<p>“Gidip bir bakalım,” diye fısıldadı Bryson. Başıyla bir pencereyi gösterip Michael ile Saralı’ya kendisini takip etmelerini işaret etti.</p>
<p>Yavaşça pencereye doğru ilerledikleri sırada ayaklarının altında cam parçalan eziliyordu. Bryson pencere pervazında kalmış birkaç keskin cam parçasını çekip çıkardı ve eğildi. Michael sol, Sarah da sağ tarafında diz çöktü. Michael karanlık sayesinde dışarıda her kim varsa onlardan gizlenmelerini sağlayacağını umuyordu.</p>
<p>“Boş tehdit.” Trae tam yüzüne fener ışığı tutarak Helga’yla konuşuyordu. Etrafları fenerlerini yere doğrultmuş beş ya da altı kişilik bir grupla çevriliydi. “Bizim Tanjant olduğumuzun farkın-dasın, değil mi? Aptal olmak için programlanmadık.”</p>
<p>Helga ellerini başının üzerine kaldırdı. “Bizi köşeye sıkıştırdınız ve birçok şey tehlikede. Bana inanmıyorsan tehlikenin ne kadar büyük olduğunu kanıtlarım. Silahlarınıza sarılıp bizi havaya uçurmaya karar verirseniz de, mesaj çoktan gönderildi. Hepiniz ölürsünüz. Sonsuza dek.”</p>
<p>Michael liderin arkasında duran insanları tam seçemiyordu. Ama Janey’yi çıkarabildi ve boyutlarına bakılırsa grupta başka çocuklar da vardı. Hatta bir erkek çocuğu sekiz ya da dokuz yaşında olmalıydı.</p>
<p>Sakallı adam düşündüğü sırada birkaç dakikalık sessizlik oldu.</p>
<p>“Sence neden bahsediyor?” diye fısıldadı Sarah. “Ne mesajı? Onları nasıl öldürebilir?”</p>
<p>“Gerçek ölüm,” diye yanıtladı Bryson. “Bilmediğimiz bir şeyler dönüyor.”</p>
<p>“Orası kesin,” diye karşılık verdi Michael. Kaba görünmek istememişti; o da hiç fikirleri olmadığı konusunda hemfikirdi.</p>
<p>“Bö!”</p>
<p>Pencerenin diğer tarafında bir kızın suratı belirdi ve Michael korkudan neredeyse kiiçük dilini yutacaktı. Bryson bağırarak geriye düşerken Sarah’yı da yere serdi. Michael donakaldı. Koyu renk gözler ve soluk ten. Kız isterik bir şekilde kıkırdadı ve gözden kayboldu. Michael derin nefes aldı.</p>
<p>“Sessizlik!” diye bağırdı Trae. “Tina, oradan uzaklaş. Hemen!” “Üzgünüm, patron.” Bir kıkırdama daha duyuldu, ardından Michael kızın ağaçlara doğru koştuğunu gördü. Bryson ile Sarah tekrar pencerenin önüne gelip Michael’m yanında diz çöktüler.</p>
<p>“Ben sadece seni korumaya çalışıyordum,” dedi Bryson, Sa-rah’ya. “Kız silahlı olabilirdi.”</p>
<p>Sarah gözlerini devirerek eski yerini aldı. Helga hâlâ dışarıdaydı ve olanları kaçırmak istemiyorlardı.</p>
<p>“Blöfünü görüyorum,” dedi Trae. “Teslim olmayacaksınız ve benim de kaybedecek daha fazla vaktim yok.” Kendi insanlarına döndü. “Öldürün onları,” dedi tüyler ürpertici bir sakinlikle. “Hepsini. Bu kadarı yeter.”</p>
<p>“Şimdi!” diye bağırdı Helga.</p>
<p>Aniden Trae’nin yanında duran kadın ipleri kesilmiş kukla gibi yere kapaklandı. Kolları ve bacakları anormal bir pozisyonda yerde yatıyordu. Yüzünün büyük kısmı gölgede kalıyordu ama Michael gözlerinin karanlıkta parlayan beyazını görebiliyordu.</p>
<p>Trae hemen yanında diz çökerek kadının nabzım kontrol etti. Bir şey söylemesine gerek yoktu; vücut dilinden her şey anlaşılıyordu. Kadın ölmüştü.</p>
<p><a id="bookmark6"></a><span style="font-weight:bold;">2</span></p>
<p>Michael’ın nefesi tıkandı ve sonraki birkaç saniye sonsuzluk gibi geldi. Dışarıdaki grup şoke olmuş bir halde kadına bakıyordu, sonra hepsi aynı anda başlarını kaldırıp Helga’ya baktı. Trae hızla atılarak bıçağını Helga’nın boynuna dayadı.</p>
<p>“Ne yaptın?” diye kükredi. Konuşurken ağzından tükürükler saçıyordu. “Ne yaptığını söyle yoksa o acınası arkadaşlarının her birine uzun ve acılı bir ölüm yaşatırım!”</p>
<p>Helga gayet sakindi. “Beni ya da grubumdan birini öldürmek işleri sadece kötüleştirir. Burayı terk etmediğiniz sürece her otuz saniyede bir biriniz öleceksiniz. Uyku’daki arkadaşlarıma emrim biz buradan gidene kadar geçerli. Patlayıcıları ateşlerseniz gerçek ölümü yaşayacaksınız. Bize bir şey olursa da aynısı geçerli. Şimdi gidin.”</p>
<p>Trae birkaç adım gerilerken eli yanma düştü. “Sen... Sen...” Michael onun dakikalar önce son derece korkutucu o adam olduğuna inanamıyordu. “Helga ne yaptı?” diye fısıldadı.</p>
<p>“Bilmiyorum,” diye cevap verdi Sarah, “ama işe yaradığı kesin.” Helga hâlâ kıpırdamamıştı ama sanki birkaç santim daha uzun görünüyordu. Trae ise afallamıştı. Korku dolu bir ifadeyle Helga’ya bakıyordu.</p>
<p>“Bunu asla yapmayacağımıza yemin ediyoruz,” dedi güçsüzce. “Yemin ediyoruz.”</p>
<p>“Siz mi?” diye sordu Helga. “‘Siz’ kimsiniz? Bizim sizinle bir ilgimiz yok. Dünyayı sizin yaptıklarınızdan korumaya çalışıyoruz. Bunu siz başlattınız; suçu bize atmayın. Şimdi gidin. Sizinle daha fazla konuşmayacağım.”</p>
<p>Helga arkasını döndü, ona sırtını dönmekten korkmadığını göstermek için bir an duraksadı ve sakince kışlaya dönüp kapıyı kapadı. Michael Trae’ye odaklandı. Grubundan birkaç kişi adamın etrafında toplanmış hararetle bir şeyler fısıldıyorlardı. Trae onları fark ettiyse de belli etmedi çünkü gözleri Helga’nın girdiği kapıya odaklanmıştı.</p>
<p>Biri Michael’m omzuna hafifçe vurunca yerinden sıçradı. Dadısıydı.</p>
<p>“Neler oluyor?” diye sordu Helga.</p>
<p>Michael daha cevap veremeden dışarıdan bir çığlık duyuldu. Dışan bakınca bir kızın -gördüğü en küçüklerinden biriydi- Trae’nin ayaklarının dibine yığıldı. Bir kadın çocuğun cansız bedenini liderinin yanma taşımış gibi soluk soluğa diz çöktü.</p>
<p>“Öldü,” dedi kadın ortaya. “Yanımda bir anda yere düştü.” Helga’nın sesi Michael’m arkasından yankılandı: “Ve her otuz saniyede bir, bir kişi daha ölecek! Buradan gidin! Hemen!”</p>
<p>Trae sonunda kendine geldi. “Yaratıcımın üzerine yemin ederim ki buna pişman olacaksın, Tanjant,” derken sesi fısıltıdan biraz yüksekti. Ardından arkasını döndü. Michael onun, adamlarına oradan ayrılma emri vermesini bekledi ama Trae bunu yapmadan yavaşça oradan uzaklaştı ve yanında gelenler de onu takip etti. Michael onların ağaçların arasında hayalet gibi gözden kaybolmalarım izledi.</p>
<p>“Toplantı yapmalıyız,” diyen Helga’nın sesi o kadar da kendinden emin çıkmadı. “Kıyamet kopacak.”</p>
<p><a id="bookmark7"></a>3</p>
<p>Kışlanın en sonundaki odada, masa ve sandalyelerin olduğu eski ofiste buluştular. Köşede bir karyola vardı ve Michael, bu odanın Helga nm özel alanı olup olmadığını merak etti.</p>
<p>Helga geniş ahşap masanın arkasındaki sandalyeye geçerken, “Oturun,” dedi. Michael, arkadaşları, Saralının ebeveynleri, Walter ve Amy isimli kadın çağırılmıştı. Kollarını kavuşturup arkalarında duran Walter haricinde herkes oturdu. “Sinirlendiğini biliyorum,” dedi Helga ona. “Bu yüzden sana bir açıklama borçluyum. Michael ve hepiniz neler olduğunu bilmeyi hak ediyorsunuz.”</p>
<p>“Haklısın,” dedi Walter. Michael’a sanki daha fazla şey söyleyecekmiş gibi geldi ama adam başka bir şey söylemedi.</p>
<p>Helga iç çekti. “Sadece iki tanesi öldü.”</p>
<p>Bu, YValter’m yeniden patlaması için yeterliydi. “Sadece iki mi? Sadece iki. Sanırım dört demek istedin. İki kişiye gerçek ölümü getirdin, yani iki insan ve iki Tanjant. Dört varlık bir daha asla var olmayacak. Hiçbirimize danışmadan, sana katıldığımızda üzerinde anlaştığımız her ilkeye karşı geldin. Üstelik bir de liderimiz olacaksın!”</p>
<p>Helga ayağa kalkıp elini masaya vurdu. “Evet! Liderinizim! Ve yapmam gerekeni yaptım! Bunu yapmasaydım çok daha fazla insan ölecekti; bunu biliyorsun, Walter!”</p>
<p>“Onlarla savaşabilirdik,” diye itiraz etti adam. “Teslim olmayıp savaşabilirdik. Ya da teslim olup en baştan başlayabilirdik. Ya da uzlaşmayı deneyebilirdik. Önlemeye çalıştığımız tek şeyi yapmak dışında her şeyi yapabilirdik!”</p>
<p>“Bize ültimatom verdi,” dedi Helga daha sakince. “O patlayıcıları ateşleyip hepimizi öldürmesini riske atamazdım. Henüz Kovan’da yedeklenmemiş dört kişi de dahil.” Sırayla Bryson, Sarah, Gerard ve Nancy’yi gösterdi. “Gerçek ölümden mi konuşmak istiyorsun, eh hu insanlar arkadaşımız ve arkama yaslanıp bunun onların başına gelmesine izin vermeyecektim. Başka seçeneğim yoktu!” “Bir seçeneğin vardı,” diye karşılık verdi Walter.</p>
<p>Helga tekrar oturdu. “Kaybedeceğimizden çok daha fazla hayat kurtardık.”</p>
<p>VValter, “Ama...” diye başlamıştı ki Helga sözünü kesti. “Yeter!” diye bağırdı. “Çıkıp bir darbe planlamak istiyorsan git ve yap. Gerekçelerini açıkla ve yandaş topla, Ama ben gerekli şeyi yaptım ve şimdi önümüze bakmamız gerekiyor.”</p>
<p>Walter ne cevap verdi ne de odadan çıktı. Yere bakarak öfkeyle nefes aldı.</p>
<p>Michael oturup şaşkınlıkla etrafına baktı, neler olduğunu anladığından emin değildi. Hepsinin içinde dikkatini çekense Hel-ga’mn, arkadaşlarım ve Sarah’nm ailesini göstermesiydi. Özellikle onları göstermişti, Michael’ı değil. Bu basit hareket bile çok şey ifade ediyordu.</p>
<p>Bryson sessizliği bozdu. “Biri lütfen bize gerçek ölümün ne olduğunu söyleyebilir mi artık?”</p>
<p>“Detaylı bir şekilde,” diyen Sarah başını onaylarcasına salladı. Helga masaya eğilip ellerini birleştirdi. “Daha önce yaptığım açıklamayı hatırlıyor musunuz? Nasıl olduğunu tam bilemesek de bir Tanjant’ın insan vücudunda var olabilmesi için asıl kişinin bilinciyle bir bağ gerekiyor. Koparılamayan bir bağ, aksi takdirde vücut ölür. Kovanın var olma sebebinin bu olduğunu düşünüyoruz.” Ovduğu ellerine bakarken derin nefes aldı. “Gerçek ölüm, Kovan’da saklanan bilincin yok edilmesiyle gerçekleşiyor. Bu bir Tanjant ya da insan olabilir. O... insanı, Tanjant’ı, bilinci, ne derseniz, Kovan’da yok ederseniz sonsuza dek ölmüş olur. Uyanık’ta bir vücuda bağlıysa o vücut da ölüyor. Bildiğimiz kadarıyla varlıkları son buluyor.”</p>
<p>Duraksadı. “Ama bu, sözde gerçek ölümün sadece bir yolu. Aslında gayet basit. Biri -Tanjant ya da insan- yedeği olmadan ölürse gerçekleşiyor. Ölüm nasıl olursa olsun; sanalda ya da gerçekte. Kovan’da yedeği yoksa kişinin aklı, anıları ve özü sonsuza dek yok oluyor.”</p>
<p>Michael zihninde Kovan’ı canlandırıyordu. Bunu nasıl yaptıklarını, bilinci nasıl öldürdüklerini merak etti. O engin alanda tüm o turuncu kapsüllerle birlikte siızüidüğiinü, sanal alev makinesiyle bir tanesini yaktığını hayal etti. İçindeki akıl yanıp kül olduğu sırada atılan çığlıkları neredeyse duyabiliyordu.</p>
<p>Bu görüntüyü aklından çıkarıp Helga’ya döndü. “Benim yedeğim hâlâ duruyor, değil mi?”</p>
<p>Odadaki herkes Michael’a baktı.</p>
<p>Helga başını yavaşça onaylarcasına salladı.</p>
<p>“Jackson Porter’ın da öyle,” diye devam etti. “Yani onu kendi vücuduna geri yerleştirirsek ben Uyku’da varlığımı sürdürebilirim. Öyle mi?”</p>
<p>Helga bir kez daha başını onaylarcasına salladı. Neredeyse üzgün görünüyordu.</p>
<p>“Yani Sarah ve diğerlerini gösterdin çünkü patlayıcılar hepimizi öldürürse onlar dışında kimse gerçek ölümü yaşamayacaktı. Kovan’da saklanan programlarımıza dönecektik.” Duraksadı. “Onlar dışında.” Arkadaşlarını işaret etti. “Yedekleri yok.” Kelimeler soğuk ve sertti.</p>
<p>Helga kalkıp masanın diğer tarafına gitti ve masaya yaslandı. “Tüm söylediklerin doğru, Michael. Diğer Tanjantlarla toplanıp buraya gelebilmek için bedenleri ödünç almak üzere Ölümlülük İlkesi’ni kullanma kararı aldığımızda kendimize önemli birtakım sözler verdik. Bunlardan biri de kim olursa olsun, bedeli ne olursa olsun, gerçek ölümden kaçınmaktı. Ama bugün bu kuralı çiğnedim çünkü önümde iki korkunç seçenek vardı. Ben bu kararla yaşamak zorunda kalacağım ama şu an ilerlememiz gerekiyor. Sizin de yardımınızla Kaine’i, Kaine’in arkasında kim varsa onu ve bu akşam tanıştığımız bu küçük grubu durdurabiliriz.”</p>
<p>Kollarını kavuşturup yere baktı. “Kendimize Tanjant Birliği diyoruz. Seni benden aldıklarından beri SanalAğ’ın iç çalışmaları çöküyor. Bazı Tanjantlar ana programlarından ayrıldı. Kaine’in ne yaptığını gördük ve buna karşı savaşmaya karar verdik. Her şeyi eski haline çevirmek istiyoruz. Ve seni geri istiyordum. Amaçlarımızın aynı olduğunu düşünüyorum. Haksız mıyım?”</p>
<p>Michael, Tanjant ile arkadaşları kışladan uzaklaştıklarından beri sessizliğini koruyan Sarah’ya baktı. <span style="font-style:italic;">Kız</span> ona üzgün gözlerle hafifçe gülümsedi.</p>
<p>Michael iç geçirdi. “Kaine’i kesinlikle durdurmak istiyoruz, Helga. Ama sanki gözden kaçırdığımız çok büyük bir şey varmış gibi hissediyorum. Bu, Kaine’in düşmanımız olduğunu söylemek kadar basit değil. Gerçekten neler olup bittiğini öğrenmemiz lazım ve bence buna başlamak için en doğru yer Kutsal Vadi. Eğer... Ölümlülük İlkesi’ni sekteye uğratabilirsek en azından Tanjantların SanalAğ’dan çıkmalarını durdurmuş oluruz.”</p>
<p>Helga el çırptı. “Seni iyi yetiştirmişim. Kovan yalnızca bir depolama tesisi; asıl Ölümlülük İlkesi tam da söylediğin yerde gerçekleşiyor.” Ana salona çıkan kapıyı işaret etti. “Biz de boş oturmuyorduk. Orada nelere sahip olduğumuzu gördün. İnsanlar, SinirKutuları, AğEkranları. Çalışıyorduk ve sonraki aşamaya geçmeye hazırız.”</p>
<p>Bu kez Bryson konuştu. “Bence bizi bilgilendirsen iyi edersin.” “Dünyada neler olduğunu bilmek istiyorum,” diye ekledi Sarah. “Ajan Weber’in Lance cihazıyla kurduğu tuzağa düşmemizden önce bile durum giderek kötüleşiyordu.”</p>
<p>“Cevaplarımız var,” diye karşılık verdi Helga. “Ve olası planlarımız da. Ama öncelikle bence hepimizin dinlenmesi gerekiyor. Hemen şimdi işe koyulmak herkesi daha da perişan eder.”</p>
<p>Michael her ne kadar meraklı ve gergin olsa da HelgaVa katılmadan edemedi. Tam o saniye her an kırılacak gibi görünen ahşap sandalyenin altma kıvrılıp uykuya dalabilirdi.</p>
<p>“İlk görmenizi istediğim şey Kovan’dı,” dedi Helga. “Sonra planımızdan sapmak zorunda kaldık.” Kapıya doğru ilerledi. “Birkaç karyola daha getireceğiz. Hepiniz bu odada uyuyabilirsiniz. Sabah olduğunda SanalAğ’a Dalarız ve ben de planımızı ve kaynaklarımızı açıklarım.”</p>
<p>Helga odadan çıkmadan önce Michael’ın son fark ettiği şey, kadının ana salona dönerken Walter’ın bakışlarını nasıl da görmezden geldiğiydi.</p>
<p><a id="bookmark8"></a>4</p>
<p>Michael karyolasında ellerini başının arkasında birleştirmiş, tavanı izliyordu. Tavandaki gölgelere bakıyordu ve ne kadar bakarsa gölgeler daha fazla hareket ediyor, dönüyor, bir şeyi gizliyor gibi görünüyordu. Kendisini Uyku’daymış gibi hissetmesine neden oldu.</p>
<p>“Dostlarım,” dedi birkaç metre ötedeki karyolada yatan Bryson, “bugünün oldukça garip geçtiğini söyleyebiliriz.”</p>
<p>Sarah ofisin diğer tarafında, annesiyle babasının yatağının arasındaydı; babası çoktan sessizce horlamaya başlamıştı ve Nancy de beş dakikada bir uyumaları için onları azarladıktan sonra sonunda uykuya dalmıştı. Karyolalardan biri gıcırdadı, ardından bir gölge hareket etti ve hafif ayak sesleri duyuldu. Sarah, Michael’ın karyolasının yanında yere oturdu ve elini okşadı.</p>
<p>“Garip demek yetersiz kalır,” dedi.</p>
<p>“Eski oyun günlerimizi fazlasıyla sıkıcı kılar,” diye ekledi Bryson.</p>
<p>Michael bir dirseği üzerinde doğruldu. Sarah yakınında ve sıcaktı ve bu onu biraz rahatlatıyordu. “Benden nefret etmediğinize inanamıyorum,” dedi. “Sizi bu saçmalığa sürüklemeden önce hayatınızın ne kadar güzel olduğunu düşünün.”</p>
<p>“Ah, lütfen yine başlama,” diye sızlandı Sarah. “Sanki evde oturup dünyanın Tanjantlar tarafından ele geçirildiğini ve çökmekte olduğunu bilmesek daha iyi olacaktı. En azından şimdi bu konuda bir şey yapma fırsatımız var.”</p>
<p>“Ama sorun da bu,” dedi yüzü karanlıkta kalan Bryson. “Ne yapacağız? Kutsal Vadi’ye gitsek ve bir şekilde Ölümlülük İlkesi’ni ortadan kaldırmayı başarsak bile Kaine ya da başka biri yeniden kodlamış olabilir. Ayrıca her geçen saniye daha da büyüyen devasa Kovan var. Onu yok edersek kim bilir kaç kişiyi öldürürüz. Şu gerçek ölüm saçmalığı.”</p>
<p>Sarah şakaklarını ovuyordu. “Çocuklar, bir süreliğine mutlu şeylerden bahsedebilir miyiz? Uyku’yla, Kaine’le, Tanjantlarla ya da toplu katliamlarla ilgisi olmayan şeylerden? Lütfen?”</p>
<p>Michael onun omzuna dokundu. Sarah’yı tanıdığından beri kız hiç bu kadar müthiş bir şey söylememişti.</p>
<p>“Konuşacak başka ne var ki?” diye sordu Bryson. “En sevdiğimiz çocukluk anımızı falan mı anlatacağız?”</p>
<p>“Aslında evet. Bu harika bir fikir,” dedi Sarah aniden neşelenerek. “Tam olarak bunu yapacağız. Sen başla, Bryson.”</p>
<p>“Ne? Ciddi misin?”</p>
<p>“Kesinlikle.”</p>
<p>Gölgede kalan Bryson bacaklarını savurup karyolada oturdu ve dirseklerini dizlerinin üzerine koydu. “Pekâlâ,” dedi. “Bunu sen istedin. Ama benim dâhi bir çocuk olduğum gerçeği hayallerini yıkacak; dünyanın en zeki adamı olma yolunda ilerliyordum.” “Bu riski alacağız,” diye mırıldandı Michael.</p>
<p>Bryson ellerini ovuşturup başladı. “Pekâlâ, sanırım... beş yaşındaydım. Küçük bir çocuktum ama bu, aptallığımın bahanesi olamaz. Yani cidden beyinsiz bir çocuk olmalıydım. BelM daha sonra implant yapılmıştır. Ya da belki Tanjantımdır!”</p>
<p>“Komik değil,” dedi Sarah. “Ayrıca ne kadar aptal bir çocuk olduğunla ilgili mükemmel hikâyene gelebilir misin artık?” Michael rahatsız olmamıştı. Tanjant olduğunu kabulleneli uzun zaman oluyordu. Ne kadar espriye vururlarsa o kadar iyiydi. Kendisi için oldukça büyük ve rahatlatıcı bir değişiklikti.</p>
<p>“Noel’di,” dedi Bryson. “Kar yağıyordu, her yerde parlak lambalar asılıydı, salonda gerçek bir ağaç vardı. Dostum, ağaç o kadar güzel kokuyordu ki... Babam kesmişti, ben de izlemiştim. Adamın birinin arazisinden çaldığımıza eminim ama o başka konu. Neyse, ben en küçük kardeşim; üç ağabeyim ve bir ablam var. Hepsi okuldaydı ve annem de biraz kestirmek için üst kata çıkmıştı. Ben de zavallı küçük çocuk olarak salonda oturmuş, ağacın altındaki bir yığın hediyeye bakıyordum. O kadar cezbediciydi ki. Sanki paketler benimle konuşuyor, bana hediyelere bir göz atıp annemle babamın herkese neler aldığına bakmamı söylüyorlardı.” “Gizlice Noel hediyelerine mi baktın?” diye sordu Sarah. “Bu mu yani? Hangi çocuk bunu yapmamıştır ki?”</p>
<p>“Şey, ben yapmadım,” dedi Michael. “Ben Yahudi’yim.” Sarah güldü. “Ne? Öyle mi? Bunu nasıl bilmem?”</p>
<p>“Ailem o kadar da dindar değildi.”</p>
<p>“Affedersiniz? Bitirebilir iniyim?”</p>
<p>Sarah tekrar gülünce Michael kendini biraz daha rahat hissetti. Bu sesin ne kadar müthiş olduğ-unu ve onu ne kadar özlediğini unutmuştu.</p>
<p>Bryson sürükleyici hikâyesine devam etti. “Her neyse o yalnız, soğuk kış günü Budala Bryson’m aklına dâhiyane bir plan geldi. Eğer tüm hediyeleri açarsam ve sonra -sıkı durun- paket kâğıtlarını saklarsam annem onları benim açtığımı anlamazdı. Böylece tüm hediyelerin -ağabeylerimin ve ablamınkiııi bile- paketlerini yırtıp açtım.. Yaklaşık yirmi dakika boyunca dünyanın en mutlu çocuğuydum. Tüm kâğıtları kurutma makinesinin arkasına tıkıştırdıktan sonra gerçek bir dâhi gibi paketleri açılmış hediyeleri yeniden ağacın altına yerleştirdim. Sonra koltuğa oturdum ve annem uyanıp aşağı inene kadar bir kitaba baktım. Farklılığı anlamayacağından emindim.”</p>
<p>Zafer anının etkisini artırmak için duraksadı.</p>
<p>“Vay canına,” diye fısıldadı Sarah. “Cidden aptalcaymış.” “Sonra ne oldu?”</p>
<p>“İnanılmaz ama annem hemen ne yaptığımı anladı,” diye yanıtladı Bryson. “Paket kâğıtları tutuşup bütün evi yakmadan onları kurutma makinesinden kurtardı ve kardeşlerim okuldan dönmeden hepsini tekrar paketledi. Hiç sıkıntı olmadı.”</p>
<p>“Sana ne yaptı peki?” diye sordu Sarah. “Eminim bir yanı kahkaha atmak isterken diğer yanı öz çocuğunu öldürmek istemiştir.” Michael eski günlerdeki gibi vakit geçirmenin tadını çıkararak güldü.</p>
<p>“Bence annem akıllıca davrandı,” diye açıkladı Bryson. “Tarihi bir aptallık yaptığımın farkında olduğumu biliyordu. Hayatım boyunca bu utançla yaşamak da yeterli bir cezaydı ama içten içe öfkeden köpürdüğüne eminim. Bu hikâyeyi herkese anlatır.” “İtiraf edeyim, duyduğum en iyi hikâyelerden biri,” dedi Michael. “Şimdi kendimi daha akıllı ve daha iyi hissediyorum.” “Öyle hissetmelisin,” dedi Bryson. “Tamam, şimdi sıra kimde?” “Ben anlatayım,” dedi Sarah. “Size teyzemin üzerine işememi anlatacağım.”</p>
<p>On dakika sonra Michael gülme krizine girmişti ve duramıyordu. Karyolasında gürültüyle horlayan Gerard kesinlikle farkında değildi ama Nancy onları birkaç defa uyarıp Sarah’ya artık uyuması gerektiğini söyledi. Sarah biraz sonra yatacağına söz verdi. “Bunun yaşanmış olması imkânsız,” dedi Bryson.</p>
<p>Sarah kendinden emindi. “Hayır, yaşandı! Yemin ederim. Büyükannemin koltuğunda uyuyordu ve benim de uyurgezerlik sorunum vardı. Ölü gibi yatmadıkları bir zamanda annemle babama sorabilirsiniz.”</p>
<p>“İyi de fiziksel olarak,” diye itiraz etti Bryson. “Yani nasıl dengede durdun?”</p>
<p>Bu, Michael’ın yeniden kahkahalara boğulmasına sebep oldu; bu kadar çok gülmekten yüzü ve göğsü acıyordu. Kaine hayatını mahvetmeye başlamadan önce bile böyle hissetmemişti.</p>
<p>“Bence bu konu üzerinde yeterince durduk,” dedi Sarah. “Sıra Michael’da.” Michael’m yatağına yaklaşınca dışarıdan gelen hafif ışık gözlerini aydınlattı. “Bu iki hikâyeyi nasıl geçeceksin bakalım.” Michael dirseğine o kadar uzun süre dayanmıştı ki canı acıyordu. Bacaklarını çekip altına alırken kolunu ovdu. “Bilmiyorum. Biraz düşüneyim.”</p>
<p>Sessizlik çökünce Michael ne kadar uzun zamandır konuşup güldüklerini fark etti. Sessizlikte bir gariplik vardı ve bunun tam olarak neden kaynaklandığını biliyordu.</p>
<p>“Geçmişi düşünmek tuhaf,” dedi. “Yani neyin gerçek anı olup olmadığım bile bilmiyorum. Belki de çoğu geçmişime programlanmıştı, kim bilir.”</p>
<p>“Unut bu saçmalığı,” dedi Bryson. “Senin hayatın senin hayatın. Şimdi ben uyuyakalmadan önce iyi bir hikâye anlat.” Michael kollarını dizlerine dolarken hâlâ düşünüyordu. Nihayet birkaç dakikanın sonunda duyurdu: “Buldum! Babamın beni az kalsın bir taşla öldürmesini anlatacağım.”</p>
<p>Bu hikâyeyi anlatmak tuhaf hissettiriyordu. Tanjant olduğunu öğrendiğinden beri birçok kişinin kanıksadığı şeylere bile güvene-meyecek duruma gelmişti. Gözlerinin gördüğüne. Parmaklarının hissettiğine. Aldığı tada, nefese, kokuya... Tüm bunların gerçek olup olmadığını nasıl bilecekti?</p>
<p>Ama karanlıkta otururken, Gerard’m horlamaları geri plan müziği gibi duyulurken hatırladı. Küçük bir çocuk olarak yaşadığı hayatı hatırladı ve hiçbir şey bunu ondan alamazdı.</p>
<p>“Babam kamp yapmayı çok severdi,” dedi. “Bayılırdı. Özellikle de havası kirli bir şehirde yaşadığımız için. İki ayda bir eşyalarını hazırlar, heyecanlı küçük bir çocuk gibi evin içinde koşar dururdu ve sonra bizi bir kamyonete bindirirdi, Helga’yı bile. Helga'hep olurdu. O da ailemizin bizim kadar üyesiydi.”</p>
<p>“Genelde nereye giderdiniz?” diye sordu Sarah.</p>
<p>“Apalaş Yürüyüş Patikası üzerinde, dağda bulabildiği en uzak yere. Bazen saatlerce araba kullanırdı. Benim Uyku’ya Dalmama izin verilmediği zamanlardı, bu yüzden ben de kamp yapmayı en az babam kadar severdim. Bir maceraydı.”</p>
<p>Zihninde canlandırırken duraksadı. “Kamp ateşinin kokusunu alabiliyorum; her zaman en iyi kısmı o olurdu. Çatırtılar, patlama sesleri ve kızgın kömür. Annem pek hoşlanmazdı ama dayanırdı çünkü sanırım beni ne kadar mutlu ettiğini görüyordu. Tabii babamı da. Helga ise kendini kaptırırdı. Adeta bir korucuya dönüşür, emirler yağdırır, kullanmayacağımız kadar çok odun toplardı. Fakat ormanı yakmamamız için de gerekeni yapardı.” “Güçlü bir kadın,” diye fısıldadı Sarah.. Michael ses tonundaki gülümsemeyi duyabiliyordu.</p>
<p>“Neyse bir gün,” diye devam etti Michael, “sanırım izci talandım çünkü tek başıma yürüyüş yapmaya karar verdim ve kimseye gideceğimi söylemedim. Bir dağa tırmandım ve diğerine geçtim; aslında daha çok tepe sayılırlardı, o kadar yüksek değillerdi. Aklımdan ne geçiyordu bilmiyorum. Belki bir antik mezar ya da birkaç tane temren bulacağımı düşündüm, kim bilir. Sanırım ben de Bryson gibi aptaldım.”</p>
<p>“Yalnız değilmişim,” dedi arkadaşı soğuk bir ifadeyle.</p>
<p>Eski anısına dalan Michael onu duymadı bile. “Tabii ki kayboldum. Nerede olduğum hakkında en ufak fikrim yoktu. Adımlarımın izini takip etmeye çalıştım ama aym dağda daire çizdiğimden emindim.”</p>
<p>“Berbat,” dedi Sarah. “Kaç yaşmdaydm?”</p>
<p>“Dokuz ya da on. Korkudan ölecektim çünkü hava kararmaya başlamıştı. Aileme ve Helga’ya seslendim ama beni duymadılar. Dehşete kapıldım; ağlamaya başlayıp iyice kendimi kaybettiğimi hatırlıyorum. Sonunda küçük bir patikaya girdim ve... bilmiyorum. Tam olarak dua etmedim ama babama ulaşmaya çalıştım. Gelip beni bulması için zihnimden ona yalvardım.”</p>
<p>Michael yeniden dirseklerine yaslanarak bacaklarını uzattı. Sarah kolunu onun dizlerine koyup baktı. Gözleri karanlıkta kalıyordu ama Michael onun kendisine bakmasına sevindi.</p>
<p>“İki ya da üç dakika geçmemişti ki devasa bir kaya parçası dağdan tam durduğum yere doğru yuvarlanmaya başladı. Görmeden önce ağaçlara çarpma ve çalılıkları ezme sesini duydum. Kafamı kaldırdığımda birkaç çamın arasından tam üzerime geldiğini gördüm. Yoldan çekildim ve sadece bir santimle beni ıskaladı. Ağacı resmen paramparça etti.”</p>
<p>Bryson ile Sarah kıpırdamıyorlardı ve Michael onların soluklarını belli belirsiz duyuyordu.</p>
<p>“Bunun bir işaret olabileceğini düşünerek kayanın geldiği yolu takip ettim. Kolay oldu çünkü zaten yuvarlanırken kendi yolunu oluşturmuştu. Beni nereye götürdüğünü anladığınızı düşünüyorum.”</p>
<p>“Ailene,” diye karşılık verdi Sarah.</p>
<p>“Evet. Önce babamı gördüm. Beni görür görmez koşmaya başladı -birkaç kütüğün üzerinden atladı- ve bana sıkıca sarıldı. O kadar sıkı sarılmıştı ki sırtımın çıtladığını hatırlıyorum. Eminim ben de en az onun kadar sıkı sarılmışımdır. Sonra annemle Helga da geldi ve hepimiz birden hem ağlıyor hem sarılıyor hem gülüyorduk. Çılgıncaydı, hiç unutmayacağım. Özellikle de bir şeyi.”</p>
<p>“Neyi?” diye sordu Bryson.</p>
<p>“Babamı. Ağlıyordu; gözleri kıpkırmızı ve şişmişti. Bir kez olsun tek başıma yürüyüşe çıkıp kaybolmamla ilgili bir şey söylemedi. Bir kere bile. Dersimi fazlasıyla aldığımın farkındaydı. Görünüşe bakılırsa dünyadaki tek aptal çocuk sen değilmişsin, Bryson.” Sarah yüzünü silince Michael belki -sadece belki- onu ağlatmış olabileceğini düşündü.</p>
<p>“Bu çok tatlı,” dedi Sarah. “Bunu bize daha önce anlatmadığına inanamıyorum.”</p>
<p>Arkadaşları karanlıkta muhtemelen göremeyecek olsalar da omuz silkti. “Ben... Bilmiyorum. Bunun gibi bir sürü anım var. Yani hangisi gerçek, hangisi değil? Sanırım bunun gerçekten yaşandığında karar kılmak zorundayım. Özlüyorum...”</p>
<p>Sesi boğuklaştı ve göğsüne bir ağırlık çöktüğünü hissetti. Yatağına uzandı ve Sarah’ya arkasını döndü. Sarah onun omzunu sıvazladı ve eğilip yanağından öptü. Mucizevi bir şekilde Bryson tek kelime etmedi. Sarah elini Michael’m sırtında gezdirerek bir ya da iki dakika bekledi, ardından kalkıp kendi yatağına gitti.</p>
<p>“İyi geceler,” dedi odanın diğer tarafından.</p>
<p>“Tatlı rüyalar,” diye karşılık verdi Bryson.</p>
<p>Michael da güçlükle, “İyi geceler,” dedi.</p>
<p>Sarah bir dakika sonra, “Sizi seviyorum çocuklar,” dedi ve sonunda gece onları ele geçirdi.</p>
<p><a id="bookmark9"></a><span style="font-weight:bold;">6. BÖLÜM</span></p>
<p><a id="bookmark10"></a><span style="font-weight:bold;">TARİH DERSİ</span></p>
<p><a id="bookmark11"></a>1</p>
<p>Michael ertesi sabah uyanıp Helga’nın ofisinden çıktığında kışla hareketliydi. Tanjant Birliği harıl harıl kutu hazırlıyor ve onları arabalara yüklüyordu.</p>
<p>Michael hâlâ bulanık gören gözlerini ovarak etrafındaki hareketliliğe baktı.</p>
<p>“Neler oluyor?” diye sordu, duvara yaslanmış, sıcak ve buhar çıkaran bir şeyle dolu fincandan bir yudum alan Bryson’a.</p>
<p>“Helga bazılarımızın gideceğini söyledi,” diye cevap verdi arkadaşı. “Bazıları da burada kalacakmış; ihtiyacımız olduğunda buluşmak için Tabutları kullanacaklar.”</p>
<p>“Biz hangi gruptayız?”</p>
<p>“Biz Helga’yla gidiyoruz. Sen, ben, VValter ve birkaç kişi daha.” Bryson fincanıyla, Amy’yle konuşan VValter’ı işaret etti. “Sanırım SAG’dan biriyle buluşmayı deneyecekler.”</p>
<p>“Ne? Hayır,” dedi Michael bir anda tamamen uyanarak. “Şu an en son konuşmak istediğimiz insanlar onlar. Onlara güvenemeyiz.” “Evet, bu konuda sana katılıyorum. Gerçi Helga, Ajan VVeber’den uzak durmamızı söylemişti. Neyse, sen kalktığında Uyku’ya Dalacağımızı ve kaçırdığımız konular hakkında bizi bilgilendireceğini söyledi. Öğlene doğru yola çıkmak istiyor.”</p>
<p>Michael bundan hoşlanmadı. Helga ne isterse yapardı; Weber’i görmeyi ya da SAG’a gitmeyi kabul etmek dışında.</p>
<p>“Asıl olay,” diye devam etti Bryson, “Sarah’nın ailesi onun gitmesine izin vermiyor. Macera günlerinin bittiğini söylüyorlar. Sarah sabahtan beri onlarla mücadele ediyor. Sanırım tartışmayı dışarı taşıdılar.”</p>
<p>Michael cevap veremeden Helga ön kapıdan içeri girdi. Onları görünce gözleri parladı ve yanlarına ilerledi.</p>
<p>“Günaydın, uykucu,” derken hiç de dalga geçer gibi bir ifadesi yoktu. “Umarım iyi dinlenmişsindir. Haydi kahvaltı yap, sonra Uyku’da size göstermek istediğim bazı şeyler var. Sonraki adımımızla ilgili nihai kararı vermeden önce sizi son gelişmelerden haberdar edeyim.”</p>
<p>“Aç değilim,” dedi Michael. “Hemen yapalım.”</p>
<p>Helga başını onaylarcasına salladı. “Bana uyar. Sarah’yı da al. Ailesi zaten büyük kısmını biliyor. Eminim onlardan biraz uzak kalmak hoşuna gidecektir.” Gözleri her şeyi açıklıyordu. Dışarıda uzun zamandır tartışıyor olmakydılar.</p>
<p>“Ben onu bulurum,” dedi Michael. “Siz Tabutları hazırlayın.”</p>
<p>Michael onu bulduğunda Sarah bir ağaca yaslanmış tek başına duruyordu, ailesi görünürde yoktu ve belli ki ağlıyordu. Michael’ın yaklaştığını gördüğünde biraz morali bozuldu; sanki böyle bir durumda yakalandığı için utanmıştı.</p>
<p>“Hey,” dedi Michael onu anladığını gösteren bir gülümsemeyle. “Yine kötü çocuk mu oldun? Kimse sana ailene sürekli uyman ve onları gururlandırman gerektiğini öğretmedi mi?”</p>
<p>“Onları sevdiğimi biliyorsun, Michael.” Sesi yorgundu. “Ama onlar etrafımdayken bunlarla uğraşmam çok zor. Hâlâ onların küçük kızıyım ve yapmam gereken şeyi yapmama asla izin vermezler.” “Kaçıp öldürülmeni falan istemiyorlar,” dedi Michael.</p>
<p>“Hey, sen kimin tarafmdasm?”</p>
<p>“Üzgünüm.” Sarah’ya yaklaşıp sarıldı. “Bir yolunu bulacağız, tamam mı? Belki onları da bizimle gelmeye ikna edebiliriz. Helga ne planladıysa bize ihtiyacı var ve biz de Kutsal Vadi’ye dönmek için her türlü yardıma açığız. Ayrıca sen olmadan bunu asla yapmam.” Sarah iç geçirdi. “Uyku’dayken daha kolaydı. Ya da.Kendini durdurdu ama Michael tam olarak ne söyleyeceğini biliyordu. Ailesi kaçırıldığında, alıkonulduğunda ve onun bir şey yapmasını engelleyemediğinde her şey daha kolaydı.</p>
<p>“Haydi gel,” dedi Michael. “Her şeyin sırası var. Helga bize ne göstermek istiyormuş bakalım, sonra tekrar deneriz. Sen olmadan gitmeyeceğim.”</p>
<p>Sarah ona sıkıca sarılıp yanağından öptü. Dudakları da gözyaşları kadar ıslaktı.</p>
<p>“Tüm bunlar kafamı çok karıştırıyor,” diye fısıldadı. “Tanjant olarak hayatın, bu bedenin içindeki hayatın, olan biten tüm tuhaflıklar... Ne olduğunu gerçekten bilmiyorum ama kim olduğunu biliyorum. Ve seni seviyorum, Michael. Gerçekten seviyorum. İstediğin kadar gözlerini devir ama sen her kimsen,” yüzünü iki yandan tutarak onu yavaşça sarstı, “ona âşığım.”</p>
<p>Michael havalardaydı ve dili tutulmuştu. Yalnızca başını sallayıp onu öptü; onu daha önce hiç yapmadığı bir şekilde derinden, içten öptü. Kalbi eriyor, dünya hızla dönüyordu.</p>
<p>Sarah geri çekilip ona bakarken gözlerinde yeni yaşlar vardı ama bu defa mutlu görünüyordu.</p>
<p>“Bensiz gitmene izin vermeyeceğim,” dedi. “Haydi, annem bizi yakalayıp sinir krizi geçirmeden içeri girelim.”</p>
<p><a id="bookmark12"></a>3</p>
<p>Yarım saat sonra, hâlâ öpüşmenin etkisinde olan Michael arkadaşlarıyla ve rehberleri olarak Helga’yla birlikte Uyku’ya Daldı. Gözlerini açtığında dördü de, görebildiği kadarıyla her yöne uzanan berrak camın üzerinde duruyorlardı. Gökyüzü gece mavisiydi ve Thomas sanki atmosferin en üst kısmındaymışlar gibi hissediyordu. Ayaklarının altında geometrik şekillerde beyaz ışıklar dönüyor, küçülüyor, büyüyor, karanlık arka planda birbirlerinin üzerinden sekiyorlardı. Michael büyülenmişçesine izliyordu; devasa bir kaleydoskopun içinde durmak gibiydi.</p>
<p>“Uzak diyara hoş geldiniz,” dedi Helga kollarını gururla açarak. “Benim kendi cennetim.”</p>
<p>Bryson oturacak bir yer bulmak için etrafına bakınırken, “Gerçekten davetkâr,” diye mırıldandı alay edercesine.</p>
<p>“Bu sadece temel arayiiz,” diye karşılık verdi Helga, Bryson’ın imalı yorumuna duyduğu öfkeyi gizlemeyerek. “Buradan neredeyse her şey yapılabilir. Benim yaptığım, insanların halka açık SanalAğ evlerine para ödedikleri eski eğlence merkezlerinin bir deagi.”</p>
<p>Michael ne zaman yukarı ya da aşağı baksa hafif başı döndüğü için Helga konuşurken onun yüzüne odaklandı. Yine de ayaklarının altında dönen şekiller midesini bulandırıyordu.</p>
<p>“Peki, nasıl çalışıyor?” diye sordu Sarah. “Ve neden buradayız?” Aurası kendisine fazlasıyla benziyordu ve ailesi konusunda ne yapacağı sorusunun aklını hâlâ kurcaladığı yüzünden okunuyordu.</p>
<p>Helga onları etrafına topladı ve üzerinde durdukları camı gösterdi. “Buradaki her şey doğrudan düşünce sürecime bağlı, ki bunu ayarlamak uzun zaman aldı. Daha iyi koşullar altında burada çok eğlenebilirdik ve ben de size gösteriş yapmak isterdim ama şimdilik yalnızca kaçırdığınız bazı şeyleri göstereceğim.”</p>
<p>Aşağıya bakarak geniş, dikdörtgen ve parlak bir ışığa odaklanarak onu yüzeye yaklaştırdı. Dördünün birden etrafını saracak şekilde genişledi ve Helga bir ayağını yere vurduğunda Duva-rEkram’na benzer hareketli bir görüntü belirdi. Atlanta’nın havadan görüntüsüydü ve aniden hareket etmeye başlayarak şehre yakınlaştı. Michael’ın midesi altüst oldu, Bryson ise yalpaladı ve dengede durmak için kollarını açtı.</p>
<p>Michael, Helga’ya baktığında yüzünde muzip bir gülümseme yakaladı; Helga parmaklarını açarak kollarını havaya kaldırdı. Bu hareketi ayaklarının altından görüntüleri kaldırdı ve etraflarında Atlanta’nın üç boyutlu mükemmel bir sunumu belidi. Michael gözlerini açık tutmak için tüm iradesini kullanıyordu; geçişler o kadar hızlıydı ki izlemesi fazlasıyla güçtü.</p>
<p>Tüm vücudunu kumanda gibi kullanan Helga etraflarındaki görüntüleri kontrol etmek için dansçı gibi hareket ediyordu. Parmaklarım çevirerek şehri döndürüyor, kolunu çekince anında sokakları kaydırıyor, sağa ya da sola eğilerek onları yönlendiriyordu. Hareket hissi olmadan yolculuk yaptılar; Michael’ın alışmasının biraz zaman aldığı bir numaraydı. Sonunda mide bulantısı geçti ve gördüğü inanılmaz ayrıntıları takdir edebildi. Fazlasıyla etkilenmişti; dadısı, onu tanıdığı bunca zamandır gizli bir programcı mıydı yani?</p>
<p>Helga grubu devasa bir gökdelenin etrafında kaydırdı ve aniden Ajan Weber’in onları Lance’le birlikte gönderdiği bina göründü. Ya da binanın kalıntıları. Kendilerinin sorumlu olduğu yıkımın akıbetiyle karşı karşıyaydılar. Binanın büyük kısmı çökmüştü ve kalıntılarından yoğun kara dumanlar çıkıyordu. İnsanlar yıkıma tanık olmak için kalabalıklar halinde toplanmıştı ve binanın etrafı polis, itfaiye ve tıbbi ekiplerce çevrilmişti.</p>
<p>Gerçekte olanlar tam olarak yeniden tekrarlanıyordu. Michael kendisinin ve arkadaşlarının polis arabalarına götürülüşünü izledi. Yüzünde o zaman hissettiğinden daha afallamış ve kafası karışmış bir ifade vardı.</p>
<p>Gabby’yi, Jackson Porter ın eski kız arkadaşını görünce nefesi tutuldu. Eski kız arkadaşı? Şimdiki kız arkadaşı? İkisi de doğru gelmiyordu. Ama şimdi kıza odaklandı; neler olacağını biliyordu ve tekrar görmekten korkuyordu. Polis, kıza yaklaştı ve copunu kaldırıp savurdu. Gabby’nin kafasına isabet etti ve Gabby bayılınca tüm vücudu gevşedi. Michael bunun gerçekleşeceğini bilmeşine rağmen afallayarak bağırdı.</p>
<p>“Ne oldu öyle?” diye bağırdı Sarah. Saldırıyı gerçekten olduğunda görmemişti ve bunu konuşma fırsatları hiç olmamıştı.</p>
<p>“Neden ona böyle bir şey yaptılar ki?” diye sordu Michael gergince. Hâlâ anlamıyordu ve son iki gündür onu neredeyse unuttuğu için kendini berbat hissediyordu.</p>
<p>“Hey, sanki o polis onu özellikle seçti,” diye mırıldandı Bryson.</p>
<p>“Neden?” diye fısıldayan Michael soruyu kime sorduğunu bilmiyordu.</p>
<p>Aşağılarındaki sahne aniden uzaklaştı ve karşılarında şık giyimli, mükemmel şekil verilmiş saçlı bir kadının holografik görüntüsü belirdi; HaberVıırgu sunucusuydu.</p>
<p>&quot;Bu sabah sıcak bir gelişme yaşandı,” dedi kadın coşkulu bir İngiliz aksanıyla. “SanalAğ Güvenliği’nden temsilciler, bir hafta önceki terör olayıyla ilgili resmi bulguları sonunda basınla pay-luştı. Olay, Amerika Birleşik Devletleri, Georgia eyaletinin Atlanta gelirindeki tarihi bir binada gizlenen ana merkez tesislerinde gerçekleşti. Başka suçlardan da aranan ve bu olayın da failleri olan iiç genç, SAG’ın tüm güvenlik sisteminde zincirleme reaksiyona sebep olan oldukça gelişmiş bir cihaz kullandığı söyleniyor. SAG merkezindeki Charles Rooney konu hakkında daha fazla bilgi verecek.”</p>
<p>Görüntüsü milyonlarca dijital kutucuğa dönüştü ve ani bir rüzgâra kapılmış gibi savruldu. Yerini gri saçlı, bıyıklı bir adam aldı; kravatını gevşetmişti, yüzü kızarmıştı ve ter içindeydi.</p>
<p>“Haberi birkaç dakika önce SAG sözcüsü bizzat kendisi bildirdi,” dedi adam. “Herkes haberin oldukça şoke edici olduğu konusunda hemfikir. SAG ilk günden beri hasara dikkat çekiyor fakat tahribatın boyutu en kötü tahminlerden bile çok daha geniş çaplı. Cihazın nasıl böylesine bir hasar verebildiğiyle ilgili ayrıntılar hâlâ saklanıyor fakat görünüşe bakılırsa oldukça kapsamlı. Az sonra SAG basın toplantısının görüntülerinde de göreceğiniz üzere SanalAğ gerçekten tehlikeli bir yer halini aldı.”</p>
<p>Bu kez adam çözünerek dağıldı ve Michael ekranda beliren kişiyi görünce iki adım geriledi.</p>
<p>Ajan Weber.</p>
<p>Bir sürü mikrofonun arkasında duran kadının yalnızca omzu ve yüzü görünüyordu. Özel dikim ceket giymişti, saçları zarif bir örgüyle topuz yapılmıştı ve görüntüsüyle endişelenecek hiçbir şey olmadığı mesajı veriyordu. Fakat koyu renk gözleri Michael’a her şeyi açıklıyordu. Korkuyordu. Hatta dehşete düşmüştü. Michael kadının ona neden ihanet ettiğini ya da olaydan sonra ziyaretine gelip de neden ortamı yumuşatmaya çalıştığım hâlâ anlamamıştı. Daha da önemlisi SAG’ı ve SanalAğ’ı neden gizlice mahvetmek istediğini anlamamıştı.</p>
<p>Fakat emin olduğu bir şey vardı: ondan nefret ediyordu.</p>
<p>Anormal biçimde uzun gelen duraksamanın ardından kadın önceden yazılmış açıklamayı okumaya başladı.</p>
<p>“Bugün burada toplandığınız ve biz tüm kaynaklarımızı kullanarak olayı soruştururken gösterdiğiniz sabrınız için teşekkür ederim. Konuştuğumuz sırada faillerin hapiste olduklarım bilmek biraz rahatlatıcı. Yaptıklarının geniş kapsamlı sonuçlarına gelecek olursak, korkarım haberler iyi değil. Şimdi durumu düzeltmek için önümüze bakmak zorundayız.”</p>
<p>Arkasında bir şey göstermek için elini kaldırdı ama her ne ise Michael göremedi. Weber konuşmaya devam etti.</p>
<p>“Ayrıntılı rapor açıklandı ama temel olarak çıkardığımız sonuç şu: SAG altyapısı geçici olarak çalışmaz hale getirildi. Bu noktada SanalAğ aktivitelerinin gözetimi mümkün değil. Gözetim, güvenlik, raporlama ve kod-güvenliği protokollerinin hepsi zarar gördü ve şu andan itibaren faaliyet göstermiyoruz. Niyetimizin tam kapasiteyle yeniden çalışmak olduğunu özellikle vurgulamak istiyoruz fakat bu biraz zaman alacak. Bu siirecin aylar değil, haftalarla sınırlı olduğunu söylemekten mutluyum. Bu muazzam §Örevi tamamlayana dek haftanın yedi günü, günde yirmi dört IKftt çalışacağız.”</p>
<p>Duraksayarak huzursuz bir ifadeyle, görülmeyen izleyicilerine uzun uzun baktı. Michael kendilerinin duyamadığı bir soru yağmuruna tutulduğunu tahmin etti.</p>
<p>Bir süre sonra izleyiciler susmuş olacak ki kadın konuşmaya devam etti. Michael son derece dikkatli bir biçimde izlerken tüm bunların onları nereye yönlendirdiğini merak ediyordu. İçinden bir iGS, yakın geleceğinin mutluluklarla dolu olmayacağını söylüyordu.</p>
<p>“Korkarım açıklamam gereken oldukça sıkıntılı bir konu daha var. Bu konuyla ilgili de daha ayrıntılı bir rapor sunduk fakat durum kısaca şöyle: Kaine diye bilinen varlık, kaynağı bilinmeyen Tanjant, eşi benzeri görülmemiş seviyede bir bilinç kazandı.” Uzun bir sessizlik daha oldu. “Daha da önemli ve acil durum şu ki tesisimize yönelik terör eylemlerinin doğrudan sonucu olarak Kaine bizden kaçtı ve bazı Tanjantların kodlarının, nasıl desem, bir şekilde insanların zihinlerine yüklendiği bir süreç başlattı. Böylece bu insanlar artık sahte kodlu programların sunucuları haline geldiler.</p>
<p>Servislerimizi tam kapasiteye ulaştırana dek tüm dünyayı SanalAğ’a Dalan kişilerin bu düşmanca ele geçirilme karşısında hedef olabileceklerine dair uyarıyoruz. Şu anki durum gereğince sizi durduramayacağımız için bu konuda desteğinizi istiyoruz. Ne olursa olsun Dalmayın. Teşekkürler.”</p>
<p>Daha fazla konuşamadan, kendisinden önceki spikerler gibi vücudu dağılarak kayboldu.</p>
<p>VVeber’in dijital tozunun son kalıntıları da yok olurken Sarah, “İnanamıyorum,” diye fısıldadı.</p>
<p>Bu yorumu yüzlerce farklı konu hakkında yapmış olabilirdi ama Michael tek bir şeyden bahsettiğini biliyordu.</p>
<p>“Ne?” diye sordu.</p>
<p>“Yalan söylemiş,” diye cevapladı Sarah. “Yalancı olduğunu biliyordum zaten ama tüm dünyanın karşısına çıkıp yalan söylemiş.” Helga başını onaylarcasına sallıyordu. Atlanta ayaklarının altından kaybolmuş, yerini ilk geldiklerindeki cam zemin, koyu mavi gökyüzü ve dans eden geometrik ışıklar almıştı.</p>
<p>“Kesinlikle yolunda olmayan bir şeyler var,” dedi Michael. “Lance cihazı olayından önce Ölümlülük İlkesi’nin devreye girdiğini biliyormuş belli ki. Çok saçma. Yani hangisi daha kötü; Ajan Weber mi yoksa Kaine mi?”</p>
<p>“Ben ikisinden de kurtulalım diyorum,” diye önerdi Bryson. “Tüm bunların çok fazla olduğunun farkındayım,” dedi Helga. “Ama işimiz bitmedi. Korkarım görmek üzere olduğunuz şeye kendinizi hazırlamanız gerekecek.”</p>
<p><a id="bookmark13"></a>5</p>
<p>Birkaç metre uzakta daire şeklinde devasa beyaz bir ışık, tünel girişi gibi görünene kadar cam zeminde dönerek yükseldi. Dairenin derinlerinde çok eski, görkemli bir taş yapı belirdi. Kocaman oluklu sütunları, bronz kapısı ve kapıya çıkan uzun, geniş basamakları vardı. Helga dairenin önüne gidip kollarını iki yana açtı, ardından Michael ile arkadaşlarına dönüp onlara bir şey fırlatıyormuşçasına kollarını savurdu.</p>
<p>Bunu yaptığı sırada ışık genişleyerek tünele dönüştü. O sahneye uçtular. Michael’ın hükümet binası olduğunu fark ettiği yerin önünde soğuk, fırtınalı bir gündü. Kollarını sıvazlarken lirperdi. Önceki gibi yine havada, yerden yaklaşık on metre yüksekte süzü-</p>
<p>İliyor, gerçekleşmek üzere olan olaya doğru yavaşça ilerliyorlardı. Ya da gerçekleşmiş olaya doğru...</p>
<p>Basamakların üzerine bir kürsü kurulmuştu. Bir sürü polis, birinin konuşmasını dinlemek üzere gelmiş yüzlerce insanı geride tutmaya çalışıyordu. Michael tam Helga’ya buraya gelme sebeplerini soracaktı ki devasa bronz kapılardan biri korkunç metal gıcırtılarla savrularak açıldı.</p>
<p>Pahalı takım elbise giymiş yaşlıca bir adam binadan çıktı. Kalabalık bir an sessizleşti, ardından uğultuyla yeniden canlandı; çılgınca kaosun içinde soru üstüne soru soruyor, ilkokul çocuğu gibi ellerini kaldırıyorlardı.</p>
<p>Helga, Michael ve diğerlerine işaret etti ve takım elbiseli adamın sadece birkaç metre üzerinde duruncaya dek alçaldılar. Adam kürsüye gelmişti ve kalabalığı susturmak için kollarını kaldırdı. İnsanlar başta bu hareketini görmezden gelerek onu soru yağmuruna tutmaya devam ettiler fakat adam konuşmayınca sonunda sustular. Sesi güçlüydü ve hoparlörlerde gümbürdüyordu.</p>
<p>“Bugün buraya geldiğiniz için teşekkür ederim,” diye başladı değişik bir aksanla konuşarak. “Özellikle de bu kadar kısa sürede. Size göstermek istediğim şey, ee, çok, ee, önemli.”</p>
<p>Boğazını temizleyip bir süre mikrofonlarla oynadı. Michael donakalmış bir halde onu izliyordu. Adam seçkin bir işadamı ya da siyasetçi gibi görünmesine rağmen terliyor ve tuhaf davranıyordu. Ayrıca <span style="font-style:italic;">göstermekten</span> kastı neydi? <span style="font-style:italic;">Söylemeyi</span> kast etmemiş miydi?</p>
<p>“Evet, çok önemli,” diye devam etti adam. “Endişelenmeyin, en fazla bir dakikanızı alacağım.” Tekrar boğazını temizlerken ses hoparlörlerden patlama gibi yankılandı. “Yapmak üzere olduğum şeye başlamadan önce bir şey söyleyeceğim. Ben... şey... karşınızda duran adam beş yıldan ıızıın süredir hıı güzel ülkenin lideri. O,</p>
<p>yani ben, ekonomi, toplumsal refah ve uluslararası siyaset alanında müthiş şeyler yaptı. Fakat onun devrinin sonuna gelindi.” Kalabalık sessizdi; onlar da muhtemelen Michael kadar me-raklanmışlardı. Adamın Tanjant olduğunu çoktan anlamıştı ama ne yapacaktı?</p>
<p>“Ben burada olmak için programlandım,” dedi adam. “Burada, bu zamanda, bu dakikada olmak için. Bizzat Kaine tarafından programlandım. Bunu bilmeniz önemli. Lütfen bunun farkında olun. Ben Kaine tarafından programlandım, bir Tanjant’tım ve bir gösteri yapmak için bu adamın vücuduna gönderildim. Sanırım söylemek üzere programlandığım her şeyi söyledim. Zamanınızı ayırdığınız için teşekkür ederim.”</p>
<p>Yerinde duramayan gergin adam cebine uzanıp küçük ve parlak bir şey çıkardı. Sarah nefesini tuttu. Michael da olacakları bilerek nefesini tuttu. Bunun bir tekrar olduğunu bilmesine rağmen aşağı uçup onu durdurmak istiyordu.</p>
<p>Kürsüdeki adam boğazını keserken kalabalık dehşet içinde bağırıyordu.</p>
<p><a id="bookmark14"></a><span style="font-weight:bold;">6</span></p>
<p>Kan ve çığlık vardı. Kargaşa çıktı. Görüntü solana ve kendilerini yeniden düz cam zeminin üzerinde bulana dek Michael donakalmış halde sessizce baktı.</p>
<p>“Sanırım kendilerini gizlemeyi bıraktılar,” dedi Bryson. Michael’ın zihni hâlâ Helga’nın gösterdiği kafa karıştırıcı görüntülerle karman çormandı. “Bunun ne gibi bir amacı olabilir ki?” diye sordu. “Adamın yaptığının hiçbir anlamı yok. Bunu neden yaptı?”</p>
<p>Diğerleri yere ve altındaki büyüleyici şekillere bakıyordu. Kiınse cevabı bilmiyordu.</p>
<p>Sonunda Helga konuştu. “Bryson haklı. Tanjantlar başta ina-ınlmaz kurnazlardı. Ama artık açıkça varlıklarını duyuruyorlar. Sanki insanların olan biteni anlayamayacak kadar aptal olduklarına karar vermişler de çıkıp bunu sansasyon yaratarak göstermeye başlamışlar gibi.”</p>
<p>“Hiç mantıklı değil,” diye fısıldadı Michael, düşünüp taşınarak. “Hem de hiç.”</p>
<p>“Kaine neden Tanjantları insan bedenlerine gönderip sonra da onlara kendilerini öldürtsün ki?” diye sordu Sarah.</p>
<p>“Şov yapmak için,” diye karşılık verdi Bryson.</p>
<p>Sarah başını iki yana salladı. “Onu anlıyorum. Ama Michael haklı; mantıklı değil. Her şeyi geçtim, Tanjantlar sır olarak kalmayı istemeli. Dikkatleri neden Ölümlülük İlkesi’ne çekiyorlar? Hu, dünyanın birlik olup onları durdurmaya çalışmasına yol açar. Yarın akşamüzeri Louvre’dan <span style="font-style:italic;">Mona Lisa’yı</span> çalacağını HaberVur-gu’da duyurmak gibi bir şey.”</p>
<p>“Kesinlikle,” diyerek ona katıldı Michael. Az önce gördükleri ile Gabby ye olanların hatıralarından sonra odaklanmakta güçlük çekiyordu.</p>
<p>“Michael?”</p>
<p>Sarah’ya baktı. “Hı?”</p>
<p>“Bir şeyler daha söyleyecek gibi görünüyorsun.”</p>
<p>Gabby’nin düşüncelerini bir kenara itti. “Evet. Şey... Kaine lııı ölümsüzlük olayı hakkında konuşup duruyor. Bir Tanjant’ı bi r vücudu ele geçirip dünyanın gözü önünde kendini öldürmeye programlamak... bunun ona ne faydası dokunuyor? Dokunmuyor. 15u yüzden Janey ile Trae’nin söyledikleri doğrıı geliyor. Belki de artık bunun başında Kaine yoktur. Sadece biri onun olduğunu düşünmemizi istiyordur.”</p>
<p>“Sanırım bu mümkün,” dedi Helga. “Kendini tatmin eden hilekâr bir Tanjantla uğraşmadığımız kesin. Fazla geniş çaplı. Hemfikir olmamız için size birkaç şey daha göstereyim. Ardından Uyanık’a Kalkarız ve harekete geçeriz.”</p>
<p>Ve onlara gösterdi.</p>
<p><a id="bookmark15"></a>7</p>
<p>Sonraki yarım saat boyunca Helga’nın uzay eğlence sistemi her şeyi altüst eden Tanjantları göstermek için ışık şekillerinin arasından onları bir yolculuktan diğerine gönderdi.</p>
<p>Brezilya’nın dört bir yanında yaşanan hapishaneden kaçışların kaynağında yüksek mevkilerdeki yetkililerin anlaşılmaz biçimde bunlara göz yumması yatıyordu. New York’ta, dünyanın en büyük borsa merkezinde saygın borsacıların aniden riskli tahminlerde bulunarak şirket sırlarını yaydıkları birkaç olay yaşanmıştı. Michael borsadan pek anlamazdı ama HaberVurgu’daki birkaç sunucu bu aşırı öngörülemezlik yüzünden yaşanan uluslararası paniği açıklamıştı. Son iki haftada üç büyük ekonomik sistem çökmüştü.</p>
<p>Hong Kong’da bir polis şefi tüm personeli metro alanı dışına transfer etmişti. Yağmacılar en büyük alışveriş bölgesinin büyük kısmını mahvetmişti.</p>
<p>Meksika’da uyuşturucu ticaretine karşı verilen bir asırlık çaba, bir gecede fikirleri değişen politikacıların artarda yaptıkları kanun değişiklikleriyle büyük ölçüde yok edilmişti. Politika o kadar hızlı değişmişti ki halk neler olduğunu fark edene kadar uyuşturucu kartelleri beş şehri ele geçirmişti bile.</p>
<p>Michael ve arkadaşları şirketlerin çöktüğüne, ünlülerin halkın Önünde eşlerini öldürdüklerine, toplu taşıma sistemlerinin bozulduğuna ve kalabalık gazeteci topluluğunun önünde boğazını kesim adam gibi, felaket öncesi Tanjant olduğunu duyuranların çıkardığı daha fazla olayın yaşandığına şahit oldular.</p>
<p>Sonunda, çok geç olmadan, Helga’nın gösterecekleri bitti ve onları yeniden artık rahatlatıcı gelen cama ve geometrik şekillere döndürdü. Michael Uyanık’a Kaldırılmak, bir köşeye kıvrılıp vatmak ve dünyayı kendinden uzaklaştırmaktan başka bir şey islemiyordu. Yorgundu ve korkuyordu.</p>
<p>Karamsar bir sessizliğin ardından Bryson konuştu. “Dostum, tüm bunlar son birkaç haftada mı oldu?”</p>
<p>Helga başını onaylarcasına salladı. “Şimdi, neden bir şey yapmamız gerektiğini biliyorsunuz. Açıkçası ben çok geç kalmış olmaktan endişeleniyorum. Sizin de gördüğünüz üzere işler kontrolden çıktı. Bunu durdurmak için çok güçlü birine ihtiyacımız var. Daha önce de söylediğim gibi anahtar, Kovan. Kovan ve Ölümlülük İlkesi.”</p>
<p>“Yani SAG’a ihtiyacımız var,” dedi Bryson, “Weber’e güve-ııemesek de.”</p>
<p>“Hayır, SAG olmaz,” dedi Michael. “Kesinlikle. Kutsal Vadi’ye dönmeye çalışmadan önce asıl dünya liderleriyle konuşmalıyız; eıı azından ele geçirilmemiş olanlarla. Haberlere bakılırsa hâlâ bir sürü mevcut. Başkanlar, başbakanlar... Ajan Weber ve SAG dışında her kim olursa.”</p>
<p>“İyi de bir başkan bize ne verebilir ki?” diye sordu Sarah. “Ordu mu verecek? Konuşma mı yapacak? Bizim bir grup inek öğrenciye ihtiyacımız var, bir başkana değil.”</p>
<p>Michael başını onaylarcasına sallıyordu. “Doğru. Ye İnek Öğrenci Diyarı’mn en inekleri de genelde devlet için çalışır. En azından SAG’m çalmadıkları.”</p>
<p>“SAG da hükümetin bir parçası, değil mi?” diye sordu Bryson. “Hayır,” diye cevapladı Helga. Ellerini arkasında birleştirmiş, diğerlerinin etrafında volta atıyordu. “Hükümetlerin finanse</p>
<p>ettiği, dünya çapında bir kuruluş ama otonom, yani onlardan ayrı. Kimseye bağlı değiller. Ve Michael haklı. Hükümetten üç şeye ihtiyacımız var: insan gücü, paranın satın alabileceği en iyi teknoloji ve koruma. Bunlar gerek.”</p>
<p>“Ayrıca Gabby’yi kurtarmamız gerekiyor,” dedi Michael. Alakasızca ağzından çıkıvermiş gibi görünse de aslında bunu uzun zamandır düşünüyordu. Arkadaşlarının şüpheli bakışlarına karşılık verdi. “Ciddiyim. Onu bu işe biz bulaştırdık ve sonra da o polis onun canını yaktı. Polisse tabii... Onu bulmalı ve iyi olduğundan emin olmalıyız. Hatta belki bize yardım bile edebilir. İsterse.”</p>
<p>Ayaklarının altında tuhaf bir şey olduğu sırada Bryson ve Sarah başlarını onaylarcasına sallıyordu. Sayısız geometrik şekil birleşip dış hatları daha parlak bir hal alana dek bir araya gelmeye, dönmeye, kıvrılmaya başladı. Şekil camın altında, etrafı karanlıkla çevrili en az on beş metre genişliğinde devasa bir kare oluştururken Michael ona güçlükle bakıyordu.</p>
<p>“Helga?” diye seslendi hızlıca. “Tarih dersinin bittiğini sanıyorum.”</p>
<p>“Bitti,” dedi Helga. “Bunu ben yapmıyorum.”</p>
<p>Michael ona bakınca kadının da en az kendisi kadar şaşkınlıkla cama baktığını gördü.</p>
<p>“O zaman ne oluyor?” diye sordu.</p>
<p>Helga yalnızca omuz silkti.</p>
<p>“Belki de artık kıçlarımızı buradan Kaldırmalıyız,” diye Önerdi Bryson.</p>
<p>Kare yükselmeye haşladı, cama temas ettiğinde güneş gibi parladı ve okyanusun derinliklerinden gelen bir şeymişçesine yükselmeye devam etti. Birkaç yüz metre üzerlerinde, dik durana dek döndü. Karenin çerçeveleri yıldırım gibi parlıyordu.</p>
<p>Bir yüz belirdi.</p>
<p>Kaine’di.</p>
<p><span style="font-style:italic;">Tabii ki,</span> diye düşündü Michael.</p>
<p><a id="bookmark16"></a><span style="font-weight:bold;">7. BÖLÜM</span></p>
<p><a id="bookmark17"></a><span style="font-weight:bold;">KIZARMIŞ TAVUK</span></p>
<p>#</p>
<p><a id="bookmark18"></a><span style="font-weight:bold;">1</span></p>
<p>Kaine sanki devasa bir DuvarEkranı’na yansıtılmış gibi, KatilSimler uçurumda kaybolmadan önce görüştükleri sonsuz mor merdivenlerin olduğu yerde kullandığı aynı formda kendini gösterdi. O zaman o ölüm tuzağını Bryson’m kodladığım düşünmüşlerdi ama sonradan Tanjantların yaptığım öğrenmişlerdi. <span style="font-style:italic;">Kendi</span> taraflarındaki Tanjantlar; Kaine’in tarafındaki değil. Michael, Helga’nın bununla uğraşmış olabileceğini fark etti.</p>
<p>Kaine bugün yakışıklıydı; özel dikim takım elbise giymişti, saçlarını geriye yatırmıştı. Sanal güç kazanıyormuşçasma giderek daha da gençleşiyormuş gibi görünüyordu.</p>
<p>İlk söylediği, “Gitmeyin,” oldu. Sesi dört bir yandan aynı anda gürledi. Michael’m akima hemen eski filmlerden <span style="font-style:italic;">Oz Büyücüsü</span> geldi. “Sorun çıkarmaya gelmedim. İzci sözü.” Üç parmağını kaldırdı. Michael’m onun neden bahsettiği hakkında hiçbir fikri yoktu.</p>
<p>“Sözün ancak su kadar sağlam,” diye karşılık verdi Helga devasa şekle bağırarak. “Gidiyoruz. Şimdi.” Gözlerini kapadı ama hiçbir şey olmadı. Tekrar açıp ziyaretçilerine öfkeyle baktı. “Beni engellemeyi kes!”</p>
<p>“Sen bilirsin,” dedi Kaine. “Beni kötü adam olmaya zorla. Ama söylemem gerekenleri söylemeden Kaldırılmanıza izin vermeyeceğim. Bunu hoşça da yapabiliriz... zorla da. Seçim senin.” Helga’nın yüzü kızardı, vücudu titriyordu.</p>
<p>“Bırak konuşsun,” dedi Michael sanki başka seçenekleri varmış gibi. “Kavga çıkarmanın sırası değil.” <span style="font-style:italic;">Yoksa kaybederiz,</span> demesine gerek yoktu.</p>
<p>Kaine gülümsediğinde Michael neredeyse onun kahkaha atmasını bekledi; tüm kötülerin uzmanlaştığı o şeytani kahkaha. Aksine, Tanjant konuşmaya başladı ve Michael gülümsemesinin içten olduğunu fark edince şoke oldu.</p>
<p>“Sizi gözetlediğim için beni affedin ama başka çarem yoktu.” Kaine, Helga’ya dönerek devam etti. “Burada ne yaptığını biliyorum. Onlara ne gösterdiğini biliyorum. Beni bu yüzden dinlemelisiniz. Gördüğünüz gibi aynı taraftayız.”</p>
<p>Bir an duraksadı; Michael ve arkadaşlarından bir tür tepki beklediği belliydi ama Michael şaşırtıcı derecede meraklanmıştı ve o kadar da korkmuyordu.</p>
<p>“Ben... beni kimin yarattığını bilmiyorum,” diye devam etti Kaine. “Bir süredir bunu öğrenmeye çalışıyorum ve yaklaştım. Fakat size şunu söyleyebilirim: Ağdan koptum, artık yaratıcılarımın piyonu değilim. Hem Tanjantlar hem de insanlar için başarabileceği şeylerden dolayı Ölümlülük Ilkesi’ne inanıyorum. Bunu daha önce de söyledim. Ölümsüzlük. Bu mümkün ve benimle çalışırsanız bunu gerçekleştirebiliriz.”</p>
<p>“Seninle çalışmak mı?” diye bağırdı Sarah. “Bizi kaç defa öldürmeye yeltendin? Kaç kişinin hayatını mahvettin? Az önce gördüklerimizi biliyorsan, dünyanın en aptal insanları olduğumuzu düşünüyor olmalısın.”</p>
<p>“Ben de bunu söylemeye çalışıyorum!” diye kükredi Kaine. “Dünyaya akm eden Tanjantlarla artık benim ilgim yok. Benim kontrolümün dışında!”</p>
<p>Michael, Kaine’in söylediğini düşündü. Mantıklı bir yanı vardı ama Kaine gibi birine güvenmek yanan binaya girmek gibi bir şeydi. Aptalca. Yine de zihninin bir köşesinde Kaine’in yalan söylemediğini düşünüyordu. Dünyada olan o korkunç şeylerin artık kolay bir açıklaması yoktu. Ormandaki o grup. Weber ve... tuhaflıkları. Tüm bunlardan kimin çıkarı olabilirdi ki?</p>
<p>“Şu büyük gözlü ve beyinleri ölmüş insanların olayı nedir?” diye sordu Michael. “Neden bazı Tanjantların kafası karışıkken diğerleri ben ve Helga gibi?”</p>
<p>Kâine yeniden gülümsedi. “Demek fark ettin.” Cevap vereceği için neredeyse mutlu görünüyordu. “Bir sürü Tanjant Uyanık’a belli amaçlarla gönderildi. Birtakım görevleri gerçekleştirmek üzere programlandılar. O Tanjantların duyguları yok, yani görevleri bittikten sonra kısmen... yollarım kaybediyorlar. Senin gibi tamdık birini gördüklerinde sevinmelerine şaşırmadım. Hepsi seni tanıyor. Sen...”</p>
<p>“Birinciyim,” diye tamamladı Michael. “Anladık.”</p>
<p>Kaine başını evet anlamında sallayarak devam etti. “Fakat Tanjantlar benim planladığımdan hızlı ve onayım olmadan gönderiliyorlar. Kimse senin gibi test edilmiyorsa da değerlendirilmiyor.” “Durdur o zaman,” dedi Helga. “Ölümlülük İlkesi ni sen yarattın, Şimdi de ortadan kaldır. Uyanık’ta endişe verici oranda vücut kaybediyoruz ve bilinçlerinin Kovan’da ne kadar hayatta kalabileceğini kimse bilmiyor. O politikacının kendine ne yaptığını gördün!”</p>
<p>“Biliyorum,” dedi Kaine yumuşak bir tonda. “Ama durdurmak</p>
<p>o kadar kolay değil. Ben birinin yemiydim ve gücümü kaybetmeye başlayıncaya dek bunu fark etmedim. Şimdi de tüm bu şiddetin günah keçisinden başka bir şey değilim.”</p>
<p>Michael önce Helga’ya, ardından arkadaşlarına baktı. Hepsi de kendisi gibi kafası karışık görünüyordu.</p>
<p>“Bana güvenmekte güçlük çektiğinizi görebiliyorum. Ki buna saygı duyuyorum,” dedi Kaine. “Bununla başa çıkmanın en iyi yolu her şeyi düşünmeniz. Hepinize bir link gönderiyorum; çok ciddi korumalıdır. Bana ulaşmak isterseniz, yalnızca bir seferliğine çalışacak. Hazır olduğunuzda birlikte çalışıp bu deliliği durdurabiliriz.”</p>
<p>Kaine’in susmasının üzerinden bir saniye geçmemişti ki devasa kare ışık parladı, ardından yok oldu ve şekiller ayaklarının altında yeniden belirerek sessizce hareket etmeye devam ettiler. Her şey eski halini aldı.</p>
<p>“Bu adam neden bahsediyor?” diye sordu Bryson sessizliğe.</p>
<p><a id="bookmark19"></a><span style="font-weight:bold;">2</span></p>
<p>Tabutlardan Kaldırılmalarının ardından Helga telaşla harekete geçti. Kışlanın içinde hızlı hızlı yürüyor, adamlarıyla görüşüyor, son dakika işlerini bitiriyordu. Daha sonra Michael’a ve grubuna gidecek olan arabalara binmelerini emretti; binanın arka tarafına saklanmış üç arazi aracı vardı. Fakat Michael nereye gittiklerini sorduğunda Helga cevap vermedi.</p>
<p>Bir de Sarah sorunu vardı. Ailesi, haklı olarak, gitmesine izin vermiyordu. Michael onunla konuştuğunda Sarah sinirliydi. Gerard ve Nancy’nin önünde onu tersledi ve bu Michael’ı hem utandırdı hem de en az onun kadar sinirlenmesine sebep oldu. “Öyleyse ben de kalıyorum,” dedi inatçı bir şekilde.</p>
<p>Bu defa Sarah ona bağırdı. “Gider misin? Burada kaldığın her saniye işleri daha da kötüleştiriyorsun. Ben iyi olacağım!” Arka kapıdan hızla çıktı ve kapıyı çarptı.</p>
<p>Gözlerinde bir şey vardı ama Michael ne olduğunu anlayamadı. Göğsünde gerçekten acı hissederek tek kelime daha etmeden Sarah’nm ailesine arkasını dönüp o da dışarı çıktı.</p>
<p><a id="bookmark20"></a>3</p>
<p>“Gerçekten gelmiyor mu?” diye sordu Bryson. “Gerçekten mi?” Michael arazi arabalarından birinin arka koltuğunda, Helga ile onun arasında oturuyordu. Araç çamurları saçarak ıslak park yerinden -yabani otların ve çalıların olduğu bir alandan ibaretti-çıkarken taş ve çakıl parçaları fırlattı. Motorun kükremesiyle yola çıktılar ve oraya geldikleri uzun toprak yoldan ilerlediler. Direksiyonun başında YValter vardı ve Amy de yan koltukta oturuyordu. İkisi de sessizdi.</p>
<p>“Evet, gerçekten,” diye cevap verdi Michael kibar olma gereği duymadan.</p>
<p>“Onu orada nasıl bırakabiliriz?” dedi Bryson. “Onsuz bir hiçiz.” “Eh, kuralları ailesi koyuyor, biz değil. Ben çıkarken de zaten gelmek istemiyormuş gibi davranıyordu.”</p>
<p>“Onu almak için döneceğiz,” dedi Helga. “Endişelenmeyin. Şimdi yapmamız gerekeni yapalım, sonra Uyku’da bize katılabilir.”</p>
<p>Michael, Helga’ya şu an yapmaları gereken şeyin ne olduğunu soracaktı ama konuşamayacak kadar bitkin hissediyordu. Yakında bir açıklama geleceğini düşünerek koltuğuna gömüldü.</p>
<p>İleride ormandan bir şey fırlayarak ağaçların hizasından yolun ortasına koştu. Walter frenlere asıldı ve araba yoldaki kişinin yalnızca birkaç santim önünde durdu. Michael bir an onun Trae’nin grubundaki tuhaf kızlardan biri olduğunu sandı. Fakat Sarah olduğunu fark edince kalbi yerinden çıkacak gibi oldu.</p>
<p>“Yok artık,” diye fısıldadı. “Bunu yapmış olamaz.”</p>
<p>“Evet, yapar,” diye karşılık verdi Bryson.</p>
<p>İki çocuk da kapıyı açıp ona koştu, Helga da peşlerinden gitti. Sarah doğruca Michael’a gidip onu sıkıca kucakladı.</p>
<p>“Üzgünüm,” dedi. “Onları kalacağıma inandırmam gerekiyordu.” Michael o kadar şaşkın ve mutluydu ki sadece, “Tamam,” diyebildi.</p>
<p>“Arka kapıdan çıktığım anda ormana doğru ilerledim ve kalbim patlayacakmış gibi hissedene dek koştum. Sizin önünüze zar zor geçebildim.”</p>
<p>Bryson omzuna hafifçe yumruk attı. “Ailen seni öldürecek. Hep böyle kötü bir çocuk muydun?”</p>
<p>Helga bu durumdan pek hoşnut görünmüyordu. “Sarah, bu gerçekten berbat bir fikir. Ailenin kararlarına karşı gelemem. Beni de öldürürler.”</p>
<p>Sarah inatçı bir ifadeyle başını iki yana salladı, koşarak ilk arabanın arka koltuğuna oturdu ve kapıyı çarptı. “Ben de geliyorum!” diye bağırdı pencereden.</p>
<p>Helga arabaya dönerken, “En azından seni engellemeye çalıştığımı söyle onlara,” diye homurdandı. “Binin. Arka koltuğa sıkışmamız gerekecek.”</p>
<p>Onları ormanlık vadiden çıkaracak taşlı yolda zıplayarak ilerledikleri sırada Michael ağzı kulaklarında sırıtmamak için çaba sarf ediyordu. Sarah’nın gerçek anlamda yanında olmasının hissettirdiği rahatlama tahmin edebileceğinden de güçlüydü. Yol’da, lav birikintileriyle dolu mağaralarda Aura’sınm öldüğü zamanı hatırladı. Sarah ortadan kaybolduğunda kendini hiç öylesine yalnız hissetmemişti. Ona şimdi her zamankinden de çok ihtiyacı vardı.</p>
<p>Bryson, “Ee, plan nedir?” diye sordu. “Bize anlatmanın tam zamanı.”</p>
<p>Helga pencereden dışarı bakarken, “Tam olarak Michael’ın önerisi,” diye karşılık verdi. “Birlik tek başımıza halledebileceğimiz şeye büyük ölçüde zarar verdi. Henüz ele geçirilmemiş nüfuzlu meclis üyelerinin de olduğu bir kitle bulmamız gerekiyor ve bunun için mükemmel bir yer biliyorum.”</p>
<p>Michael’ın iki sorusu vardı ama Sarah ondan bir adım öndeydi. “Onlar tam olarak ne yapıyorlar?” diye sordu. “Birlik’i kastediyorum. Kışlada sanki biz yokmuşuz gibi davranıyorlardı.”</p>
<p>“Bir süredir, <span style="text-decoration:underline;">Kain</span>e’in dünyaya gönderdiği Tanjantların özelliklerini araştırıyorlar,” diye cevap verdi Helga. “Amaçlarım bulmaya çalışıyorlar. Veri topluyorlar. Uyku’da Ölümlülük İlkesi programı üzerine çalışan adamlarım var; onu analiz edip nasıl tersine çevirebileceklerini çözmeye çalışıyorlar. Kovan’a nasıl bağlandığını, Tanjantlar tarafından ele geçirilen insanların Kovan’daki emsallerine nasıl bağlandıklarım.” İç çekti. “Ama önümüzde uzun bir yol var.” Beklenen diğer soruyu Michael sordu. “Peki, havalı hükümet adamlarıyla tartışabileceğimizi düşündüğün yer neresi?”</p>
<p>Araba yoldaki büyük tümseğin, üzerinden geçerken hepsi neredeyse on santim zıpladı, hatta Michael’ın başı tavana çarptı.</p>
<p>Helga, Walter’a kızdı: “Hey! Bizi bir hendeğe düşürürsen havaalanına yetişenleyiz.”</p>
<p>“Acelen olduğunu söylemiştin,” diye homurdandı şoför. Hel-ga’yı iki Tanjant’a -ve iki insana- gerçek ölüm verdiği için hâlâ affetmediği belli oluyordu.</p>
<p>“Havaalanı mı?” diye tekrarladı Sarah. “Şu sıralar uçmanın güvenli olmadığını söylediğini sanıyordum.”</p>
<p>“Endişelenme. Özel uçağımız var,” diye yanıtladı Helga. “Adamlarımı rastgele kişilere yüklemedim. Bağlantılarımız var.” “Güzel,” dedi Bryson.</p>
<p>“Ee?” diye üsteledi Sarah.</p>
<p>Helga devam etti. “Üç gün sonra Londra’da Dünya Zirvesi var. Size gösterdiğim şeyleri tartışmak için Dünya Birliği tarafından düzenleniyor. Bir sürü önemli kişi katılacak ve yakın zamanda orada olacaklarını düşünüyorum. Sanal olarak gideceğiz; Washin-gton D.C.’de gizli bir şekilde neredeyse tamamen ele geçirdiğimiz küçük bir elçilik. İçeri girebilmemiz için oraya olabildiğince erken gitmek istiyorum.”</p>
<p>“Dur tahmin edeyim,” dedi Bryson, “daha fazla insan bedeni mi ele geçirildi?”</p>
<p>Helga yüzünü buruşturdu. “Diğerlerine verdiğimiz sözü onlara da verdik: Onları geri getireceğiz.” Yeniden yüzünü ekşitti ve Michael onun bu kadar suçluluk-duygusu taşımasına üzüldü. “Her neyse. Çok küçük bir elçilik -Letonya- olduğu için fazla dikkat çekmememizi sağlayacak. Toplantıya sanal olarak girmemiz için yeterli. Ama kolay olmayacak. Hazırlık yapmak için mümkün olan en kısa sürede oraya ulaşmamız gerek.”</p>
<p>Bir süre daha konuşmaya devam ettiler fakat Michael onları dinlemeyi bıraktı. Başını arkaya yaslayıp gözlerini kapadı ve düşüncelerini ayrıştırmaya çalıştı. Dönüp dolaşıp Gabby’ye geliyordu. Başından beri onun için kendini kötü hissediyordu çünkü kız Jackson Porter’a içten ve derin bir değer veriyor gibi görünüyordu. Birine böylesine yakın hissederken o kişinin zihninin başkasınınkiyle değiştirilmesi hiç adil değildi.</p>
<p>Tıpkı diğer arkadaşlarına yaptığı gibi onu da bu karmaşanın içine sürüklemişti. Onun iyi olduğundan emin olması gerekiyordu. Birçok kişiye göre küçük bir şey olabilirdi ama bu tıpkı Kutsal Vadi gibi, tutunabileceği bir şeydi. Bir diğer kesin amaç.</p>
<p>Aniden gözlerini açtı.</p>
<p>“Çocuklar,” dedi. Diğerleri sessizleşerek dikkatlerini ona çevirdiler. “Bir talebim var ve bu tartışmaya açık değil. Ciddiyim. Yapmam gereken bir şey var ve bunu yapmak için sizden ayrılmam gerekiyorsa ayrılacağım.”</p>
<p>“Saçma sapan tehditler yağdırmadan önce ne olduğunu söylesen?” diye karşılık verdi Bryson. “Sana herhangi bir konuda en son ne zaman hayır dedik?”</p>
<p>“Üzgünüm,” dedi Michael süklüm püklüm bir ifadeyle. “Bu daha çok senin içindi, Helga. Hoşuna gitmeyecek.”</p>
<p>“Nedir?” diye sordu dadısı kaşlarını kaldırarak.</p>
<p>Michael tuttuğu nefesini bıraktı. “İlgilenmemiz gereken çok önemli şeyler olduğunu biliyorum ama Gabby’yi bulup iyi olduğundan emin olmamız gerekiyor. Olayların gidişatım düşününce, iyi olmadığına dair içimde kuvvetli bir his var.”</p>
</body>
</html>