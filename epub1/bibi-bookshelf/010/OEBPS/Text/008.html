<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <link href="../Styles/style.css" rel="stylesheet" type="text/css" />

  <title>Bölüm 3 Eylem</title>
</head>

<body>
  <h1 class="h11"><a id="a23"></a><a id="a24"></a>Bölüm 3<br />
  Eylem</h1>

  <h3 class="h31"><a id="ncx264"></a><a id="a25"></a>1</h3>

  <p class="p6">Ne gün ya! Yönetmenle ilk dersimiz.</p>

  <p class="p6">Donatımı kusursuz, kutu gibi bir tiyatro olan okulda toplandık. Yönetmen içeri girdi, hepimizi tepeden topuğa şöyle dikkatle bir süzdü, sonra: “Maria, lütfen sahneye” dedi.</p>

  <p class="p6">Kızcağız korkudan donakaldı. Telaşla gizlenmeye kalkması, korkmuş bir eniği anımsattı bana. Sonunda yakaladık kendisini, çocuklar gibi katıla katıla gülmekte olan yönetmenin önüne götürdük. Yüzünü elleriyle kapadı, o ünlü yalvarmalarını yinelemeye başladı: “Ah, zorlamayın beni, yapamam ben! Ah, ne olur, korkuyorum.”</p>

  <p class="p6">Yönetmen, gözlerinin içine dik dik bakarak, “Sakin olun,” dedi. “Küçük bir piyes oynayacağız şimdi. Piyesin konusu şu. ‘Genç kadının coşkusunu görmezlikten geliyordu.’ Perde açılıyor, siz sahnede oturmaktasınız. Yalnızsınız. Oturuyorsunuz, oturuyorsunuz ve oturuyorsunuz... Perde tekrar kapanıyor. İşte bütün piyes bu. Bundan daha sadesi düşünülemez, değil mi?”</p>

  <p class="p6">Maria’da ses yok. Yönetmen yakaladı onu kolundan, bizler gülüp gülüşüp dururken, tek söz söylemeksizin, çekti sahneye götürdü.</p>

  <p class="p6">Sonra döndü, dinginlikle dedi ki: “Dostlarım, bir sınıfta bulunmaktasınız. Maria ise, sanat yaşamının son derece önemli bir dönemeci içindedir. Ne zaman ve neye gülünür, öğrenmeye çalışın.”</p>

  <p class="p6">Maria'yı sahnenin ortasına getirdi. Biz sessiz oturup perdenin açılmasını bekledik. Perde ağır ağır açıldı. Maria oturdu, ortaya, öne yakın, elleri hala yüzünde. Ciddi hava, uzun bir sessizlik kendini hissettiriyordu. Maria bir şeyler yapılması gerektiğini anladı.</p>

  <p class="p6">İlkin elinin birini çekti yüzünden, sonra ötekini. Bu arada başını o kadar öne eğdi ki, ensesinden başka bir şey göremedik. Gene bir sessizlik. Bunaltıcı bir sessizlik. Fakat yönetmen bu kararlı sessizlik içinde durup bekledi. Gitgide artan gerginliğin farkında olan Maria, seyirciye doğru şöyle bir baktı, sonra birden döndü. Nereye bakacağını, ne yapacağını kestiremeyerek değişmeye başladı. Bir böyle oturdu, bir şöyle, sıkıntılı pozlar takındı, kendini arkaya attı, sonra doğruldu, sonra gene eğildi, kısacık eteğini sertçe çekti, yerdeki bir şeye gözünü dikti.</p>

  <p class="p6">Yönetmen uzun bir süre gevşemedi, derken perdeye işareti verdi. Koşup yanına vardım, aynı alıştırmada bir de beni denemesini istiyordum.</p>

  <p class="p6">Ben sahnenin ortasına yerleştirildim. Bu gerçek bir temsil değildi; ama ben gene de birtakım karşıt güçlerle dolu idim. Sahnede olunca sergilenmiş (teşhir edilmiş) oluyordum, bununla birlikte içimdeki bir duygu da yalnızlık istiyordu. Bir bölüğüm, sıkılmasınlar diye seyircileri eğlendirmenin çarelerini arıyor, bir bölüğüm de seyircilere aldırmamamı öğütlüyordu. Kollarım, bacaklarım, başım, gövdem buyruklarıma uydularsa da, kendilerince bazı gereksiz şeyler de eklediler. Kolunuzu, bacağınızı çok sade bir biçimde hareket ettiriyorsunuz, bir de bakıyorsunuz ki, resim çektiriyormuşçasına kıvrım kıvrım, büklüm büklüm olup çıkıvermişsiniz.</p>

  <p class="p6">Tuhaf! Sahnede ilk kez bulunuyordum; bununla birlikte sahne üzerinde rahatça oturmaktan çok yapmacıklı bir biçimde oturmak benim için ölçüsüz derecede kolaydı. Ne yapmak zorunda olduğumu düşünemiyordum. Sonradan ötekiler, kimi zaman aptal, kimi zaman gülünç, kimi zaman da bunalmış, suçlu, özür dileyen bir halim olduğunu söylediler. Yönetmen sadece durup bekledi. Sonra, aynı alıştırmayı başkalarında denedi.</p>

  <p class="p6">“Şimdi,” dedi, “biraz daha ilerleyelim. Bu alıştırmalara yine dönecek, sahne üzerinde nasıl oturulur, öğreneceğiz.”</p>

  <p class="p6">“Bizim oturduğumuz gibi oturulmaz mı?” diye sorduk..</p>

  <p class="p6">“Yo, hayır”, karşılığını verdi. “Siz rahat oturmuyordunuz.”</p>

  <p class="p6">“Rahat oturmak için ne yapmalıydık?”</p>

  <p class="p6">Sözle karşılık verecek yerde çabucak doğruldu, işini bilir bir tavırla sahneye çıktı, evdeymişçesine, dinlenmek üzere bir koltuğa gömüldü. Ne bir şey yaptı, ne de yapmaya çalıştı. Ama böyle sapsade oturuşu olağanüstüydü. Biz gözümüzü ona diktik; içinde neler olup bittiğini anlamak istiyorduk. O gülümsedi. Biz de gülümsedik. O dalgın, düşünceli bir hal aldı. Biz de zihninden geçenleri öğrenmeye can atıyorduk. O, bakışlarını bir şeye dikti. Biz de onun ilgisini çeken şeyin ne olduğunu görmemiz gerektiğini hissettik.</p>

  <p class="p6">Normal yaşamda, insan, onun bir koltuğa gömülmüş biçimine ya da gömülüp kalmasına karşı özel bir ilgi duymayabilir. Bununla birlikte, bazı nedenlerden ötürü, o sahne üzerindeyken, insan onu dikkatle izler, sadece oturuşuna bakmaktan belki gerçek bir zevk de duyar.</p>

  <p class="p6">Başkaları sahne üzerinde otururken bu olmadı. Biz onları ne izlemek istedik, ne de içlerinde olup bitenleri öğrenmek. Onların çaresizlikleri, hoşnut etmek arzuları gülünçtü. Yönetmen bizlere şu kadarcık bile aldırış etmediği halde, gözlerimizi ondan ayıramadık.</p>

  <p class="p6">Nedir bunun gizi? Kendisi açıkladı.</p>

  <p class="p6">“Sahne üzerinde olup biten her şeyin bir amacı olmalıdır. Yerinizden kalkmamanızın bile bir amacı olmalı, sadece seyircinin görüş açısı içinde bulunmak gibi genel bir amaçtan öte, özel bir amaç. İnsan orada oturmayı hak etmelidir. Bu ise kolay değildir.”</p>

  <p class="p6">Sahnede kalarak, “Haydi bakalım, deneyi yineleyelim,” dedi. ''Maria, yanıma gel. Seninle oynayacağım.”</p>

  <p class="p6">Maria, “Siz!” diye bağırdı, sahneye fırladı.</p>

  <p class="p6">Maria, sahnenin ortasında, yeniden koltuğa yerleştirildi, gene sinirli sinirli beklemeye, bilinçli hareket etmeye, eteklerini çekmeye başladı.</p>

  <p class="p6">Yönetmen onun yanında durdu. Not defterinde dikkatle bir şey arıyor gibiydi.</p>

  <p class="p6">Bu arada, Maria, yönetmene dikili bakışlarıyla yavaş yavaş daha dingin, dikkati daha bir toplu, derken hareketsiz hale geldi. Onu rahatsız etmekten çekindi, sadece yeni buyrukları bekledi. Duruşu diriydi, rahattı. Hemen güzelleşmişti de. Sahne ondaki iyi nitelikleri açığa vurmuştu. Böylece aradan biraz zaman geçti. Sonra perde kapandı.</p>

  <p class="p6">Salondaki yerlerine dönerlerken, yönetmen, “Nasıl hissediyorsun?” diye sordu.</p>

  <p class="p6">“Ben mi? Niçin soruyorsunuz? Oynadık mı ki?”</p>

  <p class="p6">“Oynadık ya.”</p>

  <p class="p6">“Ne! Ben sandım ki... ben düpedüz oturuyor, siz de defterde yerinizi bulasınız da ne yapmam gerektiğini bana söyleyesiniz diye bekliyordum. Ben hiç bir şey oynamış değilim ki.”</p>

  <p class="p6">Yönetmen, “İşin en iyi yönü de işte buydu,” dedi. Oturdunuz, beklediniz, hiçbir şeyi oynamadınız.”</p>

  <p class="p6">Sonra bizlere döndü. “Hangisi daha çok ilginizi çekti?” diye sordu. “Sahne üzerinde oturmak, Sonya'nın yaptığı gibi, ayacıklarınızı göstermek ya da Grisha'nın yaptığı gibi, tüm gövdenizi seyirciye sunmak, o da olmazsa, olup bitecekleri bekleyen bir insan gibi, özel bir amaçla düpedüz oturmak mı? Oturmak eylemi aslında kendi başına ilgi çekici olmayabilir. Ama yaşamda yeri var. Kendinizi göstermeye kalkmak ise, sizi diri sanat alanının dışına atar.”</p>

  <p class="p6">“Sahne üzerinde her zaman bir şeyler yapmalısınız; eylem, hareket, aktörün ardından koştuğu sanatın temelidir.”</p>

  <p class="p6">Grisha, “Ama” diye atıldı, “az önce, oynamanın gerekli olduğunu, benim yaptığım gibi, ayak ya da boy göstermenin eylem olmadığını söylediniz. Sizin yaptığınız gibi, parmağınızı bile kımıldatmadan bir koltukta oturmak neden eylem oluyor? Sizin oturuşunuz bana tam bir eylemsizlik gibi göründü.”</p>

  <p class="p6">Aşırı bir cesaretle söze karıştım: “Eylem miydi, eylemsizlik miydi, orasını bilmem, ancak hepimiz, onun eylemsiz denen hareketinin sizin eyleminizden kat kat üstünlükle ilgi çekici olduğu noktasında birliğiz.”</p>

  <p class="p6">Yönetmen, Grisha'ya dönerek, dinginlikle, “Görüyorsunuz ki” dedi, “sahne üzerinde oturan bir kimsenin dış durgunluğu, hareketsizlik demek değildir. Kımıldamaksızın oturabilir, aynı zamanda da eylemle dolu olabilirsiniz. Dahası var. Çoğu zaman gövdesel durgunluk, doğrudan doğruya bir iç gerginliğinin sonucudur ve bu iç eylemler sanat yönünden daha çok önemlidir. Sanatın özü, sanatın dış biçimlerinde yani kabuğunda değil, psikolojik özünde, yani içindedir. Bu yüzden, az önce size verdiğim formülü değiştiriyor, şöyle diyorum:</p>

  <p class="p6">“İster dışa doğru, ister içe doğru, sahne üzerinde oynamak gerekir.”</p>

  <h3 class="h31"><a id="ncx301"></a><a id="a26"></a>2</h3>

  <p class="p6">Yönetmen bugün sınıfa girerken Maria'ya, “Şimdi de yeni bir piyes oynayalım,” dedi.</p>

  <p class="p6">“Piyesin özeti şu: Anneniz işini ve gelirini yitirdi: Sizin tiyatro okulundaki öğrenim giderinizi ödemek için satacak hiçbir şeyi yok. Bu durumda yarın okuldan ayrılmak zorunda kalacaksınız. Fakat bir arkadaş imdadınıza yetişiyor. Size borç verecek parası yoksa da, değerli taşlarla süslü bir broş getiriyor. Onun bu yüce gönüllü hareketi sizi sarsmış, heyecanlandırmıştır. Böyle bir özveriyi kabul edebilir misiniz? Karar veremiyorsunuz. Reddetmeye çalışıyorsunuz. Arkadaşınız broşun iğnesini bir perdeye iliştiriyor, çıkıp gidiyor. İnandırma, ret, gözyaşları, minnettarlık karışığı uzun bir sahnenin geçtiği koridora fırlıyor, peşinden koşuyorsunuz. Sonunda kabul ediyorsunuz. Arkadaşınız ayrılıyor, siz de broşu almak üzere odaya dönüyorsunuz. Dönüyorsunuz ama, broş nerede? İçeriye biri girip de almış olabilir mi? Tek odalı bir evde olanaksız bu. Dikkatli, sinir bozucu bir aramadır başlıyor.”</p>

  <p class="p6">“Çıkın sahneye. Ben broşu bu perdenin kıvrımlarından birine iliştireceğim, siz de arayıp bulacaksınız.”</p>

  <p class="p6">Bir an sonra yönetmen hazır olduğunu bildirdi.</p>

  <p class="p6">Maria, yakalamak isteyen birinden kaçarcasına sahneye atıldı. Başını elleri arasında tutup korkudan kıvranarak taban ışıklarının kenarına kadar koştu, sonra geri döndü. Yine öne geldi, bu kez karşıt yönde, yine uzaklaştı. Öne doğru koşarak perdenin kıvrımlarını yakaladı, umutsuzca silkeledi, derken başını kıvrımların arasına gömdü. Sözde bu hareketiyle broşu aradığını anlatmak istiyordu. Bulamayınca hızla döndü, kâh başını tutarak, kâh göğsünü yumruklayarak sahneden uzaklaştı. Bu hareketiyle de durumun bütün acısını belirtmek istediği açıktı.</p>

  <p class="p6">Orkestrada oturmakta olan bizler gülmemek için kendimizi zor tutuyorduk.</p>

  <p class="p6">Biraz sonra Maria pek büyük başarı kazanmış bir tavırla koşarak yanımıza geldi. Gözleri ışıl ışıl, yanakları alev alevdi.</p>

  <p class="p6">Yönetmen, “Nasıl hissediyorsunuz?” diye sordu.</p>

  <p class="p6">Maria, sandalyesinin çevresinde hoplayıp zıplayarak, “Ah, tek sözcük ile olağanüstü! Anlatamam size, öyle mutluyum ki...” diye haykırdı. “Sahneye ilk adımımı tıpkı evimdeymişim gibi rahatlıkla attığımı hissediyorum.”</p>

  <p class="p6">Yönetmen, “Nasıl hissediyorsunuz?” diye sordu, “ama broş nerede? Verin onu bana!”</p>

  <p class="p6">“Ah, evet,” dedi Maria, “broşu unuttum.”</p>

  <p class="p6">“Garip doğrusu. Yana yana broşu arıyorsunuz, sonra da unutuyorsunuz!”</p>

  <p class="p6">Maria yine sahneye çıkıp da perdenin kıvrımlarını aramaya girişmeden önce, ara sıra çevremize bakınabiliyorduk.</p>

  <p class="p6">Yönetmen uyarıcı bir tavırla, “Unutmayın,” dedi. “Broş bulunursa kurtuldunuz demektir. Bu sınıflara gelmeye devam edebilirsiniz. Ama broş bulunmazsa, okuldan ayrılmak zorunda kalacaksınız.”</p>

  <p class="p6">Birden yüzü gerildi. Bakışları perdeye yapıştı, her kıvrımı yukarıdan aşağıya bütün dikkati ile, inceden inceye arayıp taramaya koyuldu. Arayışı bu kez daha az telaşlıydı. Fakat biz, vaktinin tek saniyesini bile ziyan etmemeye çalıştığına, heyecanlanmış görünmek için hiçbir çaba harcamadığı halde gerçekten heyecanlanmış olduğuna emindik.</p>

  <p class="p6">Bu kez sözler de basık bir ses çıkıyordu ağzındın.</p>

  <p class="p6">Kıvrımları bir bir aradıktan sonra, umutsuz, bük bir halde, “Yok,” diye haykırdı.</p>

  <p class="p6">Bütün yüzünü kaygı ve keder kapladı. Düşünceleri uzaklara çekip gitmiş gibi hareketsiz kaldı. Broşun kayboluşuna ne kadar üzüldüğünü anlamak kolaydı.</p>

  <p class="p6">Diktik gözümüzü, tuttuk soluğumuzu.</p>

  <p class="p6">Derken, yönetmen söze başladı:</p>

  <p class="p6">“Şimdi nasıl hissediyorsunuz, ikinci arayıştan sonra?”</p>

  <p class="p6">“Nasıl mı hissediyorum?” Bütün hareketleri üzgündü. Bir karşılık bulmaya çalışırken omuz silkti. Bakışları bilinçsiz olarak, hala sahnenin tabanındaydı. Bir an sonra, “Çok aradım,” diye ekledi.</p>

  <p class="p6">Yönetmen, “Doğru. Bu kez gerçekten aradınız” dedi. Peki ama, ilkinde ne yaptınız?”</p>

  <p class="p6">“İlk kez heyecanlandım, acı duydum.”</p>

  <p class="p6">“Hangi duygu daha uygun: Sağa sola koşup perdeyi altüst ettiğiniz zamanki duygu mu, yoksa ikinci kez baştan sona, dinginlikle aradığınız zamanki duygu mu?”</p>

  <p class="p6">“Broşu ilk aradığım zamanki duygu elbet.”</p>

  <p class="p6">Yönetmen, “Hayır, ilkinde broşu aradığınıza bizi inandırmaya çalışmayın,” dedi. “O zaman broşu düşünmüyordunuz bile. O zaman sadece acı çekmenin hatırı için acı çekmeye çalışıyordunuz.”</p>

  <p class="p6">“Ama ikincisinde, gerçekten aradınız. Hepimiz gördük bunu; anladık, inandık. İlginiz, bitikliğiniz apaçık görünüyordu çünkü.”</p>

  <p class="p6">“Birinci arayışınız kötüydü. İkincisi iyiydi.”</p>

  <p class="p6">Bu yargı kafasını allak bullak etti. “Ama,” dedi, “birincisinde kendimi nerdeyse öldürecektim.”</p>

  <p class="p6">Yönetmen, “Önemli olan bu değil,” dedi. “Birinci duygu gerçek bir aramayı engelledi. Sahne üzerinde ne koşmanın hatırı için koşun, ne de acı çekmenin hatırı için acı çekin. Eylemin hatırı için “genellikle” oynamayın; her zaman bir amaca göre oynayın.”</p>

  <p class="p6">“Ve gerçeğe uygun olarak,” diye ekledim.</p>

  <p class="p6">“Evet,” diye onayladı; “haydi bakalım, çıkın sahneye de oynayın.”</p>

  <p class="p6">Çıktık sahneye, fakat uzun bir süre ne yapacağımızı bilemedik. Bir izlenim uyandırmak zorunda olduğumuzu hissettikse de, ben bir seyircinin ilgisini çekecek değerde hiçbir şey düşünemedim. Othello olmaya kalktımsa da az sonra vazgeçtim. Leo, sırasıyla bir aristokrat, bir general, bir köylü olmayı denedi. Maria, başını tutarak, elini kalbine bastırarak, tragedya oynamak üzere sağa sola koşturdu durdu. Paul, Hamletimsi bir pozla bir sandalyeye oturdu, sözde kederi ya da düş kırıklığını oynamaya yeltendi. Sonra çevreye cilve yaptı, yanında bulunan Grisha da tümüyle gözden düşmüş sahne alışkanlıkları ile aşkını ilan etti. Her zamanki gibi bir köşeye gizlenmeyi huy edinen Nicholas Umnovykh'la Dasha Dymkova'ya gözüm ilişince, İbsen'in Brand'ından bir sahneyi oynarlarken takındıkları kütükleşmiş tavırlarla durağan bakışları karşısında nerdeyse makaraları koyverecektim.</p>

  <p class="p6">Yönetmen, “Neler yaptığınızı özetleyelim şimdi,” dedi. Beni göstererek, “Sizden başlayacağım” diye ekledi. Paul ile Maria'yı da işaret ederek. “Aynı zamanda sizinle ve sizinle de,” dedi. “Oturun şuraya, sizi daha iyi görebilmem için şu sandalyelere oturun ve başlayın; siz kıskanç olacaksınız, siz acı çekeceksiniz, siz üzüleceksiniz. Sadece bu ruh hallerinin hatırı için bu duyguları yaşayacaksınız.”</p>

  <p class="p6">Oturduk, o anda da birden durumumuzun saçmalığını hissettik. Bir yabanıl gibi kıvrana kıvrana dolaştığım sürece, yaptığım şeyde az buçuk bir anlam bulunduğunu tasarlamam olanaklıydı. Fakat hiçbir dışa dönük hareket yapmadan, bir sandalyeye oturuluverince, oyunumun saçmalığı açıkça ortaya çıkıverdi.</p>

  <p class="p6">Yönetmen, “E, ne düşünüyorsunuz?” diye sordu. “Bir insan sandalyeye oturur, hiçbir neden yokken, yani durup dururken kıskanç olabilir mi? Heyecanlanabilir mi? Kederlenebilir mi? Olamaz böyle şey. Zamanlar boyu aklınızda kalsın şu. Hangi koşullar altında olursa olsun, sahne üzerinde, duygu için duygunun doğması ile hemen yön alan eylem olamaz. Bu kuralı bilmezlikten gelmek ancak en iğrenç yapmacıklıkla sonuçlanır. Bir eylem bölümünü seçerken duyguyu, tinsel (manevi) içeriği bir kenara bırakın. Hiçbir zaman kıskanç olmak için kıskanç olmaya, aşık olmak için aşık olmaya, acı çekmek için acı çekmeye kalkmayın. Bütün bu duygular daha önce olup bitmiş bazı şeylerin sonucudur. Daha önce olup biten bu şey üzerinde var gücünüzle düşünmelisiniz. Sonuca gelince, sonuç kendiliğinden doğacaktır. Tutkuların, tiplerin yanlış oynanması ya da sadece alışılagelen jestlerin yinelenmesi —bütün bunlar uğraşımızda sık sık karşılaşılan kusurlardır. Siz bu gerçeğe aykırılıklardan uzak durmalısınız. Siz tutkuları, tipleri kopya etmelisiniz. Siz tutkuların içinde, tiplerin içinde yaşamalısınız. Sizin onlara ilişkin oyununuz onların içindeki yaşayışınızdan doğup gelişmelidir.”</p>

  <p class="p6">Bunun üzerine Vanya, “eğer sahne bu kadar boş ve çıplak olmasaydı, çevremizde döşeme gibi, şömine gibi, kül tablaları gibi sahne donatımları bulunsaydı daha iyi oynayabilirdik” görüşünü ileri sürdü.</p>

  <p class="p6">Yönetmen, “Peki,” dedi, dersi burada kesti.</p>

  <h3 class="h31"><a id="ncx341"></a>3</h3>

  <p class="p6">Bugünkü çalışmamız gene okul sahnesine göre programa alınmış. Fakat okula geldiğimizde, salona açılan girişi kapalı bulduk. Bereket, doğrudan doğruya sahneye açılan başka bir kapı daha vardı. İçeri girerken kendimizi bir holde bulunca şaşırdık. Yanda iki kapılı, küçük, dayalı döşeli bir oturma odası vardı. Kapılardan biri yemek odasına, oradan da ufak bir yatak odasına açılıyordu. İkinci kapı ise, bir yanında pırıl pırıl aydınlatılmış bir dans salonu bulunan uzun bir koridora açılmaktaydı. Bu daire, bütünüyle, repertuvardaki oyunlardan alınan dekorlarla bölmelere ayrılmıştı. Asıl perde kapalıydı, önüne de koltuklar, sandalyeler konarak engellenmişti.</p>

  <p class="p6">Sahnede bulunduğumuzu hissetmediğimiz için evdeymişiz gibi hareket ettik. İlkin odaları gözden geçirmeye başladık, sonra da gruplar halinde oturup gevezeliğe koyulduk. Dersin çoktan başlamış olduğunu hiçbirimiz fark etmedik. Sonunda yönetmen, buraya birlikte çalışmaya geldiğimizi bize anımsattı.</p>

  <p class="p6">Biri, “Ne yapacağız?” diye sordu.</p>

  <p class="p6">“Dün ne yaptınızsa onu” karşılığını aldı.</p>

  <p class="p6">Biz gene de dikilip durmaya devam ettik.</p>

  <p class="p6">Yönetmen, “Ne oluyor?” diye sordu.</p>

  <p class="p6">Bu soruyu Paul karşıladı. “Bilmem. Birden, hiçbir neden yokken oynamak...” Ne diyeceğini unutmuş gibi duraladı.</p>

  <p class="p6">Tortsov, “Hiçbir neden yokken oynamak kolayınıza gelmiyorsa, niçin bir neden bulmuyorsunuz?” dedi, “Ben sizi hiçbir biçimde bağlamıyorum. Ancak, orada öyle kazık gibi dikilip durmayın!”</p>

  <p class="p6">Biri, “Ama” diye atıldı, “bu, oynamak için oynamak olmaz mı?”</p>

  <p class="p6">Yönetmen, “Hayır,” dedi. “Bundan böyle ancak bir amaçla oynanacaktır. Dün istediğiniz şeyler işte bugün çevrenizde; düpedüz gövdesel hareketlerde sonuçlanacak bazı iç nedenler bulamaz mısınız? Sözgelişi, Vanya, size, gidin, kapıyı kapayın desem, kapamaz mısınız?”</p>

  <p class="p6">“Kapıyı kapamak mı? Kaparım elbet.” Vanya gitti, kapıyı çarparak kapattı, biz kendisine bakmaya fırsat bulamadan döndü geldi.</p>

  <p class="p6">Yönetmen, “Bir kapıyı kapamakla anlatılmak istenen bu değil,” dedi. “Ben kapamak sözü ile, kapının kapanması, kapalı kalması, hava akımını durdurması, böylece yan odadakilerin konuştuklarımızı duymaması yönünde bir istek belirtmiştim. Siz ise, içinizden hiçbir nedene yer vermeden sadece gidip kapıyı çarptınız, hem de kolaylıkla gene açılabilecek biçimde çarptınız. Nitekim, açıldı da işte.”</p>

  <p class="p6">Vanya, “Kapı kapalı durmaz. İnanın ki, durmaz” dedi.</p>

  <p class="p6">Yönetmen, “Kapalı durması eğer zorsa, o zaman benim dileğimi yerine getirmek için daha çok zaman, daha çok dikkat gerekecektir” dedi.</p>

  <p class="p6">Vanya bu kez gidip kapıyı yolunca kapadı.</p>

  <p class="p6">“Söyleyin, ben de bir şey yapayım” dileğinde bulundum.</p>

  <p class="p6">“Yapacak bir şey düşünmek sizin için olanaksız mı? İşte şurada bir şömine, biraz da odun var. Gidip bir ateş yakın.”</p>

  <p class="p6">Söylediği gibi yaptım; şömineye odunu koydum, fakat ne cebimde, ne de ocak rafında kibrit bulabildim. Bunun üzerine döndüm. Tortsov'a gelip uğradığım güçlüğü haber verdim.</p>

  <p class="p6">“Kibriti ne yapacaksınız?” diye sordu.</p>

  <p class="p6">“Ateş yakacağım.”</p>

  <p class="p6">“Şömine kâğıttan yapılmıştır. Niyetiniz tiyatroyu mu yakmak?”</p>

  <p class="p6">“Ben sadece yakıyor gibi yapacaktım” diye açıkladım.</p>

  <p class="p6">Boş bir el uzattı.</p>

  <p class="p6">“Bir ateş yakıyor gibi yapmak için uydurma kibrit yeter. Önemli olan nokta, sözde kibriti çakmaktı.”</p>

  <p class="p6">“Hamlet'i oynayacak olgunluğa eriştiğinizde, onun karışık ruhu içinden bir yol bulup da Kralı öldüreceği ana geldiğiniz zaman, elinizde olağan büyüklükte bir kılıç bulunması sizce önemli midir? Böyle bir kılıcınız olmayınca oyunu sonuna erdiremeyecek misiniz? Kralı kılıçsız öldürebilir, ateşi de kibritsiz yakabilirsiniz. Asıl yakılması gereken sizin imgeleminizdir.”</p>

  <p class="p6">Uydurma ateşi yakmaya gittim. Eylemi uzatmak için, ellerimle korumaya çok çalıştığım halde, uydurma kibritlerin birkaç kez sönmesine karar verdim. Ateşi görmeye, sıcaklığını hissetmeye de çalıştım. Çalıştım ama, beceremedim. Derken, sıkıldım. Bunun üzerine, yapacak başka bir şey düşünmek zorunda kaldım. Sandalyeleri, koltukları yerlerinden oynatmaya, sonra da odadaki eşyayı saymaya başladım. Gelgelelim, bu hareketlerin gerisinde hiçbir amaç olmadığından, yaptığım her şey makinemsi kaldı.</p>

  <p class="p6">Yönetmen, “Bunda şaşılacak bir şey yok” diye açıkladı. “Eğer bir eylemin psikolojik bir temeli yoksa, o eylem ilginizi çekemez. Birkaç sandalyeyi şuraya buraya çekiştirmek zaman almaz. Ama değişik cinsten sandalyeleri özel bir amaçla, sözgelişi, bir akşam yemeğinde konukların rütbelerine, yaşlarına, kişisel durumlarına göre oturmalarını sağlamak amacı ile düzenlemek zorunda kalsaydınız, bu işle uzun uzun uğraşabilirdiniz.”</p>

  <p class="p6">Gelgelelim, benim imgelemim kurudu, çöle döndü. Ötekilerin de döküldüğünü görür görmez hepimizi oturma odasına topladı. “Kendi kendinizden olsun utanmıyor musunuz? Buraya bir düzine çocuk getirseydim de, işte yeni eviniz deseydim, imgelemlerinin kıvılcım saçtığını görürdünüz; oyunları gerçek oyun olurdu. Siz onlar gibi olamaz mısınız?”</p>

  <p class="p6">Paul, “Böyle söylemek kolay” diye yakındı. “Ama biz çocuk değiliz ki... Onlar doğal olarak oynamak isterler. Bize gelince, zorlama bir iştir bu.”</p>

  <p class="p6">Yönetmen, “Elbette” diye karşıladı, “siz kendi içinizde bir kıvılcım tutuşturamazsınız, bundan öte benim size söyleyecek hiçbir sözüm yoktur. Gerçekten sanatçı olan her insan, kendisini çevreleyen edimli (fiili) yaşamdan daha başka, daha derin, daha ilgi çekici bir yaşamı kendi içinde yaratmak ister.”</p>

  <p class="p6">Grisha atıldı: “Perde açık, seyirci de yerinde olsaydı, o istek bizde de doğardı.”</p>

  <p class="p6">Yönetmen kesinlikle, “Hayır” diye karşılık verdi. “Siz gerçekten sanatçı olsaydınız, o donatımlar olmadan da bu isteği duyardınız. Açık konuşalım. Söyleyin, şunu ya da bunu oynamanızı engelleyen neydi?”</p>

  <p class="p6">Ben, bir ateş yakabileceğimi, sandalyelerle koltukları hareket ettirebileceğimi, kapıları açıp kapayabileceğimi, ama bütün bunların ilgimi çekecek ölçüde zamanı doldurmadığını açıkladım. Yakarım ateşi, kaparım kapıyı, iş de bitmiş olur. Bir hareket başka bir harekete öncülük eder, bir üçüncüsünü de doğurursa, o zaman doğal hız ve gerginlik yaratılmış olur.</p>

  <p class="p6">Yönetmen, “Kısaca” diye özetledi, “sizin gereksinim duyduğunuzu sandığınız şey kısa, dışa dönük, yarı makinemsi hareketler değil de, daha geniş bakışımı (perspektifi) olan, daha derin, daha karmaşık başka bir hareketler mi?”</p>

  <p class="p6">Ben, “Hayır” karşılığını verdim, “ama bize, yalın da olsa, ilgi çekici bir şey verin.”</p>

  <p class="p6">Yönetmen, zihni karışmış bir halde, “Her şeyin bana bağlı olduğunu mu söylemek istiyorsunuz?” dedi. “Bunun açıklanması iç nedenlerde, size o hareketi yaptıran koşullarda, koşulların kendisinde aranmalıdır. Bir kapıyı açmayı ya da kapamayı ele alın. Bundan daha yalın, daha az ilgi çekici ya da daha çok makinemsi bir hareket olamaz diyebilirsiniz.”</p>

  <p class="p6">“Fakat, Maria'nın oturduğu bu dairede yaşamakta olan bir adamın birden çıldırdığını düşünün. Aldılar bu adamı, akıl hastanesine götürdüler diyelim. Şimdi bu adam oradan kaçıp da kapının ardına gelip saklanmış olsaydı, ne yapardınız?”</p>

  <p class="p6">Soru bu biçimde karşımıza dikilince, yönetmenin anlattığı gibi, bizim bütün iç amacımız değişti. Oyunumuzu nasıl uzatacağımız ya da oyunumuzun dış biçimi üzerinde artık düşünmez ve üzülmez olduk. Bütün dikkatimiz, ortaya konan soruna göre şu ya da bu hareketin değerini, amacını kararlamaya yöneldi. Gözlerimiz kapı ile aramızdaki uzaklığı ölçmeye, bu işi güvenle yapmanın çaresini aramaya başladı. Ötekiler, delinin kapıyı kırıp girmesi halinde, kurtuluş yolları bulmak için çevreyi gözden geçirdiler. Korunma içgüdümüz, tehlikeyi sezdi onu önleyecek olanaklar ileri sürdü.</p>

  <p class="p6">İster rastgele, ister amaçlı olsun, kapanan kapıyı bastırarak tutmakta olan Vanya birden sıçradı, hepimiz peşinden seğirttik, kızlar da çığlık çığlığa koşarak öteki odaya doluştular. Derken, kendimi, elimde ağır bir bronz kül tablası ile, bir masanın altında buldum.</p>

  <p class="p6">İş bitmemişti. Kapı geri kapalıydı ama, kilitli değildi. Yoktu kilit. Bunun için yapabileceğimiz en doğru hareket, kanepeler, masalar, sandalyelerle kapının ardına barikat kurmak, sonra da akıl hastanesine telefon edip deliyi yakalamalarını sağlamaya çalışmaktı.</p>

  <p class="p6">O anda aklıma geliveren bu buluşun başarısı kendime güvenimi arttırdı. Hemen yönetmenin yanına vardım, ateşi yakmak için bana bir fırsat daha vermesini diledim.</p>

  <p class="p6">Hiç düşünmeden, Maria’nın tez davranarak bu fırsatı benden önce ele geçirmiş olduğunu söyledi. Maria bu daireyi satın almış, bütün öğrenci arkadaşlarını, yeni evine yerleşme dolayısıyla düzenlediği şölene buyur etmiş, güzel talihini kutlamaktadır. Kachalov'la, Moskvin'le, Leonidov'la yakından tanışan arkadaşlarından biri, onları da şölene getireceğine söz vermiş. Gelgelelim, dairenin içi buz gibi, dışarısı da çok soğuk olduğu halde, kalorifer henüz yanmamış. Açıkta bir ateş yakmak için acaba biraz odun bulunabilir mi?</p>

  <p class="p6">Komşudan birkaç tane değnek, sopa vb. şeyler alınmıştır. Küçük bir ateş yanmaya başlamışsa da fena halde duman çıkardığından söndürülmesi gerekmektedir. Ama geç kalınmıştır. Başka bir değnek daha tutuşmuştur, değnek ise, yaş olduğundan, yanmayacaktır. Bir dakika sonra da konuklar evde olacak.</p>

  <p class="p6">“Şimdi” diye ekledi, “söyleyin bakayım, benim bu varsaydığım olaylar gerçek olsaydı eğer, ne yapardınız?”</p>

  <p class="p6">Hepsi bitince de şunları söyledi: “Bugün bir nedenle oynadınız, diyebilirim. Tiyatroda her eylemin haklı bir iç nedeni olması, akla uygun, tutarlı, gerçek olması gerektiğini öğrendiniz. İkincisi: Eğer sözcüğü; bu sözcük, bizi, günlük olaylar dünyasından çıkarıp imgelem alanına atan bir kaldıraç ödevini görür.”</p>

  <h3 class="h31"><a id="ncx387"></a>4</h3>

  <p class="p6">Bugün yönetmen, eğer'in çeşitli ödevlerini birer birer saymaya başladı.</p>

  <p class="p6">“Bu sözcükte tuhaf bir nitelik, sizin de hissettiğiniz bir çeşit güç vardır ki, bu güç birden bire bir iç uyaran yarattı.”</p>

  <p class="p6">“Bu iç uyarının nasıl kolaylıkla ve yalınlıkla harekete geçtiğine dikkat edin. Alıştırmamızın hareket noktası olan kapı, bir çeşit savunma aracı rolünü oynadı. Sizin başlıca amacınız, bütün dikkatinizin yöneldiği erek (hedef) kendini koruma isteği idi. Tehlikenin varlığı insanı her zaman heyecanlandırır. Tehlike öyle bir mayadır ki, her zaman tutar. Kapı da, şömine de aslında cansız nesneler. Bunlar ancak başka bir şeye, bizce daha önemli bir şeye bağlandıklarında bizi heyecanlandırırlar.</p>

  <p class="p6">Bu iç uyarının zorlamadan ve hilesiz doğması olayı üzerinde de dikkatle durup düşünün. Kapının ardında bir deli bulunduğunu söylemedim size. Tersine, eğer sözcüğünü kullanarak, sadece bulunmuş olsaydı diye bir varsayım ileri sürdüm, apaçık biliyorum bunu. Bütün istediğim, deli ile ilgili bu varsayım eğer gerçek bir olay olsaydı o zaman ne yapacağınızı size söyletmek, belli koşullar altında herhangi bir insanın hissedebileceğini size de hissettirmekti. Siz de kendinizi zorlamadınız, bu varsayımı gerçek yerine koymadınız, sadece bir varsayım olarak kabul ettiniz.</p>

  <p class="p6">“Bu açık itirafa karşın, kapının ardında gerçekten bir deli bulunduğunu size yeminler ederek bildirseydim, o zaman ne olurdu?”</p>

  <p class="p6">Ben, “Böyle apaçık bir aldatmacaya inanmazdım” dedim.</p>

  <p class="p6">Yönetmen, “Eğer'in bu özel niteliği yüzünden hiç kimse sizi hiçbir şeye inanmaya ya da inanmamaya zorlamaz” dedi. “Her şey aydınlık, dürüst ve açık. Size bir soru soruldu, buna içtenlikle, dolambaçsız karşılık vermeniz istendi.”</p>

  <p class="p6">“Sonuç olarak diyebilirim ki, eğer'in etkisindeki giz, her şeyden önce, korkuya ya da zora başvurmayışında, sanatçıyı bir şey yapmaya itmemesindedir. Tersine, eğer, dürüstlüğünden ötürü, sanatçıya inanç verir, onu varsayılan bir durumda güvenli olması için cesaretlendirir. Kendi alıştırmanızda da uyarının böylesine doğal bir yolda belirmesinin nedeni işte budur.”</p>

  <p class="p6">“Bu beni başka bir özelliğe çekti getirdi. EĞER, bir iç ve gerçek canlılık yaratır, bu yaratmayı da doğal yoldan yapar. Sizler aktör olduğunuz için soruya sade bir karşılık vermediniz. Eyleme meydan okuyuşa karşılık vermek zorunda olduğunuzu hissettiniz.”</p>

  <p class="p6">“Eğer'in bu önemli ayırıcı niteliği, onu, bizim aktörlük okulumuzun temel ilkelerinden birine yaklaştırmaktadır: Yaratıcılıkta ve sanatta canlılık.”</p>

  <h3 class="h31"><a id="ncx398"></a>5</h3>

  <p class="p6">Yönetmen, bugün, “Bazılarınız, anlattıklarımı hemen uygulama alanına koyma sabırsızlığında görünüyor” dedi. “Yerinde bir sabırsızlık bu. Sizin isteklerinize katılmaktan ben de sevinç duyarım. Haydi, eğer'i bir role uygulayalım bakalım.”</p>

  <p class="p6">“Tutun ki, Chekhov'un, oltasına ağırlık olsun diye demiryolundan cıvata somunu söken saf bir çiftçiyi anlatan öyküsünden meydana getirilen bir piyes oynuyorsunuz. Bu suçundan ötürü çiftçi yargılandı ve şiddetle cezalandırıldı. Bu imgesel olay bazı kimselerin bilincinde yer edecek, çoğu kimselere göre de “gülünç bir öykü” olmaktan öteye geçemeyecektir. Böyleleri, hiçbir zaman kahkahanın ardında gizlenen, doğal, toplumsal koşulların tragedyasını göz ucuyla bile göremeyeceklerdir. Beri yanda, bu sahnedeki rollerden birini oynayacak olan sanatçı gülemez. Sanatçı inceden inceye düşünmeli, daha da önemlisi, yazara o öyküyü yazdıran nedenin ne olduğunu arayıp bulmalı, bu nedeni baştan sona yaşamalıdır. Nasıl başlardınız işe?”</p>

  <p class="p6">Yönetmen sustu. Öğrenciler bir zaman sessiz ve dalgın kaldılar.</p>

  <p class="p6">“İkircimli anlarda, düşünceleriniz, duygularınız, imgeleminiz uyuşukken, eğer'i anımsayın. Yazar da yapıtına bu yoldan başlamıştır. Kendi kendine demiştir ki:”</p>

  <p class="p6">“Basit bir çiftçi, balık tutmaya giderken, bir raydan bir cıvata somunu söküp alsaydı eğer, ne olurdu?” Şimdi siz de kendinize aynı problemi verin ve ekleyin: “Bu davanın yargıcı ben olsaydım eğer, ne yapardım?”</p>

  <p class="p6">Ben, düşünmeksizin, “Cinayet işlemiş sayardım,” diye karşılık verdim.</p>

  <p class="p6">“Neden? Oltasının ağırlığı yüzünden mi?”</p>

  <p class="p6">“Cıvata somununu çaldığı için.”</p>

  <p class="p6">Tortsov, “Doğru, insan hırsızlık etmemelidir” dedi. “Ama, yaptığının suç sayılacağından tümüyle bilinçsiz olan bir kimseyi şiddetle cezalandırabilir misiniz?”</p>

  <p class="p6">“Kendisine anlatmak gerekir ki, bütün bir katarın devrilmesine, böylece yüzlerce kişinin de ölümüne yol açabilirdi” dedim.</p>

  <p class="p6">“Ufacık bir somun yüzünden mi?” diye karşıladı yönetmen. “Hiçbir zaman onu buna inandıramazsınız.”</p>

  <p class="p6">“Adam sadece yalan söylemektedir. Yaptığı işin nereye varacağını bilir” dedim.</p>

  <p class="p6">Yönetmen, “Çiftçiyi oynayan kişi yetenekliyse, suç diye bir şey bilmediğini size oyunu ile kanıtlar” dedi.</p>

  <p class="p6">Tartışma süresince, akla gelebilen her vesileden yararlanarak davayı haklı göstermeye çalıştı. Sonunda da beni az buçuk zayıflatmayı başardı. Zayıfladığımı görür görmez de dedi ki:</p>

  <p class="p6">“Yargıcın herhalde yaşamış olduğu coşkunun tıpkısını siz de yaşadınız. Yargıcı oynayacak olsaydınız, benzeri duygular sizi o karaktere yakınlaştıracaktı.”</p>

  <p class="p6">“Aktörle temsil ettiği kişi arasındaki bu yakınlığı tamamlamak için, piyese, yön ve ilgi çekici eylem veren, aynı zamanda piyesin boşluklarını dolduracak olan bazı somut ayrıntılar ekleyin. Eğer'in dayandığı varsayımla ilgili koşullar, sizin duygularınıza yakın olan kaynaklardan alınmıştır. Bu kaynaklar aktörün psikolojisi üzerinde güçlü bir etkiye sahiptir. Rolünüzle yaşamınız arasında bu bağlantıyı bir kez kurdunuz mu, o iç itmeyi ya da coşkuyu buldunuz demektir. Sonra, yaşamda kendi deneyinize dayanan bütün olasılıkları buna katın. O zaman, sahnede yapmak zorunda bulunduğunuz şeyin olanaksız olmadığına içtenlikle inanmak sizin için ne kadar kolaylaşacaktır, göreceksiniz.”</p>

  <p class="p6">“Bir rolü baştan sona bu anlayışla hazırlarsanız, baştan sona yeni bir yaşayış yaratırsınız.”</p>

  <p class="p6">“Uyandırılan duygular, piyesin hazırladığı durumlar içinde yerini almış bulunan bu imgesel kişinin hareketlerinde dile gelecektir.”</p>

  <p class="p6">“Bu duygular bilinçli midir, bilinçsiz midir?” diye sordum.</p>

  <p class="p6">“Denemeyi kendiniz yapın. Olayın ayrıntılarını bir bir inceleyin, çıkış noktasına göre, bilinçli olan nedir, bilinçsiz olan nedir, karar verin. Olayın içindeki en önemli anları hiç anımsamayacağınız için bu bilmeceyi de hiçbir zaman çözemeyeceksiniz. Bu anlar parça parça ya da tüm olarak kendiliklerinden doğarlar, dikkati çekmeden bilinçaltı alanında kaybolurlar.”</p>

  <p class="p6">“Dediklerimin doğruluğuna inanmak isterseniz, büyük temsillerden birinin sonunda, aktöre, sahnedeyken nasıl hissettiğini, ne yaptığını sorun. Yaşantısının farkında olmadığı, önemli anlardan birçoğunu anımsamadığı için bu soruya karşılık veremeyecektir. Alacağınız tek karşılık, sahnede kendisini rahat hissettiğinden, öteki aktörlerle ilişkisinin kolay oluşundan ibarettir. Bundan öte hiçbir şey söylemeyecektir size.”</p>

  <p class="p6">“Oyununu inceden inceye anlattınız mı şaşırtırsınız kendisini. Bütünüyle bilinçaltı yolu ile oynadığı oyun ile ilgili şeyleri yavaş yavaş anımsar.”</p>

  <p class="p6">“Bundan şu sonucu çıkarabiliriz: Eğer, aynı zamanda, bilinçaltı yaratmanın da bir kaynağıdır. Ayrıca, sanatımızın temel ilkelerinden birini daha belirtmemize de yardım eder bu; bilinçli teknik yolu ile bilinçaltı yaratma.”</p>

  <p class="p6">“Buraya kadar eğer'in, bizim tipimizdeki eyleme özgü başlıca ilkelerden ikisine göre kullanıldığını açıklamış oldum. Eğer, daha güçlü olarak üçüncü bir ilkeye de bağlıdır. Büyük ozanımız Pushkin, dram sanatı üzerine kaleme aldığı bitmemiş bir yazısında bu konuya dokunmuştur.”</p>

  <p class="p6">“Başka şeyler arasında demiştir ki:”</p>

  <p class="p6">“Coşkularda içtenlik, belirli koşullar içinde gerçek görünen duygular, dramatistten beklediğimiz işte budur.”</p>

  <p class="p6">“Ben de bu söze şunu katıyorum; bizim de bir aktörden istediğimiz tıpatıp işte budur.”</p>

  <p class="p6">“Bu söz üzerinde iyice düşünün. Biraz sonra, eğer'in, bunu gerçekleştirmemize nasıl yardım ettiği konusunda size canlı bir örnek vereceğim.”</p>

  <p class="p6">Başka başka ses uyumlarıyla, içtenlik, belirli koşullar içinde gerçek görünen duygular, diye yineledim durdum.</p>

  <p class="p6">“Durun” dedi yönetmen. “Derinliğine inmeden yinelemekle sözü bayağılaştırıyorsunuz. Bir düşünceyi tümüyle kavrayamadığınız zaman onu parçalarına ayırın, her birini ayrı ayrı inceleyin.”</p>

  <p class="p6">Paul, “Belirli koşullar ne demeye geliyor?” diye sordu.</p>

  <p class="p6">“Belirli koşullar; piyesin öyküsü, eylemleri, olayları, çağı, eylemin zamanı ve yeri, yaşama düzeni, aktörlerle yönetmenin yorumu, sahneleme, temsili bütünü ile ortaya koyma, dekorlar, giysiler, sahne donatımları, aydınlatma ve sesler; bir aktöre, rolünü yaratma sırasında dikkate alması gereğiyle verilen bütün koşullar.”</p>

  <p class="p6">“Eğer, hareket noktasıdır, belirli koşullardır, gelişimdir. Gerekli kışkırtıcı bir özellik sözkonusu ise, bunlardan biri var olmadan öteki de var olamaz. Bununla birlikte, gördükleri ödevler başka başkadır: Belirli koşullar eğer için temel döşerken, eğer de uyuyan imgelemi dürter. Böylece, her ikisi, birlikte ve ayrı ayrı olarak aktörü harekete iten bir iç gücün yaratılmasma yardım ederler.”</p>

  <p class="p6">Vanya, ilgi ile, “Peki, “coşkularda içtenlik” ne demek?” diye sordu.</p>

  <p class="p6">“Ne demekse o demek — insanoğluna özgü coşkuları yaşama, aktörün kendisinin de denediği duygular.”</p>

  <p class="p6">Vanya, “Peki öyle ise” diye ekledi, “gerçek görünen duygular hangileridir?”</p>

  <p class="p6">“Gerçek görünen sözü ile, gerçekteki duyguların kendilerini değil, onlara az çok yakın olan, benzeyen duyguları, gerçek iç duyguların itmesiyle yeniden yaratılan coşkuları anlatmak istiyoruz.”</p>

  <p class="p6">“Uygulamada, yapmak zorunda olduğunuz aşağı yukarı şudur: Önce, piyesin ortaya getirdiği ‘belirli koşullar’ı, yönetmenin sahneye koyuşunu kendinize göre tasarlayacak, kendi sanat anlayışınız üzerinde düşüneceksiniz. Böylece, temsil edeceğiniz karakterin yaşayışının genel taslağı ile o karakteri çevreleyen koşullar belirmiş olacaktır. Böyle bir yaşayışın genelliğine gerçekten inanmanız, sonra da kendinizi o yaşayışa yakın hissedecek kadar alışmış olmanız gerekir. Eğer bunda başarıya ulaşırsanız, ‘içtenlikle coşkuların’ ya da ‘gerçek görünen duyguların’ içinizde kendiliğinden uyandığını görürsünüz.”</p>

  <p class="p6">“Bununla birlikte, bu üçüncü oyun ilkesini uyguladığınız zaman, kendi duygularınızı unutun artık. Çünkü o duygular çoğu zaman bilinçaltı kökenlidir, doğrudan doğruya buyruğa da bağımlı değildir Dikkatinizin tümünü ‘belirli koşullar’a yöneltin. Bu koşullar her zaman kavranabilir.”</p>

  <p class="p6">Dersin sonuna doğru dedi ki: “Eğer üzerine daha önce söylediklerimi tamamlayabilirim artık. Eğer'in gücü sadece kendi çabasına değil, belirli koşulların ana–çizgilerinin açık seçik belirtilmiş olmasına da bağlıdır.</p>

  <p class="p6">Grisha, “Peki ama,” diye atıldı, “her şey başkalarınca hazırlandıktan sonra geriye, aktöre ne kalıyor? Sadece önemsiz şeyler mi?”</p>

  <p class="p6">Yönetmen öfkeyle, “Önemsiz şeyler sözü ile ne demek istiyorsunuz?” diye sordu. “Sizden başka bir kişinin düşsel yaşayışına inanmak, bu yaşayışı canlandırmak önemsiz bir şey midir sanıyorsunuz? Bir başkasının ortaya koyduğu bir tema üzerinde işlemenin, kendinizce yeni bir tema bulmaktan daha güç olduğunu bilmiyor musunuz? Öyle olaylar biliyoruz ki, kötü bir piyes, büyük bir aktörün yeniden yaratması yüzünden, dünyaca üne erişmiştir. Shakespeare'in, başkaları tarafından yaratılan öyküleri, yeniden yarattığını da biliyoruz. Bizim, piyes yazarının yapıtı karşısında yapacağımız da işte budur; biz, sözcüklerin altında gizleneni yaşama kavuştururuz; biz, kendi düşüncelerimizi yazarın satırları içine yerleştiririz; biz, piyesin öteki karakterleriyle, o karakterlerin yaşama koşullarıyla kendi ilişkilerimizi kurarız; biz, piyesin yazarıyla yönetmeninden aldığımız gereçlerin süzgecinden geçiririz kendimizi; biz, kendi imgelemimizden çıkardıklarımızı da katarak bu gereçler üzerinde çalışırız. O gereçler ruhça, hatta gövdece bizim bir parçamız olur; coşkularımız içtendir, işi bütünleyen bir sonuç olarak da, piyesin gerekleriyle kaynaşık, gerçekten verimli bir çalışkanlık kazanırız.”</p>

  <p class="p6">“Siz ise kalkıyor, bu ölçüye sığmaz çalışma için, sadece önemsiz şeyler diyorsunuz!”</p>

  <p class="p6">“Hayır, hiç de öyle değil, yaratıcılıktır bu, sanattır.”</p>

  <p class="p6">Böyle diyerek derse son verdi.</p>

  <p class="p6"><a id="a27"></a> </p>
</body>
</html>
