<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <link href="../Styles/style.css" rel="stylesheet" type="text/css" />

  <title>Bölüm 12 Hareket Ettirici Güçler</title>
</head>

<body>
  <h1 class="h11"><a id="a78"></a><a id="a79"></a>Bölüm 12<br />
  Hareket Ettirici Güçler</h1>

  <h3 class="h31"><a id="ncx1907"></a>1</h3>

  <p class="p6">“Bütün 'ögeler'le psiko–teknik sistemleri incelemiş bulunduğumuza göre, bundan böyle, iç çalgı aracımızın hazır olduğunu söyleyebiliriz. Gereksinim duyduğumuz tek kimse, bu çalgıyı çalacak olan virtüözdür. Kimdir bu usta?”</p>

  <p class="p6">Öğrencilerden birkaçı “Biz” karşılığını verdi.</p>

  <p class="p6">“Kimdir bu 'Biz?' 'Biz' dediğiniz bu görünmez şeyi nerede bulacağız?”</p>

  <p class="p6">“Biz” imgelemimizdir, dikkatimizdir, duygularımızdır.” Listeyi baştan sona sıraladık.</p>

  <p class="p6">Vanya, “Duygular!” diye bağırdı. “İşte en önemlisi budur.”</p>

  <p class="p6">“Paylaşırım bu düşüncenizi. Rolünüzü hissederseniz, hissedince, iç çalgı aracınız birden akort edilir, bütünü ile gövdesel anlatım aracınız da görevini yapmaya başlar. Böylece, ilk ve en önemli ustayı bulmuş oluruz; duygu.” Yönetmen de böyle dedi, sonra şunları ekledi:</p>

  <p class="p6">“Ne yazık ki, bu usta, buyruk altına girecek uysallıkta değildir. Duygularınız, görevlerini kendiliklerinden yapmadıkça çalışmanıza başlayamayacağınız için, başka bir ustaya başvurmak zorundasınız. Kimdir bu usta?”</p>

  <p class="p6">Vanya, “Düş gücü” dedi.</p>

  <p class="p6">“Güzel. Haydi öyle ise bir şey düşleyin de yaratıcı aracınızın harekete geçtiğini görelim.”</p>

  <p class="p6">“Ne düşleyeceğim?”</p>

  <p class="p6">“Nasıl bilebilirim ben ne düşleyeceğinizi?”</p>

  <p class="p6">“Bir amaç, bir varsayım, bulmalıyım ki–”</p>

  <p class="p6">“Nereden bulursunuz bunları?”</p>

  <p class="p6">“Kendi zihni sunar” dedi Grisha.</p>

  <p class="p6">“Demek ki, aradığımız ikinci usta da, zihindir. Yaratıcılığı bu usta başlatır ve yönetir.”</p>

  <p class="p6">“Düş gücünün usta olmaya gücü yeterli değil midir?” diye sordum.</p>

  <p class="p6">“Düş gücünün kılavuzsuz iş göremeyeceğini kendiniz de anlayabilirsiniz.”</p>

  <p class="p6">“İnceleyelim bakalım. Nelerdir dikkatin görevleri?”</p>

  <p class="p6">Öğrencilerden birkaçı, “Duyguların, zihnin, düş gücünün, iradenin çalışmasını kolaylaştırmaktır,” diye sıraladı.</p>

  <p class="p6">Ben de, “Dikkat, bir reflektöre benzer” diye ekledim. “Seçilen bir nesne üzerine ışınlar salar, o nesne içinde, bizim duygularımızı, düşüncelerimizi, isteklerimizi kendine çekecek bir ilgi uyandırır.”</p>

  <p class="p6">Yönetmen, “O nesneyi kim seçer?” diye sordu. “Zihin.”</p>

  <p class="p6">“Düş gücü.”</p>

  <p class="p6">“Belli durumlar.”</p>

  <p class="p6">“Amaçlar.”</p>

  <p class="p6">“Şu halde, nesneyi, bütün bu ögeler seçer, çalışmaya önayak olur, bu arada dikkat de yardımcı bir rol oynamaktan öteye geçemez.”</p>

  <p class="p6">Ben, “Eğer dikkat, ustalardan biri değilse, nedir?” diye üsteledim.</p>

  <p class="p6">Tortsov, bize doğrudan doğruya karşılık verecek yerde, sahneye çıkıp, artık bıkkınlık getirdiğimiz o deli alıştırmasını oynamamızı istedi. Öğrenciler ilkin sustular, sağa sola dönerek birbirlerine bakındılar, kalkmak için karar vermeye çalıştılar. Derken, birbirimizin peşi sıra yerimizden doğrulduk, ağır ağır sahneye yöneldik. Tortsov bizi önledi.</p>

  <p class="p6">“Kendinizi buyruk altına aldığınızı görmekten hoşnudum. Ayrıca, hareketlerinizde bir irade kanıtı da gösterdiniz ama, beni doyurmadı bu. İçinizde daha canlı, daha coşkulu bir şey uyandırmalıyım, bir artistik istek — sahneye coşkuyla koştuğunuzu görmek isterim.”</p>

  <p class="p6">Grisha, “O bayat alıştırmayı yinelememizi istediğiniz sürece bizde hiçbir zaman coşku göremeyeceksiniz.” diye patladı.</p>

  <p class="p6">“Siz, tımarhane kaçkını delinin, ön kapıdan girmesini beklerken, onun, sinsi sinsi arka merdivenlere sokulduğunu, arka kapıyı yumrukladığını düşleyebiliyor musunuz? Tehlikeli bir durum bu. Kapı bir açıldı mı... Bu yeni durumda ne yapabileceğinize karar verin!”</p>

  <p class="p6">Öğrenciler, karşısında bulundukları tehlikeli durumu, ikinci bir barikat kurarak önleme çaresini araştırırken, türlü düşünceler içinde, tepeden tırnağa dikkat kesilmişlerdi.</p>

  <p class="p6">Birden sahneye üşüştük, ateşli bir çalışmadır başladı. Tıpkı, aynı alıştırmayı ilk oynadığımız zamanki gibiydik, öylesine canlı, öylesine hareketli.</p>

  <p class="p6">Sonunda, Tortsov, şu özetlemeyi yaptı:</p>

  <p class="p6">“Ben bu alıştırmayı oynamanızı önerdiğim zaman, siz, oyuna isteksiz isteksiz kalktınız, alıştırmanın sizi coşkulandırması için de kendinizi zorlayamadınız.”</p>

  <p class="p6">“Sonra, yeni bir varsayım kattım işin içine. Siz de, bu temel üzerine, yeni bir amaç kurdunuz. Ayırıcı nitelik yönünden 'artistik' olan bu istek ya da istekler, çalışmaya canlılık verdi. Şimdi söyleyin bakayım, yaratmanın bu iç çalgısını çalacak usta kimmiş?”</p>

  <p class="p6">Öğrencilerin kararı, “Sizmişsiniz” sözünde toplandı.</p>

  <p class="p6">Tortsov, “Daha doğru bir deyişle, usta, benim zihnim'di” diye düzeltti. “Sizin zihniniz aynı şeyi yapabilir, yaratıcı çabanız için, ruhsal yaşayışınızda hareket ettirici bir güç olabilir.”</p>

  <p class="p6">Tortsov, “Böylece, ikinci ustanın zihin, yahut zeka olduğunu tanıtlamış (ispatlamış) bulunuyoruz” diyerek bir sonuca vardı. “Acaba, ikinci bir usta daha var mıdır?”</p>

  <p class="p6">“İşin içine gerçeklik duygusu ile inancımız da katılmış olabilir mi? Eğer böyle ise, o zaman, bir şeye inanmak yetecek, bütün yaratıcı yetilerimiz de etkin hale geliverecektir.”</p>

  <p class="p6">“Neye inanmak?” diye soruldu.</p>

  <p class="p6">“Nasıl bilebilirim ben? Bu sizin bileceğiniz iş.”</p>

  <p class="p6">Paul, 'İlkin, insan ruhunun yaşantısını yaratmamız, sonra da ona inanmamız gerekir” dedi.</p>

  <p class="p6">Yönetmen, “Şu halde, aradığımız usta, gerçeklik duygusu değildir. Acaba bu ustayı, ilişkide, yani karşılıklı, duygu-düşünce alışverişinde, uyarlamada bulabilir miyiz?” diye sordu.</p>

  <p class="p6">“Eğer biz birisiyle ilişki kuracaksak, karşılıklı alıp-vereceğimiz duygularımız ve düşüncelerimiz olmalıdır.”</p>

  <p class="p6">“Çok doğru.”</p>

  <p class="p6">Vanya, “Ve de birimlerle amaçlar” diye eklediler, sadece, güçlü istekler ve esinler yaratmanızı teknik yöntemini gösterir” diye açıkladı. “Eğer o özlemler, yaratıcı aracınızı çalıştırır, psikolojik yoldan yönetirse, o zaman...”</p>

  <p class="p6">Hep birden, “Elbette çalıştırır ve yönetir” diye atıldık.</p>

  <p class="p6">“O zaman, üçüncü ustamızı da bulduk demektir; irade. Sonuç olarak, psikolojik yaşayışımızda bizi harekete zorlayan üç hareket ettirici güç, ruh çalgılarımızı çalan üç usta bulduk demektir.”</p>

  <p class="p6">Her zamanki gibi, Grisha, gene karşı duracak bir nokta yakaladı. Duygu üzerinde uzun uzun konuşulduğu halde, zihin ile irade'nin, yaratıcı çalışmadaki rolleri üzerinde, o ana kadar hiç durulmadığını iddia etti.</p>

  <p class="p6">Yönetmen, “Bu üç hareket ettirici güç üzerinde birbirleriyle ilişkilerini göz önünde bulundurarak aynı biçimde, etraflıca mı durmalıydım demek istiyorsunuz?” diye sordu.</p>

  <p class="p6">Grisha, “Değil, elbet. Niçin, aynı biçimde, etraflıca diyorsunuz?” diye sertçe karşıladı.</p>

  <p class="p6">“Başka türlü nasıl olabilir? Bu üç ayrı güç, birbirleriyle sıkı sıkıya bağlanarak üçlü bir güç meydana getirdiklerine göre, birisi için söylediğiniz şey, kendiliğinden, ötekileri de ilgilendirir.</p>

  <p class="p6">Yoksa, boşu boşuna bir yinelemeyi dinlemek ister miydiniz? Tutun ki, ben sizinle, nasıl bölünür, nasıl seçilir ve adlandırılır diye yaratıcı amaçlar'ı gözden geçiriyorum. Bu çalışmaya duygular katılmaz mı?”</p>

  <p class="p6">Öğrenci “Katılır, elbette,” dedi.</p>

  <p class="p6">Tortsov, “Ya, irade?” diye sordu.</p>

  <p class="p6">Biz, “hayır, iradenin sorun ile doğrudan doğruya bir ilişkisi vardır.” dedik.</p>

  <p class="p6">“Şu halde, ben, sonuç olarak, aynı şeyi iki kez söylemek zorunda kalmış oldum. Peki, zihin için ne diyorsunuz?”</p>

  <p class="p6">“Zihin, hem amaçların bölünmesinde, hem de bölümlerin adlandırılmasında rol oynar” karşılığını verdik.</p>

  <p class="p6">“Gene, şu halde, ben, aynı şeyi üçüncü kez yinelemiş oldum!”</p>

  <p class="p6">“Sabrınızı koruduğum, zamanınızı boşuna harcamadığım için bana teşekkür etmelisiniz. Bununla birlikte, Grisha'nın sertleşmekte hiç de hakkı yok değil.”</p>

  <p class="p6">“Açık söyleyeyim, ben yaratıcılığın coşku yönüne önem veriyorum. Duyguyu çoğunlukla geliştirmek eğiliminde olduğumuzu bildiğim için de, bunu bile bile yapıyorum.”</p>

  <p class="p6">“Genellikle, zekadan güçlenen, gereğinden çok aktörlerle sahne gösterilemez. Coşkuya dayanan gerçek, canlı yaratıcılığı pek az görüyoruz.”</p>

  <h3 class="h31"><a id="ncx1970"></a>2</h3>

  <p class="p6">“Bu hareket ettirici güçlerin gücü, aralarındaki karşılıklı etki ile artar. Bu güçler, her zaman aynı anda ve yakın ilişki halinde hareket ettikleri için birbirlerini hem destekler, hem de kışkırtırlar. Ayrıca, zihnimizi de eyleme katılmaya çağırdık mı, o zaman, irademizi ve duygularımızı da harekete getirmiş oluruz. Bu güçler ancak uyumlu bir işbirliği yaptıkları zaman, biz, özgürce yaratabiliriz.”</p>

  <p class="p6">“Gerçek bir sanatçı, 'olmak mı, olmamak mı?' tiradını söylerken, karşımızda, sadece yazarın düşüncelerini yineler ve yönetmeninin buyruklarını mı yerine getirir dersiniz? Hayır, sanatçı, söylediği sözlerin satırları arasına daha çok kendi yaşam görüşünü yerleştirir.”</p>

  <p class="p6">“Böyle bir sanatçı, imgesel bir Hamlet olarak konuşmaz. O, piyesin yarattığı durumlar içinde yer alan biri olarak, kendi adına konuşur. Yazarın duyguları, düşünceleri, görüşleri, muhakemesi onun kendi duyguları, düşünceleri, görüşleri, muhakemesi haline gelir. Sanatçının biricik amacı, yalnız, söylediği sözlerin anlaşılmasını sağlamak da değildir. Seyirci, aktörün içi ile söyledikleri arasındaki ilişkiyi hissetmelidir, aktör için önemli olan budur. Seyirci, aktörün kendi yaratıcı iradesi ile isteklerini ilgi ile izlemelidir. İşte bu noktada, aktörün ruhsal yaşayışının hareket ettirici güçleri eylemde birleşmiş ve birbirine bağlanmıştır. Bu birleşik güç, biz aktörler için son derece önemlidir, bu gücü kendi pratik amaçlarımız uğrunda kullanmamakla çok büyük yanılgıya düşmüş oluruz. Bundan ötürü, uygun bir psiko-teknik bulmamız gerekmektedir. Psiko-tekniğin temeli de, bu üçlü gücün üyeleri arasındaki karşılıklı eylemden, onları yalnız doğal araçlarla meydana getirmek için değil, aynı zamanda öteki yaratıcı ögeleri de harekete getirme yolunda yararlanmaktır.”</p>

  <p class="p6">“Kimi zaman bu güçler kendiliğinden, bilinçaltı yolu ile harekete geçerler. Böyle elverişli anlarda kendimizi bu güçlerin akışına kapıp koyvermeliyiz. Peki, ya bu güçler karşılık vermezse, o zaman ne yaparız?”</p>

  <p class="p6">“O zaman, üçlü gücün üyelerinden birine, belki de, buyruklara daha uysallıkla boyun eğeceğinden, zihne başvururuz. Aktör, rolünün satırlarındaki düşünceleri alır, bu düşüncelerin anlamlarından bir görüşe ulaşır. Bu görüş de, o düşünceler üzerinde yeni bir düşünceye yol açar, ki, o da aktörün duyguları ile iradesini karşılıklı etki altına alır.”</p>

  <p class="p6">“Şimdiye dek bu gerçeğin birçok uygulamalı örneklerini görmüş bulunuyorsunuz. Deli alıştırmasının başlangıcını düşünün. Zihin, entrikayı ve entrikanın içinde yer alacak durumları sağladı. Bunlar da eylem görüşünü yarattı, sonra hepsi birlikte duygularınızla iradenizi etkiledi. Böylece, alıştırmayı aksatmadan, kusursuz oynadınız. Bu, yaratıcı olayın başlamasında zihin’in oynadığı role övülmeye değer bir örnektir. Eğer coşkular hemen karşılık verirse, bir piyese ya da bir role duygu yönünden yaklaşmak olanağı da vardır. Coşkular hemen karşılık vermeyecek olursa, o zaman, her şeye olağan yoldan gelişir; önce belirli bir görüş saptanır, bundan mantıksal bir biçim doğar, ikisinin işbirliği sonucunda da iradeniz harekete geçer.”</p>

  <p class="p6">“Duygu belirmezse, o zaman, dolaysız yoldan hangi uyarıcıya başvurabiliriz? Zihin için dolaysız uyarıcıyı, piyesin metninden aldığımız düşüncelerde bulabiliriz. Duygular için de, heyecanların ve bir rolün dışa ilişkin eylemlerinin temeli olan hız-tartımı arayıp bulmak zorunluluğundayız.”</p>

  <p class="p6">“Önemli ve gerçek olanı tastamam kavramanızı sağlayacak yeter hazırlıktan geçmediğiniz için, bu çetin sorunu sizinle gözden geçirmem benim için şimdilik olanaksızdır. Ayrıca, büyük bir atlamayı gerektireceği, çalışma programımızın düzenli gelişmesini engelleyeceği için de bu sorunun incelenmesine hemen geçemeyiz. İşte bu nedenle, şimdilik bu konuyu bir yana bırakıp yaratıcı eylem için irade'yi uyandırma yöntemini ele alacağım.”</p>

  <p class="p6">“Doğrudan doğruya düşünce ile etkilenen zihnin, hız-tartıma hemen karşılık veren duyguların karşıtı olarak, iradeyi etki altına almamızı sağlayacak hiçbir dolaysız uyarıcı yoktur.”</p>

  <p class="p6">“Peki, amaç, ne güne duruyor?” dedim. “Amaç, yaratıcı isteğinizi, dolayısı ile de iradenizi etkilemez mi?”</p>

  <p class="p6">“Belli olmaz. Eğer amaç, yeterince çekici olmazsa, etkilemez. Amacı belirgin hale getirmek, canlı ve ilginç kılmak için, yapma araçlara başvurmak gerekir. Öte yandan, büyüleyici bir amaç ise, doğrudan doğruya ve hemen etki eder. Eder ama, irade üzerine değil, coşkular üzerine. İlkin duygularınız sizi coşturur, istekler onun peşinden gelir. Bu yüzden, amacın iradeniz üzerindeki etkisi dolaylıdır.”</p>

  <p class="p6">Grisha, bir çelişmeye parmak basmak çabası ile, “Oysaki siz bize, irade ile duygu birbirinden ayrılamaz der dururdunuz. Bu durumda, amaç, eğer bunlardan birine etki ederse, doğal olarak, aynı zamanda ötekine de etki etmiş olur.” dedi.</p>

  <p class="p6">“Çok haklısınız. İrade ile duygu, eski Roma'nın kapılar Tanrısı Janus gibi ikiyüzlüdür. Kimi zaman coşku karşımıza çıkar, kimi zaman da irade ya da istek. Bunun sonucu olarak, bazı amaçlar iradeyi duygudan daha çok etkiler, bazıları da isteğe karşın coşkuları arttırır. Şöyle ya da böyle, dolaylı ya da dolaysız, amaç, başvurmak için can attığımız kusursuz bir uyarıcıdır.”</p>

  <p class="p6">Kısa bir susuştan sonra, Tortsov, sözlerine şunları ekledi:</p>

  <p class="p6">''Romeo'yu, yahut Othello'yu oynarken, duyguları zekalarından baskın olan aktörler, doğal olarak, rolün coşku yönünü vurgulayacaklardır. En güçlü nitelikleri irade olan aktörler de, Macbeth'i veya Brand'ı oynarken, tutkuyu ya da bağnazlığı yeterince vurgulamayacaklardır. Üçüncü tip aktörler ise, Hamlet ya da Akıllı Nathan gibi rollerin zihinsel ayrıntılarını, bilinçsiz olarak ve yeterinden fazla vurgulayacaklardır.”</p>

  <p class="p6">“Ne olursa olsun, bu üç ögeden birinin ötekileri ezmesine, bu yüzden de dengeyi ve gerekli uyumu bozmasına fırsat vermemelidir. Bizim sanatımız bu üç tip aktörün üçünü de benimser, çünkü, biz aktörlerin yaratıcı çalışmasında bu üç gücün üçü de başlıca rolü oynar. Çok soğuk ve muhakemeli olduğu için benimseyemeyeceğimiz biricik tip, kuru kuruya ölçüp biçmeden, kısır hesaplamadan doğan tiptir.”</p>

  <p class="p6">Bir süre sessizlik oldu, sonra Tortsov, dersi aşağıdaki sözlerle bağladı:</p>

  <p class="p6">“Bundan böyle zenginsiniz. Bir rolde insan ruhunun yaşantısını yaratmada kullanacağınız birçok ögeler elinizin altında.”</p>

  <p class="p6">“Büyük bir kazançtır bu, kutlarım sizi!”</p>

  <p class="p6"><a id="a80"></a> </p>
</body>
</html>
