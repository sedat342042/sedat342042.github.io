<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <link href="../Styles/style.css" rel="stylesheet" type="text/css" />

  <title>Bölüm 13 Kesintisiz Çizgi</title>
</head>

<body>
  <h1 class="h11"><a id="a81"></a><a id="a82"></a>Bölüm 13<br />
  Kesintisiz Çizgi</h1>

  <h3 class="h31"><a id="ncx1992"></a>1</h3>

  <p class="p6">Yönetmen, dersin başında, “İç çalgı aracınız artık konsere hazır!” dedi.</p>

  <p class="p6">“Tutun ki, içinde her birinizin çok güzel rolleri olduğu söylenen bir piyesi sahneye koymaya karar verdik. İlk okumadan sonra, eve gittiğinizde ne yapardınız?”</p>

  <p class="p6">Vanya, birdenbire, “Oynardım!” diye atıldı.</p>

  <p class="p6">Leo, “Rolümün içinde kendimi bulmaya çalışırdım” dedi.</p>

  <p class="p6">“Kısaca” diye toparladı Yönetmen, “hepiniz, rollerinizin ruhunu hissetmek için içsel güçlerinize başvururdunuz.”</p>

  <p class="p6">“Piyesi döne döne okumak zorundasınız. Bir aktör, yeni bir rolün en önemli noktalarını, ancak, çok nadir anlarda birden kavrayabilir ve bu kavrayışla coşup rolünün bütün ruhunu, bir duygu boyanmasında, pek seyrek olarak yaratabilir. Çoğunlukla, önce zihni piyesin metnini parça parça kavrar, sonra, usuldan usuldan coşkulan harekete geçer, derken, onlar da belli belirsiz istekler uyandırır.”</p>

  <p class="p6">“Piyesin özü üzerindeki anlayışı, başlangıçta, istese de istemese de, çok geneldir. Çoğu zaman, yazarın, yapıtını meydana getirirken geçtiği yolları baştan sona dikkatle izleyip incelemedikçe de piyesin derinliğine inemeyecektir.”</p>

  <p class="p6">“Piyes, ilk okunuşunda, zihin veya duygu üzerinde hiçbir izlenim bırakmazsa, o zaman aktör ne yapmalı?”</p>

  <p class="p6">“Başkalarının çıkardığı sonuçları benimsemek ve de metnin anlamını kavramak için daha üstün bir çaba göstermelidir. Böylece, rol üzerinde sonradan geliştirmesi gereken bulanık bir anlayışa erecektir. Sonunda, iç hareket ettirici güçleri ayaklanmış olacaktır.”</p>

  <p class="p6">“Amacı açık seçik hale gelmedikçe, eylemlerinin yönü iyice belirmeyecektir. Rolünü ancak yer yer duyup hissedecektir.”</p>

  <p class="p6">“Bu dönemde, düşüncelerinin, isteklerinin, coşkularının bir görünüp bir yok olmasında şaşılacak hiçbir şey yoktur. Eğer bunların grafiğini çizecek olsaydık, çizgilerin inişli çıkışlı, kesintili ve kopuntulu olduğu görülecekti. Ancak, rolünü derinlemesine kavradıktan, rolünün temel amacını tastamam belirledikten sonra, sürekli bir bütün halinde, yavaş yavaş bir çizgi belirecektir. İşte, yaratıcı çalışmanın başlangıcından söz etme hakkını da yalnız o zaman kazanabiliriz.”</p>

  <p class="p6">“Niçin, yalnız o zaman?”</p>

  <p class="p6">Yönetmen, karşılık verecek yerde, kolları, başı ve gövdesiyle birtakım gelişigüzel hareketler yaptı. Sonra sordu:</p>

  <p class="p6">“Az önce dans etmekte olduğumu söyleyebilir misiniz?”</p>

  <p class="p6">Olumsuz karşılık verdik. Bunun üzerine, gene oturduğu yerde, birinden ötekine uyumlu geçişlerle ve kesintisiz bir sıra coşku gösterisi yaptı.</p>

  <p class="p6">“Bunlardan bir dans meydana getirilebilir mi?” diye sordu.</p>

  <p class="p6">Hepimiz getirilebileceğini söyledik. Sonra, araları uzun susuşlarla bölünen birkaç noktalık bir şan yaptı.</p>

  <p class="p6">“Bir şarkı mıdır bu?”</p>

  <p class="p6">“Hayır.” dedik.</p>

  <p class="p6">“Ya şu?” Bu sefer, sevimli, uyumlu bir melodi söyledi.</p>

  <p class="p6">“Evet!”</p>

  <p class="p6">Bundan sonra, bir kağıt parçası üzerine gelişigüzel, kırık dökük birtakım çizgiler çizdi, bunun bir desen olup olmadığını sordu. Biz desen olmadığını söyleyince, tuttu, uzun, düzgün, kıvrımlı birkaç çizgi daha çizdi. Biz, o daha çizerken, bunların bir desen olabileceğini bildirdik.</p>

  <p class="p6">“Her sanatta kesintisiz bir çizgimiz olması gerektiğini anlıyor musunuz? İşte ben, bunun için, yaratıcı çalışma, çizgi ancak bir bütün olarak geliştiği zaman başlamıştır diyorum.” .</p>

  <p class="p6">' Grisha, “Peki, gerçek yaşamda olsun ya da daha dar bir ölçü' ile, sahne üzerinde olsun, kesintisiz bir çizgi bulunabilir mi?” diye atıldı.</p>

  <p class="p6">Yönetmen, “Belki bulunabilir” dedi, “ama olağan insanda değil. Sağlıklı kişilerin çizgilerinde bazı kesintiler olması zorunluluğu vardır. Hiç değilse, böyle görünmektedir. Bununla birlikte, o kesintiler sırasında da, insan varolmaya ara vermez; diyesim şu ki, ölmez. Çizgi gene de sürüp gider.”</p>

  <p class="p6">“Gelin, şu sözde birleşelim; olağan, sürekli çizgi yer yer gerekli kesintileri olan çizgidir.”</p>

  <p class="p6">Dersin bitimine doğru, Yönetmen, çeşitli iç etkinliklerimizin yönünü belirten bir değil, birçok çizgilerimiz olması gerektiğini açıkladı.</p>

  <p class="p6">“Eğer sahne üzerinde içteki çizgi kesintiye uğrarsa, aktör söyleneni ya da yapılanı artık anlamayacağı gibi, hiçbir istek ya da coşku duymaz hale gelir. Aktör de, rol de bu kesintisiz çizgiler boyunca yaşar. Yapılan işe hareket ve canlılık katan bu çizgilerdir. Bu çizgileri kesintiye uğrattınız mı, yaşam durur. Bu çizgiler yeniden birbirine bağlandı mı, yaşam sürüp gider. Fakat, bu zaman zaman ölüş-dirilişler olağan değildir. Bir rolün sürekli bir varlığı, kesintisiz bir çizgisi olmalıdır.”</p>

  <h3 class="h31"><a id="ncx2021"></a><a id="a83"></a>2</h3>

  <p class="p6">“Son dersimizde, bizim kendi sanatımızda olsun, başka herhangi bir sanatta olsun, başı bütün, kesintisiz bir çizgiye sahip olmamız gerektiğini görmüştük. Bu çizginin nasıl meydana geldiğini göstermemi ister misiniz?”</p>

  <p class="p6">“Elbette!” diye bağırdık.</p>

  <p class="p6">Vanya'ya dönerek, “O halde, söyleyin bakalım” dedi, “yataktan kalkıp buraya gelinceye dek neler yaptınız bugün?”</p>

  <p class="p6">Sevimli dostumuz, soru üzerinde dikkatini toplamak için çok uğraştıysa da olup bitenleri anımsamakta güçlük çekti. Yönetmen, ona yardım olsun diye aşağıdaki öğüdü verdi:</p>

  <p class="p6">“Geçmişi anımsamaya kalkınca, şimdiki zamana doğru gelmeye çalışmayın. Şimdiki zamandan geçmişe erişmek istediğiniz noktaya doğru geri gidin. Geriye doğru gitmek, özellikle yakın geçmişi anımsamak istediğiniz zaman, çok daha kolaydır.”</p>

  <p class="p6">Vanya, bunun ne demeye geldiğini hemen kavrayamadığı için, yönetmen şöyle fısıldadı:</p>

  <p class="p6">“Elbiselerimi değiştirdim.”</p>

  <p class="p6">“Elbiselerinizi değiştirme olayı, kısa, bağımsız bir olaydır. Her çeşit ögeyi içine alır. Kısa çizgi adını verebileceğimiz bir oluşum meydana getirir. Herhangi bir rolde bu çizgilere çok sayıda rastlanır. Sözgelişi:</p>

  <p class="p6">“Elbiselerinizi değiştirmeden önce ne yapıyordunuz?”</p>

  <p class="p6">“Eskrim çalışıyor, jimnastik yapıyordum.”</p>

  <p class="p6">“Ondan önce?”</p>

  <p class="p6">“Bir sigara içtim.”</p>

  <p class="p6">'Daha önce?'</p>

  <p class="p6">“Şan dersindeydim.”</p>

  <p class="p6">Böyle böyle, Vanya'yı yataktan uyanıp kalktığı ana erişinceye dek geçmişe doğru sürükledi.</p>

  <p class="p6">“Bizi, sabahın ilk saatlerinden bu yana, şimdiki zamana çekip getiren, yaşayışınızda yer alış bir sıra çizgiler ve olgular topladık. Bunların hepsi belleğinize işlemiştir. Onları, belirgin hale getirmek amacıyla, aynı düzen içinde, birkaç kez gözden geçirmenizi öneriyorum.”</p>

  <p class="p6">Dediği gibi yaptıktan sonra, Yönetmen, Vanya'nın yakın geçmişle ilgili bir iki saati yalnız hissetmekle kalmayıp aynı zamanda, o saatleri belleğinde açık seçik bir hale getirdiğini görerek doyuma ulaşmış oldu.</p>

  <p class="p6">“Şimdi de, aynı şeyi, bu sabah gözünüzü ilk açtığınız andan hareket ederek, ters düzende yapın.”</p>

  <p class="p6">Vanya, bunu da birkaç kez yaptı.</p>

  <p class="p6">“Şimdi, söyleyin bakalım, bu alıştırma, üzerinizde, bugünkü yaşam çizginizi oldukça uzamış saymanızı sağlayabilecek zihinsel ya da duygusal bir iz bıraktı mı, bırakmadı mı? Bu çizgi, tek tek eylemlerden, duygulardan, düşüncelerle coşkulardan meydana gelen tamamlanmış bir bütün müdür?”</p>

  <p class="p6">Sonra şunları ekledi: “Geçmişin çizgisini yeniden yaratmak için ne yapılması gerektiğini, eminim ki, anlıyorsunuz. Kostya, şimdi de siz, günün öteki yarısını ele alarak, gelecek için aynı şeyi yapın bakalım.”</p>

  <p class="p6">“Yakın bir gelecekte neler yapacağımı şimdiden nasıl bilebilirim?” diye sordum.</p>

  <p class="p6">“Bu dersten sonra birtakım işler yapacağınızı, sözgelişi, eve gideceğinizi, yemek yiyeceğinizi bilmiyor musunuz? Bu akşam için şimdiden hiçbir tasarınız yok mu? Diyelim ki, hiç kimseye telefon etmeyecek, bir oyun veya film seyretmeye ya da bir konferans dinlemeye gitmeyecek misiniz? Niyetlerinizin gerçekleşeceğini kesinlikle bilmiyorsanız da umabilirsiniz. Kısaca, günün artan bölümü için bir düşünceniz olması gerekir.” Geleceğe uzanan çizginin birtakım titizlikler, sorumluluklar, sevinçler ve kederlerle yüklü olduğunu hissetmiyor musunuz?”</p>

  <p class="p6">“Geleceğe bakışta belli bir hareket vardır, hareket olan yerde de bir çizgi başlar.”</p>

  <p class="p6">“Eğer, bu çizgiyi önceki çizgi ile birleştirirseniz, sabahleyin gözünüzü açtığınız andan başlayıp geçmişten gelerek şimdiki zamandan geçmek ve geleceğe uzanmak suretiyle akışını sürdüren başı bütün, kesintisiz bir çizgi yaratmış olursunuz. İşte, kısa kısa, kesik kesik çizgiler birleşip sürekli akış halinde bir çizgi meydana getirerek bütün bir günün yaşantısını böylece ortaya koyarlar.”</p>

  <p class="p6">“Tutun ki, bir taşra tiyatro topluluğunda bulunmaktasınız, bir hafta içinde hazırlamak üzere size Othello rolü verilmiştir. O günlerde bütün yaşantınızın, sorununuzu başarı ile çözümlemek üzere, belli başlı bir tek amacı yöneldiğini hissedebiliyor musunuz? Ortada, o korkunç temsil anına götüren her şeyi içine alan biricik egemen düşünce vardır sadece.”</p>

  <p class="p6">“Elbette” dedim.</p>

  <p class="p6">Yönetmen, “Othello rolünün hazırlık haftası boyunca sürüp giden daha uzun çizgiyi hissedebiliyor musunuz?” diyerek, beni biraz daha ileri götürdü:</p>

  <p class="p6">“Eğer günler ve haftalarca süren çizgiler varsa, bundan, aylar, yıllar, hatta bütün bir ömür boyu sürecek çizgiler de olabileceği sonucunu çıkaramaz mıyız?”</p>

  <p class="p6">“Bütün bu uzun çizgiler, kısa kısa çizgilerin birbirleriyle birleşip kaynaşmasından doğmaktadır. Her piyeste, her rolde olan da işte budur. Gerçekte bu çizgiyi yaşam çizerse de, sahne üzerinde onu gerçeğe benzer biçimde yaratan, yazarm sanatlı düş kurma yetisidir. Bununla birlikte, yazar, bu çizgileri bize ancak parçalar halinde, kesik kesik verir.”</p>

  <p class="p6">“Neden?” diye sordum.</p>

  <p class="p6">“Piyes yazarı, bize, piyesinde ele aldığı karakterlerin yaşamından sadece birkaç dakikalık bir kesim vermektedir, bu olaydan daha önce de söz etmiştim. Sahne dışında olup bitenlerin çoğunu kesip atar. Sonra, çoğunlukla, kuliste bulundukları sırada karakterlerinin başına neler geldiğini, sahneye döndüklerinde ise, niçin o yolda hareket ettiklerini de bize hiçbir zaman bildirmez. Onun söylemeyip boş bıraktığı şeyleri bizler doldurmak zorundayız. Bunu yapmadık mı, canlandırdığımız kişilerin yaşantısından sadece birtakım kırıntılar, döküntüler sunmuş oluruz seyirciye. Rolünüzü bu tutumla yaşayamazsınız, o yüzden, rollerimize uygun düşecek kesintisiz çizgiler yaratmak zorundayız.”</p>

  <h3 class="h31"><a id="ncx2054"></a>3</h3>

  <p class="p6">Tortsov, bugün söze, “Maria'nın oturma odası”ina, olabildiği kadar rahatlıkla yerleşip dilediğimiz konuda konuşmamızı istediğini söyleyerek başladı. Kimimiz yuvarlak masanın çevresine, kimimiz de, elektrik lambaları bulunan duvar boyunca sıralandık.</p>

  <p class="p6">Yardımcı yönetmen Rakhmanov, bizi düzene koymak için öylesine uğraşıyordu ki, onun yeni bir “gösterisi” ile karşılaşacağımız besbelli idi.</p>

  <p class="p6">Biz konuşurken çeşitli ışıkların yanıp söndüğüne dikkat ettik, ayrıca, bu yanıp sönmeler, besbelli ki, konuşan ve hakkında konuştuğumuz kişi ile ilişkiliydi. Rakhmanov konuşuyorsa, yakınında bir ışık yanıyordu. Biz, masanın üstündeki bir nesneden söz ediyorsak, o nesne hemen aydınlanıyordu. Oturma odamızın dışında bir yanıp bir sönen bu ışıkların ne demeye geldiğini ilkin anlayamadım. Sonunda, bu ışıklar dedim, herhalde zaman dönemlerini belirtiyor olmalı. Sözgelişi, geçmişten konuştuğumuzda koridordaki, şimdiki zaman üzerinde durduğumuzda oturma odasındaki, gelecekten söz açtığımız da büyük holdeki ışıklar yanıyordu. Ayrıca, ışığın biri sönerken ardından ötekinin yandığına da dikkat ettim. Tortsov, bunun, gerçek yaşamda, üzerinde dikkatimizi tutarlı, ya da rastgele bir biçimde topladığımız değişken nesnelerin kesintisiz akışını gösterdiğini açıkladı.</p>

  <p class="p6">“Bir oyun sırasında olan da budur işte. Dikkatinizi üzerinde topladığınız bir sıra nesnenin, başıbütün bir çizgi meydana getirmesi gerekir, önemlidir bu. Böylece elde edilen çizgi, taban ışıklımın berisinde kalmalı, bir kez bile seyirciden yana kaymamalıdır.”</p>

  <p class="p6">Yönetmen, “Bir kişinin ya da bir rolün yaşamı” dedi, “ister gerçeklik, ister imgelem düzeyinde olsun, ister geçmişin anıları ya da geleceğin düşleri alanında olsun, nesnelerin, dikkat çemberlerinin sonsuz değişiminden meydana gelir. Bu çizginin kesintisiz olması bir sanatçı için son derece önemlidir, bu niteliği siz de kendi içinize yerleştirmeyi öğrenmelisiniz. Bir rolün başından sonuna kadar, bu akışın, nasıl hiç aksamadan sürüp gidebileceğini, elektrik ışıklarıyla şimdi size göstereceğim.”</p>

  <p class="p6">“İnin orkestraya” dedi bize, Rakhmanov'a da aydınlatma tablasının başına geçip kendisine yardım etmesini söyledi.</p>

  <p class="p6">“Size vereceğim piyesin entrikası şu: Rembrandt'ın iki tablosunu satmak üzere bir açık arttırma düzenlemiş bulunmaktayız. Alıcıların gelmesini beklerken, ben, yanımda bir resim uzmanı ile şu yuvarlak masaya oturuyorum ve önce hangi tablonun satışı ile arttırmayı açacağımızı kararlaştırıyoruz. Bunu yapmak için resmin ikisini de incelememiz gerekir.” (Sahnenin her iki yanında da birer ışık yanıp söndü. Tortsov'un elindeki ışık da kayboldu.)</p>

  <p class="p6">“Şimdi, bu iki tabloyu, Rembrandt'ın yabancı ülkelerin müzelerindeki tabloları ile zihinsel bir yoldan karşılaştırıyoruz.” (Holde, yabancı ülkelerin müzelerindeki tabloları simgeleyen bir ışık, sahnede, satılacak resimlerin yerini tutan iki ışıkla nöbetleşe yanıp söndü, sönüp yandı.)</p>

  <p class="p6">“Kapının yanındaki küçük ışıkları görüyor musunuz? Bunlar, önemsiz alıcılardır. Benim dikkatimi çektiler, ben de selamladım kendilerini. Ama bunu, büyük bir coşku göstermeksizin yaptım.”</p>

  <p class="p6">“Bunlardan daha önemli alıcılar çıkmazsa, resimlerin fiyatlarını yükseltemeyeceğim! Zihnimi kurcalayıp duran da işte bu.” (Küçük dikkat çemberini belirtmek üzere, Tortsov'u çevreleyen ışık kaldı, ötekiler hep söndü. Tortsov, sinirli sinirli dolaşırken, ışık da onunla birlikte hareket etti.)</p>

  <p class="p6">“Bakın! Bütün sahne, gerideki odalar, şimdi, daha büyük ışıklarla dolup taşıyor. Yabancı müzelerin temsilcileridir onlar, gidip üstün saygı ile selamlayacağım kendilerini.”</p>

  <p class="p6">Yalnız, müze müdürleriyle karşılaşmasını değil, açık arttırmanın kendisini de göstermeye girişti. Arttırma kızıştıkça dikkatinin keskinliği de son haddine varıyordu, derken, arttırmanın bitimindeki coşku tam bir ışık cümbüşü ile belirtildi! Kutlama gecelerindeki ışık oyunlarını andırırcasına, göze hoş görünen bir biçimde, büyük ışıklar hep birden, sonra ayrı ayrı yanıp söndü.</p>

  <p class="p6">“Sahne üzerindeki canlı çizginin kesintiye uğramadığını hissedebildiniz mi?” diye sordu.</p>

  <p class="p6">Grisha, Tortsov'un, belirtmek istediği şeyi belirtemediğini iddia etti.</p>

  <p class="p6">“Sözümü hoş görün, siz karşıtını belirttiniz. Bu aydınlatma bize, kesintisiz bir çizgi değil, değişik noktaların sonsuz bir zincirini gösterdi.”</p>

  <p class="p6">Tortsov, “Aktörün dikkati, sürekli olarak, bir nesneden ötekine geçer. İşte, odak noktasının bu sürekli değişikliği, kesintisiz çizgiyi meydana getirir” diye açıkladı. “Eğer bir aktör, bütün bir perde ya da bütün bir piyes boyunca bir tek nesneye bağlı kalacak olursa, psikolojik dengesizliğe uğrayabileceği gibi bir saplantının da kurbanı olabilir.”</p>

  <p class="p6">Öteki öğrencilerin hepsi, Yönetmenin görüşünü benimsediler, gösterinin de canlı ve başarılı olduğunda birleştiler.</p>

  <p class="p6">Yönetmen, gönül doygunluğu ile, “Bundan iyisi can sağlığı!” dedi. “Bu, size, bir şeyin sahnede her zaman nasıl olması gerektiğini göstermek içindi. Şimdi de, olmaması gereken, bununla birlikte, çoğunlukla da olan şeyi göstereceğim.”</p>

  <p class="p6">“Bakın, Salonda ışıklar hemen hemen kesintisiz yandığı halde, sahne üzerinde kesintili görünmektedir.”</p>

  <p class="p6">“Söyleyin bakayım: Bir aktörün zihni ile duygularının, uzun zaman aralıkları ile, seyirci içine, tiyatro binasının dışına kayması sizce olağan mıdır? Zihin ve duygular sahneye dönüp gelse de, bu kısa bir an içindir, sonra gene kayıp giderler.”</p>

  <p class="p6">“Bu biçim oyunculukta, aktörün kendisi ile rolü, arada sırada birbirlerine ilişkin olurlar. Bundan sakınmak için, kesintisiz bir çizgi elde etme yolunda bütün iç gücünüzü kullanın.”</p>

  <p class="p6"> </p>
</body>
</html>
