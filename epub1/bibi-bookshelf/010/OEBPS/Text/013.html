<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <link href="../Styles/style.css" rel="stylesheet" type="text/css" />

  <title>Bölüm 7 Birimler ve Amaçlar</title>
</head>

<body>
  <h1 class="h11"><a id="a48"></a>Bölüm 7<br />
  Birimler ve Amaçlar</h1>

  <h3 class="h31"><a id="ncx895"></a>1</h3>

  <p class="p6">Bugün tiyatro salonuna girdiğimizde karşımıza büyük bir yafta çıktı, üzerinde şunlar yazılı idi:</p>

  <p class="p6"><span class="t13">B</span><span class="t13">İ</span><span class="t13">R</span><span class="t13">İ</span><span class="t13">MLER VE AMAÇLAR</span></p>

  <p class="p6">Yönetmen, birimler sözü ile ne demek istediğini açıklayıp bir piyesin, bir rolün ögelerine nasıl bölündüğünü anlatarak, çalışmamızda yeni ve önemli bir döneme erişmemizden ötürü bizi kutladı. Dediklerinin hepsi, her zaman olduğu gibi açıktı, ilgi çekiciydi. Bununla birlikte, bu konu üzerine not düşmeden önce, ders bittikten sonra olup bitenleri kâğıda geçirmek istiyorum. Çünkü, bunlar, onun dediklerini daha ayrıntılı anlamama yardım etti.</p>

  <p class="p6">Paul’ün amcası, ünlü aktör Shustov'un evine ilk kez akşam yemeğine çağrıldım. Shustov, okulda ne yaptığımızı sordu. Paul, bugünlerde, “birimler ve amaçlar” konusunu incelemeye başladığımızı söyledi. Kuşku yok ki, Shustov da, çocukları da bizim teknik deyimlerimize alışkındılar.</p>

  <p class="p6">Hizmetçi kadın kocaman bir hindiyi önüne yerleştirirken, o gülerek, “Çocuklar!” dedi, “tutun ki, bu bir hindi değil de, beş perdelik bir piyestir. Müfettiş'dir. Bunu bir lokmada yutabilir misiniz? Hayır; ne bütün bir hindiyi bir lokmada yutabilirsiniz, ne de beş perdelik bir piyesi. Bu yüzden, parçalamaksınız, ilkin, büyük parçalara ayırmalısınız, şöyle...” (diyerek kızartılmış hindinin butlarını, kanatlarını, yumuşak yerlerini kesip doğradı, boş bir tabağa koydu.)</p>

  <p class="p6">“İşte ilk büyük bölümler önünüzde hazır. Ama bu bölümleri de bir lokmada yutamazsınız. Şu halde, bunları da daha küçük parçalara bölmelisiniz, şöyle...” dedi, hindiyi lime lime ederek büsbütün kuşa çevirdi.</p>

  <p class="p6">Sonra, en büyük oğluna dönerek, “Uzat tabağını” dedi, “şu büyük parça sana. Bu, birinci sahnedir.”</p>

  <p class="p6">Delikanlı, tabağını uzatırken, oldukça kararsız baso sesiyle, Müfettiş'in şu ilk cümlesini söyledi: “Baylar, sizi buraya hiç de hoşa gitmeyecek bazı haberler vermek üzere çağırmış bulunuyorum.”</p>

  <p class="p6">Bay Shustov, ikinci oğluna dönerek, “Eugene,” dedi. “Şu posta müdürü sahnesi de sana. Size gelince, İgor ve Theodore, Bobchinski ile Dobchinski arasında geçen şu sahne de sizin. Kızlar, siz de, Belediye Başkanı ile kızı arasındaki şu sahnenin üstesinden gelebilirsiniz.”</p>

  <p class="p6">“Başlayın,” diye buyurdu. Bunun üzerine hepsi tabaklarındaki etlere saldırdılar, koskoca lokmalarla ağızlarını tıka basa doldurdular. Nerdeyse tıkanıp kalacaklardı. Derken, Bay Shustov, gerekiyorsa, parçalarını daha küçük bölümlere ayırmalarını öğütledi.</p>

  <p class="p6">“Et değil, kösele bu!” diye birden karısına bağırdı.</p>

  <p class="p6">Çocuklardan biri, “imgelem’den bir şeyler katarak tadına varmaya çalışın” dedi.</p>

  <p class="p6">Bir başkası, etin suyunu uzatarak, “ya da,” dedi, “şu sihirli eğerler'den yapılma salçadan alın biraz. Yazarın ‘belirli durumları’nı sunmasına da izin verin.”</p>

  <p class="p6">Kızlardan biri, bir parça yaban turpu uzatarak, “İşte,” dedi, “şu ya da yönetmenin verdiği şey.”</p>

  <p class="p6">Oğlanlardan biri de, etin üzerine biber serperek, “Şu da aktörden gelen bolca baharat,” diye söze karıştı.</p>

  <p class="p6">Kızlardan en genci, “Sol kulis sanatçısından da biraz hardal istemez misiniz?” dedi.</p>

  <p class="p6">Shustov amca, çocukların sunduğu şeylerle yapılan salçanın içine etini daldırdı.</p>

  <p class="p6">“İşte bu iyi oldu” dedi. “Şu but derisi bile nerdeyse yeneceğe benzer. Sizler de rolünüzün parçaları ile aynı şeyi yapmalısınız, bu parçaları belirli durumlar'ın salçasına iyice daldırmalısınız.”</p>

  <p class="p0">* *</p>

  <p class="p6">Kafam, birimler üzerine düşüncelerle dolu olarak Shustov'lardan ayrıldım. Dikkatim bu yöne çekilir çekilmez, bu yeni düşünceleri uygulayacak yollar aramaya başladım.</p>

  <p class="p6">Onlara iyi geceler dilerken, kendi kendime şöyle dedim; parça bir. Merdivenlerden inerken zihnim karıştı; her adımı bir birim mi saymalıydım. Shustov'lar üçüncü katta oturuyorlar, —otuz adım— otuz birim. Bu temel üzerinden, yaya kaldırımı boyunca her adımı saymak gerekecekti. Merdivenlerden inişi bütünü ile bir parça, eve yürüyüşü de başka bir parça olarak kabul etmeye karar verdim.</p>

  <p class="p6">Peki, ya sokak kapısının açılışı; onu bir birim mi, yoksa birkaç birim mi saymalı? Birkaç birim saymaya karar verdim. Böylece, merdivenlerden indim —iki birim; kapının tokmağını tuttum —üç; tokmağı çevirdim —dört; kapıyı açtım –—beş; eşiği geçtim —altı; kapıyı kapadım —yedi; tokmağı bıraktım — sekiz; eve yürüdüm — dokuz birim.</p>

  <p class="p6">Birisine çarptım — yo, hayır, birim değil, bir kaza idi o. Bir kitapçı dükkânının önünde durdum. E, bu ne olacak? Her okuyan kişi ayrı ayrı mı hesaplanacak, yoksa hepsi bir başlık altında mı toplanacak? Hepsini bir saymaya karar verdim. Böylece, toplam on etti.</p>

  <p class="p6">Derken, eve geldim, soyundum, ellerimi yıkamak üzere sabuna uzanırken içimden de iki yüz yedi diye saymaktaydım. Yıkadım ellerimi —iki yüz sekiz; sabunu yerine koydum — iki yüz dokuz; su kabım çalkaladım —iki yüz on. En sonunda yatağa girdim, çektim örtünecekleri üstüme — iki yüz on altı.</p>

  <p class="p6">Peki, şimdi ne olacak? Zihnim düşüncelerle doluydu. Bunların her biri de bir birim miydi acaba? Bu temele dayanarak sözgelişi, Othello gibi beş perdelik bir tragedyanın içine girerseniz, binlerce ve binlerce birimlerle karşılaşırsınız. Derken, hepsini birbirine karıştırır, arapsaçına çevirirsiniz. Bütün için, bu birimleri sınırlamanın bir yolu olmalıdır. Olmalıdır ama, nasıl?</p>

  <h3 class="h31"><a id="ncx921"></a><a id="a49"></a>2</h3>

  <p class="p6">Bugün Yönetmene bundan söz açtım. Karşılığı şu oldu: “Adını söylemek gereksiz, bir gün bir kılavuz kaptana, uzun bir yolculukta, dönemeçleri, sığlıkları, kayalıkları ile bir kıyının en küçük ayrıntılarına varıncaya dek her şeyini nasıl olup da belleğinde tutabildiği soruldu. Kılavuz kaptan şu karşılığı verdi: “Ben bu saydıklarınızla ilgilenmem: ben yoluma bakarım.”</p>

  <p class="p6">“Bir aktör de, ayrıntıların çokluğu ile değil, yolunu belirten, kendisini doğru yaratıcılık yönünden sapıtmayan işaretlere benzer o önemli birimlerle adım atmalıdır. Eğer siz, Shustov'ların evinden ayrılışınızı sahneye koymak zorunda olsaydınız, kendi kendinize şunu sormanız gerekirdi; her şeyden önce, ne yapıyorum ben? Buna vereceğiniz —eve gidiyorum— karşılığı sizi temel amacınıza yaklaştıran anahtar olacaktır.”</p>

  <p class="p6">“Tutalım ki, yolda durmalar, duraklamalar oldu. Bir köşede hareketsiz dikilip kaldınız ve bir şeyler yaptınız. Bu yüzden, bir dükkânın vitrinine bakış bağımsız bir birimdir. Sonra yine yürümeye başlayınca ilk biriminize dönmüş oldunuz.”</p>

  <p class="p6">“Derken, odanıza geldiniz ve soyundunuz. Bu, başka bir birim. Uzanıp düşünmeye başlamanız da gene başka bir birim.”</p>

  <p class="p6">“İki yüzü aşan birimlerinizi indire indire dörde indirdik. Bu dört birim sizin yürüyeceğiniz yolu işaretlemekte, belirtmektedir.”</p>

  <p class="p6">“Bu dört birim birleşerek bir tek büyük amaç yaratır — eve gidiş amacını.”</p>

  <p class="p6">“Diyelim ki, ilk birimi, birinci parçayı sahneye koyuyorsunuz. Eve gitmektesiniz, sadece yürüyor, yürüyor, yürüyorsunuz ve başkaca hiçbir şey yapmıyorsunuz. Ya da ikinci parçayı. ele alalım, dükkanın vitrini önünde dikilmektesiniz; sadece dikiliyor, dikiliyor ve dikiliyorsunuz. Üçüncü parçada ellerinizi yıkıyorsunuz, dördüncü parçada yatıyor ve yatıyorsunuz. Böyle yaparsanız, oyununuz can sıkıcı ve tekdüze olur. Yönetmeniniz de, her parçanın daha çok ayrıntılı gelişimi üzerinde direnir. Bu ise, sizi, her birimi daha ince ayrıntılara bölmek ve her bölüğü daha açık seçik, daha da ince bir anlatım ile yeniden ortaya getirmek zorunda bırakır.”</p>

  <p class="p6">“Bu daha inceltilmiş olan bölümler gene de çok tekdüze kalırsa, o zaman, cadde boyunca yürüyüşünüz; arkadaşlarla karşılaşmayı, selamlaşmayı, çevrenizde olup bitenleri gözlem altına almayı, yanınızdan geçip gidenlerle çarpışmayı vb. hareketleri yansıtacak hale gelinceye dek, bu birimleri daha da küçük parçalara ayırmak zorundasınız.”</p>

  <p class="p6">Bundan sonra, Yönetmen, Paul'ün amcasının dediklerini inceledi. Bizler bir hindiyi hatırlayınca anlamlı anlamlı karşılıklı gülümsedik.</p>

  <p class="p6">“En büyük durumuna getirdiniz, sonra daha küçülttünüz, derken ince ince dittiniz, en sonunda da bu eylemin tersini yaptınız, parçaları toplayıp yeniden bütünleştirdiniz.”</p>

  <p class="p6">Yönetmen “Her zaman belleğinizde kalsın” dedi, “bu bölme geçicidir. Rol de, piyes de küçük parçalar halinde, bölük pörçük olmamalıdır. Kırık bir heykel ya da yırtık bir tablo, parçaları ne kadar güzel olursa olsun, bir sanat yapıtı değildir. Biz küçük birimleri ancak bir rolün hazırlanmasında kullanırız. Rolün yaratılışı sırasında bu küçük birimler büyük birimlerin içinde erir. Bölüntüler ne kadar büyük, ne kadar az olursa, siz de o kadar az uğraşmak zorunda kalırsınız, bütün rolü işlemek sizin için daha kolay olur.”</p>

  <p class="p6">“Eğer tastamam büyütülmüşlerse, aktörler bu daha büyük bölüntüleri kolaylıkla ele geçirirler. Bir piyesi baştan sona inceleyin, bu bölüntülerin, geçit yolunu işaretleyen şamandıraların yerini aldığını göreceksiniz. Bu geçit yolu ise, gerçek yaratıcılığın rotasını gösterir, sığlıklara oturup kayalıklara bindirme tehlikesini önlemeyi sağlar.”</p>

  <p class="p6">“Ne yazık ki, çoğu aktörler bu geçit yoluna aldırış etmezler. Böyleleri, bir piyesi açımlama ve çözümlemede yeteneksizdirler. Bu yüzden de bir yığın yapma ve birbirleriyle ilgisi olmayan ayrıntılarla uğraşmak durumuna düşerler, o kadar ki, sonunda usları karmakarışık duruma gelir ve de bütünü ile daha büyük tamlık duygusunu yitirirler.”</p>

  <p class="p6">“Bu çeşit aktörleri kendinize örnek olarak seçmeyin. Bir piyesi gereğinden fazla parçalara bölmeyin, ayrıntıları kılavuz edinmeyin. Son ayrıntısına kadar iyice hesaplanıp işlenen büyük bölüntülerle belirlenmiş bir geçit yolu yaratın.”</p>

  <p class="p6">“Bölme tekniği oldukça sadedir. Sorun kendinize: “Piyesin özü — piyesi piyes yapan nedir? Sonra, ayrıntılara girmeden, temel noktaları inceleyin. Tutalım ki, Gogol'ün Müfettiş'ini inceliyoruz. Nedir bu piyeste en önemli olan?”</p>

  <p class="p6">Vanya, “Müfettiş” dedi.</p>

  <p class="p6">Paul, “Ya da Khlestakov'un başına gelenler” diye düzeltti.</p>

  <p class="p6">Yönetmen, “Doğru” dedi, “ama yetersiz. Gogol’un anlattığı bu trajikomik olaya uygun düşecek bir de fon olmalıdır. Bu fon, Belediye Başkanı tipindeki kötü kişilerle, çeşitli halk kurumlarından gelen denetçiler, dedikoducu çift vb.leriyle sağlanmıştır. Bu yüzden, bu piyesin Khlestakov'suz, aynı zamanda şehrin öteki saf kişileri dikkate alınmadıkça var olamayacağı sonucuna gelip dayanıyoruz.”</p>

  <p class="p6">Yönetmen, “Piyes için gerekli olan daha başka ne var?” diye sürdürdü sözünü.</p>

  <p class="p6">İçimizden biri, “Kızını kaşla göz arasında nişanlamak için çırpınan ve kentin altını üstüne getiren Belediye Başkanının karısının yaptığı gibi, aptalca romantisizm ile taşralı aşıktaşlığı” dedi.</p>

  <p class="p6">Öteki öğrenciler, “Posta Müdürünün her şeyi görüp anlama isteği ile Ossip’in sağduyusu” diye atıldılar. “Rüşvetçilik, mektup, asıl Müfettiş'in gelişi.”</p>

  <p class="p6">“Piyesi belli başlı organik olay bölümlerine — en büyük birimlerine ayırdınız. Şimdi de bu birimlerden her birinin içindeki en önemliyi bulup çıkarın. Böylece, bütün piyesin iç taslağını elde etmiş olacaksınız. Her büyük birim, sıra ile, kendisini birleştiren orta ve küçük parçalara bölünür. Bu bölüntüleri biçimlendirirken, çoğu zaman, çeşitli küçük birimleri katıştırmak gerekir.”</p>

  <p class="p6">Tortsov, dersi, “Bundan böyle, bir piyesi, onu oluşturan birimlere nasıl bölmeniz, size geçit olacak bir yolu nasıl işaretlemeniz gerektiği konusunda genel bir düşünce edindiniz” diyerek bağladı.</p>

  <h3 class="h31"><a id="ncx945"></a>3</h3>

  <p class="p6">Bugün, Yönetmen, “Bir piyesi birimlerine bölmede, o piyesin kuruluşunu incelemede bir amaç vardır” diye başladı söze. “Bundan başka, çok daha önemli bir iç neden de vardır. Her birimin yüreğinde yaratıcı bir amaç yatar.”</p>

  <p class="p6">“Her amaç, birimin organik bir parçasıdır, ya da şöyle diyelim, amaç, kendini çevreleyen birimi yaratır.”</p>

  <p class="p6">“Amaçların akla uygun, tutarlı bir akış sağlaması gerektiğinden, bir piyesin içine o piyesin birimleriyle ilgisi olmayan rastgele amaçları sokuşturmak olanaksızdır. Bu dosdoğru, organik ilişki bir kez kuruldu mu, birimler için söylenenlerin hepsi aynı ile amaçlar'a da uygulanır.”</p>

  <p class="p6">“Bu, amaçlar da büyük ve orta bölümlere ayrılır demek mi oluyor?” diye sordum.</p>

  <p class="p6">Yönetmen, “Evet, gerçekten o demek oluyor” dedi.</p>

  <p class="p6">“Peki, ya geçit yolu ne olacak?” dedim.</p>

  <p class="p6">Yönetmen, “Amaç, doğru yolu gösteren ışıktır” dedi.</p>

  <p class="p6">“Çoğu aktörler sonucu hazırlaması gereken eylem üzerinde düşünecek yerde sonucu düşünmekle yanılırlar. Eylemden kaçınır ya da kısa yoldan sonuca yönelirseniz, sizi acemice oyundan başkasına sürüklemeyecek olan zorlama bir verim elde edersiniz.”</p>

  <p class="p6">“Sonuç peşinde koşmaktan, sonuç için çırpınmaktan vazgeçin. Gerçeklikle, dolgunlukla, amaca uygunlukla oynayın. Canlı amaçlar seçerek bu biçim eylemi geliştirebilirsiniz. Kendi kendinize böyle birkaç sorun arayıp bulun şimdi ve bu sorunlar üzerinde çalışın.”</p>

  <p class="p6">Maria ile ben bir şeyler düşünüp dururken, Paul aşağıdaki öneri ile çıkageldi:</p>

  <p class="p6">Tutalım ki, ikimiz de Maria'ya aşığız. İkimiz de evlenmek istediğimizi söyledik kendisine. Bu durumda ne yapardık?</p>

  <p class="p6">Önce, genel bir tasarı hazırladık, sonra bu tasarıyı, her biri sıra, ile eylem doğuracak olan çeşitli birimlere ve amaçlara böldük. Çalışmamız ölgün bir duruma gelince, yepyeni varsayımlar ortaya attık, çözümlenecek yeni sorunlar elde ettik. Bu sürekli baskının etkisi altında kendimizi işimize öylesine kaptırmışız ki, perdenin ne zaman açıldığını, boş ve çıplak sahnenin ne zaman belirdiğini fark etmedik.</p>

  <p class="p6">Yönetmen, çalışmamızı sahnede sürdürmemizi söyledi. Çıktık sahneye. Bitirince dedi ki:</p>

  <p class="p6">“İlk derslerimizden birinde, size, boş ve çıplak sahneye çıkıp oynamanızı söylemiştim, anımsıyor musunuz? Siz de ne yapacağınızı bilmeden, dış biçimler ve tutkularla, çaresizlik içinde bocalayarak sahnede dolaşıp durmuştunuz, anımsıyor musunuz? Ama bugün, sahne gene boş ve çıplak olduğu halde, kendinizi tümüyle özgür hissediyor, rahatlıkla dolaşıyorsunuz. Ne yardım etti de sizi bu duruma getirdi?”</p>

  <p class="p6">Paul ile ben, “Canlı, iç amaçlar” karşılığını verdik.</p>

  <p class="p6">Yönetmen, “Doğru” diye onayladı, “canlı, iç amaçlar yolun doğrusu boyunca aktörü yönetir ve de onu yanlış yoldan korur. Aktöre sahneye çıkmakta, sahnede kalmakta haklı olduğuna inanç veren amaçtır.”</p>

  <p class="p6">''Ama ne yazık ki, bugün yaptığımız deney bütünü ile inandırıcı değildi. Bazılarınızın seçtiği amaçlar, iç eylem kaynakları nedeniyle değil de yalnızca amaç olmalarının hazırı için seçilmişlerdi. Bu ise, yutturmaca ile, çalımcılıkla sonuçlanır, bazıları da, gösterişçilikle ilgili tümüyle dış amaçlara tutundular. Grisha'yı ele alalım: Grisha'nın amacı, her zaman olduğu gibi, tekniği ile gözümüzü kamaştırmaktı. Bu çaba aslında göz boyama çabası olduğundan, hiçbir zaman aktörü eyleme iten gerçek bir dürtü ile sonuçlanamaz. Leo’nun amacı oldukça iyi idi, ama gene de özellikle düşünseldi, yazınsaldı.”</p>

  <p class="p6">“Sahne üzerinde sayısız amaçlar buluruz, ama bunlar tümüyle ne gereklidir, ne de iyidir; aslında, çoğu zararlıdır da. Aktör, gerekeni tanımayı, yararsızdan sakınmayı, kesinlikle doğru amaçları seçmeyi öğrenmelidir.”</p>

  <p class="p6">“Doğru amaçları nasıl seçebiliriz?” diye sordum.</p>

  <p class="p6">“Doğru amaçları, şöylece sıralıyorum” dedi.</p>

  <p class="p6">“(1) Doğru amaçlar, taban ışıklarının bizden yana olan yönünde bulunmalıdır. Doğru amaçlar seyircilere doğru değil, öteki aktörlere doğru yöneltilmelidir.”</p>

  <p class="p6">“(2) Doğru amaçlar, kişisel olmakla birlikte canlandırdığınız karakterin amaçlarına da benzemelidir.”</p>

  <p class="p6">“(3) Doğru amaçlar, sanatımızın şu biricik amacını gerçekleştirmekle görevli olduklarından, yaratıcı ve sanatlı olmalıdır: İnsan ruhunun yaşama serüvenini yaratmak, bunu da sanatlı bir biçim içinde ortaya getirmek.”</p>

  <p class="p6">“(4) Doğru amaçlar, ölü, basmakalıp, yapmacık değil, gerçek, canlı, insanoğluna ait olmalıdır.”</p>

  <p class="p6">“(5) Doğru amaçlar öylesine gerçeğe uygun olmalı ki, bu amaçlara önce siz kendiniz inanabilmelisiniz, sonra sizinle oynayan aktörler, daha sonra da seyircileriniz inanabilsinler.”</p>

  <p class="p6">“(6) Doğru amaçlar, ilginizi çekecek, sizi harekete getirecek güce sahip olmalıdır.”</p>

  <p class="p6">“(7) Doğru amaçlar, oynadığınız rolden alınma kesin ve tipik amaçlar olmalıdır. Doğru amaçlar, belirsizliğe, bulanıklığa hiç göz yummamalıdır. Doğru amaçlar, rolünüzün örgüsü içine açık seçik olarak katılmış olmalıdır.”</p>

  <p class="p6">“(8) Doğru amaçlar, rolünüzün içyapısına uygun düşecek değere ve öze sahip olmalıdır. Doğru amaçlar sığ ya da yüzeyden olmamalıdır.”</p>

  <p class="p6">“(9) Doğru amaçlar canlı olmalı, rolünüzü ileri itmeli, durgunlaştırmamalı.”</p>

  <p class="p6">“Bu noktada sizi, tiyatroda süregelen, aktörü makinemsi oyundan başkasına iletmeyen tümüyle kışkırtıcı tehlikeli bir amaç biçimine karşı uyarmak isterim.”</p>

  <p class="p6">“Biz üç tip amaç kabul ederiz; dışa dönük ya da gövdesel, içe dönük ya da psikolojik, bir de ilkel psikolojik tip.”</p>

  <p class="p6">Vanya, bu büyük sözler karşısında korkulu bir şaşkınlığa düştü. Bunun üzerine Yönetmen ne demek istediğini bir örnekle açıkladı.</p>

  <p class="p6">“Tutun ki, odadan içeri girdiniz” diye başladı, “beni selamladınız, başınızı eğdiniz, elimi sıktınız. Bu, basbayağı makinemsi bir amaçtır. Psikolojik olanla hiç ilgisi yoktur.”</p>

  <p class="p6">Vanya, “Doğru değil midir?” diye atıldı.</p>

  <p class="p6">Yönetmen, onu bir yanlış anlamadan korumak için acele etti.</p>

  <p class="p6">“Hal-hatır sorabilirsiniz elbette, ama tümüyle makinemsi bir biçimde, hiçbir his duymadan, sevmeyebilir, acı çekmeyebilir, nefret etmeyebilir, ya da hiçbir yaşayışı, insancıl hiçbir amacı ortaya koymayabilirsiniz.”</p>

  <p class="p6">“Bir de şu var” diye sürdürdü, “elinizi uzatır, anlayışınıza göre ve bakışlarınızla, aşk, saygı, minnettarlık duygularını anlatmaya çalışırsınız. Basbayağı amaç'ı işte böyle gerçekleştiririz. Bununla birlikte, bu amacın içinde psikolojik bir öge vardır ki, biz buna, kendi tiyatro dilimizde, ilkel tip deriz.”</p>

  <p class="p6">“Üçüncü bir yol da şudur: Dün sizinle ben kavga etmiştik, Herkesin içinde onurunuzu kırmıştım. Bugün, karşılaştığımızda, yanınıza gelip elimi uzatmak, bu hareketimle özür dilediğimi, yanıldığımı kabul ettiğimi, aramızda geçen olayı unutmanızı rica ettiğimi anlatmak istiyorum. Dünkü düşmanıma elimi uzatışım basit bir sorun değildir. Bu hareketi yapmadan önce, üzerinde dikkatle, uzun uzun durup düşünmek, çeşitli coşkuları yenmek zorunda kalacağım. Psikolojik amaç dediğimiz de işte budur.”</p>

  <p class="p6">“Bir amacın inandırıcı olmasından başka önemli bir yönü daha vardır, o da, amacın, aktörün ilgisini çekecek, aktörde onu gerçekleştirme isteği uyandıracak nitelikte olması gerektiğidir. Bu çekicilik, aktörün yaratıcı iradesine karşı bir meydan okumadır.”</p>

  <p class="p6">“Bu gerekli nitelikleri içine alan amaçlara yaratıcı amaçlar diyoruz. Yaratıcı olanlarını yaratıcı olmayanlarından ayırmak ise güçtür. Provalar, özellikle doğru ve yaratıcı amaçları ortaya çıkarmak, bu amaçları desteklemek ve de bu amaçlarla yaşamak için yapılır.”</p>

  <p class="p6">Yönetmen, Nicholas'a döndü, “Brand'dan seçtiğiniz o sevgili sahnenizdeki amacınız nedir?” diye sordu.</p>

  <p class="p6">Nicholas, “İnsanlığı kurtarmak” karşılığını verdi.</p>

  <p class="p6">Yönetmen, gülerek, “Kocaman bir amaç!” dedi. “Böyle bir amacı birden kavramak her yiğidin harcı değil. Şöyle, basit gövdesel bir amaç edinseniz daha iyi olmaz mı?”</p>

  <p class="p6">Nicholas, çekingen bir gülümseyişle, “Bu da gövdesel... dikkate değer bir amaç değil mi?” diye sordu.</p>

  <p class="p6">Yönetmen, “Kime göre dikkate değer?” dedi.</p>

  <p class="p6">“Halka göre.”</p>

  <p class="p6">Yönetmen, “Halkı bir yana bırakın. Kendinizi düşünün” diye öğütledi. “Bir amaç sizin ilginizi çekerse, halkın da ilgisini çeker.”</p>

  <p class="p6">Nicholas, “Ama benim için gövdesel amaç hiç ilgi çekici değil” diye sürdürdü sözünü. “Ben psikolojik olanı yeğ tutarım.”</p>

  <p class="p6">“Buna daha zamanınız var. Psikolojik amaçlara yönelmenin de sırası gelecek. Şimdilik basit ve gövdesel olanla yetinin. Her gövdesel amaçta biraz psikolojik ya da her psikolojik amaçta biraz gövdesel öge vardır. Bunları birbirinden ayıramazsınız. Sözgelişi: Kendini öldürmeye kalkan bir insanın ruhu son derece karmaşıktır. Böyle bir kimsenin masaya gitmeye, tabancayı almaya, doldurmaya, sonra da kafasına sıkmaya karar vermesi kolay değildir. Bütün bunlar gövdesel hareketlerdir, bununla birlikte ne kadar çok psikolojik ögeleri içermektedir. Hatta bu hareketlerin tümüyle karmaşık psikolojik hareketler olduğunu söylemek belki daha doğrudur, ama gene de içlerinde ne çok gövdesel hareket vardır!”</p>

  <p class="p6">“İşte size, en basit gövdesel harekete bir örnek; birine yaklaşıyorsunuz ve bir şamar indiriyorsunuz. Bu hareketi içtenlikle yapacaksınız, doyurmak zorunda olduğunuz karmaşık psikolojik duygular üzerinde, şamarı indirmeden önce düşünün. Bu duyguları birbirinden ayırmanın güçlüğünden de yararlanır. Gövdesel ruhsal nitelikte olanlar arasına çok ince bir çizgi çizmeye çalışmayın. Her zaman gövdesel olana doğru biraz eğilim duyarak kendi içgüdülerinize uyun.”</p>

  <p class="p6">“Şimdilik, gövdesel amaçlarla yetinmek istediğimizi birlikte bir yargıya bağlayalım. Gövdesel amaçlar daha kolaydır, da ha çok elde edilebilir ve de gerçekleştirilmeleri daha olasıdır. Bu yolda yürümekle, yanlış oyuna sürüklenme tehlikesini azaltırsınız.”</p>

  <h3 class="h31"><a id="ncx997"></a><a id="a50"></a>4</h3>

  <p class="p6">Bugünün önemli sorunu şu idi; bir yapıtın biriminden bir amaç nasıl elde edilebilir? Yöntem basit. Birime, özünü kazandıran en uygun adı bulmak.</p>

  <p class="p6">Grisha, ince bir alayla. “Bu adlandırmalar da ne oluyor?” diye sordu.</p>

  <p class="p6">Yönetmen şu karşılığı verdi: “Gerçekten uygun bir adın, bir birim için ne demek olduğu üzerine düşünceniz var mı hiç? Ad birimin temel niteliğinin yerini tutar. Adı elde etmek için birimi bir billurlaşma eyleminden geçirmeniz gerekir. Böylece belirecek billura da bir ad vereceksiniz.”</p>

  <p class="p6">“Bir birimin özünü billurlaştıran uygun bir ad, o birimin temel amacını ortaya koyar.”</p>

  <p class="p6">Yönetmen, “Bunu size uygulamalı bir yoldan göstermek için” dedi. “Brand'dan bebeğin elbiseleri sahnesinin ilk iki birimini ele alalım.”</p>

  <p class="p6">“Papaz Brand'ın karısı Agnes, biricik oğlunu yitirmiştir. Acılar içindeki anne, ölen çocuğun elbiseleri, oyuncakları, daha başka değerli anıları üzerine eğilmiştir. Hepsi de gözyaşından sırılsıklam olmuştur. Annesinin yüreği anılarla çırpınmaktadır. Bu çok acıklı olay, nemli, sağlığa aykırı bir yerde yaşamalarından doğmuştur. Çocukları hasta düştüğünde, kadın, mahalleden ayrılmaları için kocasına yalvarmıştı. Bağnaz Brand ise, papaz olarak, ailesinin kurtuluşu uğrunda görevini feda edemezdi. Bu karar çocuklarının hayatına malolmuştur.”</p>

  <p class="p6">“İkinci birimin özü de şudur: Brand eve gelir. O da, Agnes üzülüyor diye üzülmektedir. Bununla birlikte, Brand'ın görev anlayışı, onu sert davranmaya, kendini bütün varlığı ile Tanrıya vermekten, yaşayışlarının temel ilkesi olan komşuya yardımdan alıkoyar gerekçesiyle, yavrucuklarının kutsal anılarını yoksul bir çingene kadınına vermesi yolunda karısını kandırmaya zorlar.”</p>

  <p class="p6">“Şimdi bu iki parçayı özetleyin. Her ikisine de, kendi temel niteliklerine karşılık olacak birer ad bulun.”</p>

  <p class="p6">Ben, kesinlikle, “Çocuğun anılarıyla, çocuğun kendisiyle konuşur gibi konuşan, yüreği sevgi dolu bir anne görüyoruz. Sevilen bir kişinin ölümü, bu birimin temel dürtüsüdür, yani itici gücüdür” dedim.</p>

  <p class="p6">Yönetmen, “Annenin acılarından kurtulmaya, bu sahnenin daha büyük, daha küçük kesimlerini tutarlı bir incelemeden geçirmeye çalışın” dedi. “Bu birimin iç anlamını kavramanın yolu budur. Duygularınızla bilinciniz bu işin üstesinden gelince de bütün birimin öz anlamını içine alacak olan bir kelime arayın. Bu kelime sizin amacınızı büyüleyecektir.”</p>

  <p class="p6">Grisha, “Ben bu işte hiçbir güçlük göremiyorum” dedi. “Kuşku yok ki, ilk amacın adı — Anne Sevgisi, ikincisininki de — bağnazın görevidir.”</p>

  <p class="p6">Yönetmen, “Önce” diye düzelterek başladı söze, “birime ad bulmaya çalışın, amaca değil. Bu ikisi birbirinden tümüyle ayrı şeylerdir. Sonra, amaçlarınızın anlamını isim sözcükleriyle anlatmaya çalışmamalısınız. İsim bir birim için kullanılabilirse de, amaç için her zaman bir eylem kullanılmalıdır.”</p>

  <p class="p6">Biz şaşalayıp kalınca Yönetmen dedi ki:</p>

  <p class="p6">“Karşılığı bulmanıza yardım edeceğim. Ama, az önce isimlerle belirtilen şu: (1) Anne sevgisi ile, (2) bağnazın görevi amaçlarını hele bir yaşayın bakayım.”</p>

  <p class="p6">Bu işi Vanya ile Sonya üstlerine aldılar. Vanya, gözlerini belertip belkemiğini iyice kasarak kızgın bir anlatım takındı. Kararlı, kesin adımlarla ökçelerini yere vura vura bir sağa gitti, bir sola. Görev anlatımı olarak bir güç, bir kesinlik izlenimi uyandırmak umudu ile, nerdeyse öfkeden patlayıverecekmiş gibi ve sert bir sesle konuştu. Sonya ise, sevecen “genellikle” sevgiyi anlatmak için, tam karşıt yönde bir çaba gösterdi.</p>

  <p class="p6">Yönetmen, onları izledikten sonra, “Amaçlarınıza ad olarak verdiğiniz sözcüklerin” dedi, “sizi, güçlü bir adamın portresi ile tutkunun —anne sevgisinin— imgesini canlandırmaya zorladığını anlamıyor musunuz?”</p>

  <p class="p6">“Güç ile sevginin ne olduğunu gösteriyorsunuz ama, siz kendiniz güç ve sevgi olmuyorsunuz. Bu da, ismin, bir ruh halinin zihinsel bir kavramını, bir biçimi, bir olayı ortaya çıkarıp öte yandan, bir imgenin sunduğu şeyi, hareket ya da eylem göstermeksizin, yalnızca kuru kuruya tanımından ileri gelmektedir. Her amaç kendi içinde eylem tohumunu taşımalıdır.”</p>

  <p class="p6">Grisha, isimlerin tanımla açıklanabileceğini, betimlemeyle anlatabileceğini, bunun da eylem olduğunu ileri sürdü.</p>

  <p class="p6">Yönetmen, “Evet” dedi, “doğrudur. Gelgelelim, gerçek, tastamam, eksiksiz bir eylem değildir o. Sizin betimlediğiniz şey gösterişçi olan, görünüşte kalan bir eylemdir ve de bu eylem bizim anlayışımıza göre sanat değildir.”</p>

  <p class="p6">Sonra şöylece açıkladı:</p>

  <p class="p6">“Bir isim yerine bir eylem koyarsak ne olur, görelim. Yalnızca “isterim” ya da “şunu, şunu yapmak isterim” sözlerini düşünün.”</p>

  <p class="p6">“Bir örnek olarak 'güç' sözcüğünü ele alın. Bunun önüne 'isterim' sözcüğünü koyun, 'güç isterim' tümcesi ortaya çıkar. Ama bu çok genel bir tümcedir. Bu tümceye daha kesin hareketli bir şey katar da böylece karşılık gerektiren bir soru kurarsınız, o zaman tümce, sizi, o amacı gerçekleştirme yolunda verimli bir etkinliğe iter. Sonuç olarak şöyle diyebilirsiniz: 'Güç elde etmek için şunu, şunu yapmak isterim.' Şöyle de diyebilirsiniz: 'güç elde etmek için ne yapmak istemeliyim?' Bu soruya karşılık verdiğiniz zaman hangi eyleme başvurmanız gerektiğini anlarsınız.”</p>

  <p class="p6">Vanya, “Ben güçlü olmak isterim” diye belirtti düşüncesini.</p>

  <p class="p6">“Olmak eylemi hareketsizdir. Bir amaç için gerekli hareket tohumundan yoksundur!”</p>

  <p class="p6">Sonya, “Ben güç elde etmek isterim” diye atıldı.</p>

  <p class="p6">Yönetmen, “Bu, eyleme daha yakın” dedi. “Ne yazık ki, bu da çok geneldir, birden gerçekleştirilemez. Şu sandalyeye oturun da, genel olarak, güç isteyin bakalım. Daha soyut, daha gerçek, daha yakın, yapılması daha olası bir şeyiniz olmalı. Görüyorsunuz ki, hiçbir eylem, hiçbir sözcük, tam harekete geçmek için gerekli hızı vermiyor.”</p>

  <p class="p6">Biri, “Ben bütün insanlığa mutluluk getirmek için güç elde etmek isterim” önerisinde bulundu.</p>

  <p class="p6">Yönetmen, “Sevimli bir tümce” dedi. “Gelgelelim, bunun gerçekleşmesi olanağına inanmak zor.”</p>

  <p class="p6">Grisha, “Ben yaşamın tadına varmak, güle-oynaya yaşamak, ün kazanmak, keyfimce davranmak, tutkumu doyurmak için güç elde etmek isterim” dedi.</p>

  <p class="p6">“Bu gerçeğe daha yakın, yerine getirilmesi daha kolaysa da, amacınıza ulaşmak için birtakım hazırlık safralarından geçmek zorundasınız. Böylesi bir amaca birden ulaşamazsınız. Yavaş yavaş yaklaşırsınız. Bu aşamaları inceleyin ve sıralayın bakalım.”</p>

  <p class="p6">“Ben iş hayatında başarılı, becerikli olmak, güven yaratmak isterim. Halkın sevgisini kazanmak, güçlü sayılmak isterim. Kendimi göstermek, yüceltmek, dikkati çekmek isterim.”</p>

  <p class="p6">Yönetmen yeniden Brand'dan alınan sahneye döndü, hepimize ayrı ayrı, ona benzer bir alıştırma yaptırmak istedi. Dedi ki:</p>

  <p class="p6">“Bütün erkeklerin kendilerini Brand'ın durumuna koyduğunu düşünün. Bir düşünce uğruna savaşan insanın, haçlı savaşa atılan bir dövüşçünün ruh yapısını daha kolaylıkla anlayacaklardır. Kadınlar da Agnes'in rolünü alsınlar. Kadın inceliği, analık sevgisi onlara daha yakındır.”</p>

  <p class="p6">“Bir, iki, üç! Haydi, başlasın erkeklerle kadınlar arasındaki yarışma!”</p>

  <p class="p6">“Kendisini kurtarmak, doğru yola getirmek için, bir özveride bulunmaya inandırmak için Agnes üzerinde güce sahip olmak isterim.” Kadınlar aşağıdaki tümcelerle ileri atılmadan önce bu sözleri söylemiş bulundum:</p>

  <p class="p6">“Ölen çocuğumu anımsamak isterim.”</p>

  <p class="p6">“Ona yakın olmak, onunla yan yana bulunmak isterim.”</p>

  <p class="p6">“Onu koruyup gözetmek, onu okşayıp öpmek, onu kul köle olmak isterim.”</p>

  <p class="p6">“Onu geri getirmek isterim! Onun peşinden gitmek isterim! Onu mezardan geri çağırmak isterim! Geçmişi geri getirmek isterim! Şimdiyi unutmak, acılarımı boğmak isterim!”</p>

  <p class="p6">Hepsinden daha yüksek sesle bağıran Maria'nın çığlığını duydum: “Birbirimizden bir daha hiç ayrılamayacak kadar ona yakın olmak isterim!”</p>

  <p class="p6">“O zaman” diye erkekler söze karıştı, “biz de savaşırız! Ben, Agnes'in beni sevmesini isterim! Ben onu kendime çekmek isterim! Ben, onun çektiği acıyı anladığımı hissetmesini isterim! Ben, yerine getirilen bir görevden doğan hoşnutluğu ona göstermek isterim. Ben, insanın daha büyük yazgısını ona anlatmak isterim.”</p>

  <p class="p6">Ve Maria bağırdı: “Ben, yavrumu her zamankinden daha sıkı bağrıma basmak ve hiç bırakmamak isterim!”</p>

  <p class="p6">Erkekler sertçe karşılık verdiler: “Ben onda, insanlığa karşı bir sorumluluk duygusu uyandırmak isterim! Ben onu cezalandırmak ve ayrılmakla korkutmak isterim! Birbirimizi anlamanın olanaksızlığı karşısında umutsuzluğumu belirtmek isterim!”</p>

  <p class="p6">Bütün bu karşılıklı deyişmeler boyunca, eylemler, sırayla, içten içe meydan okuma olan duygularla düşünceleri harekete kışkırttı.</p>

  <p class="p6">Yönetmen, “Seçtiğiniz amaçlardan her biri, bir bakıma, doğrudur, bir dereceye kadar da hareketi gerekli kılmaktadır” dedi. “Canlı bir yaratılışa sahip olanlarınız, ‘Ben ölen çocuğumu anımsamak isterim’, tümcesindeki coşkulara daha az başvurabilirlerdi. 'Ben yavrumu bağrıma basmak, hiç bırakmamak isterim', tümcesini yeğ tutabilirdiniz. Ama neyle? Ölen çocuğun elbiseleri, oyuncakları, anıları, düşünceleriyle. Başkaları bunlarla harekete gelmeyebilirlerdi. Demek ki, bir amacın, aktörün ilgisini çekme, aktörü coşkuya getirme gücüne sahip olması önemlidir.”</p>

  <p class="p6">“Bana öyle geliyor ki, bir amacın seçiminde neden isim yerine eylem kullanmak gereklidir diye ortaya attığınız kendi sorunuza kendiniz karşılık vermiş oldunuz.”</p>

  <p class="p6">“Birimlerle amaçlar üzerine söyleyeceklerim şimdilik bu kadar. Psikolojik teknik (psiko-teknik) konusunda, ileriki derslerimizde, birimlerine ve amaçlarına ayırabileceğimiz bir piyesiniz, rolleriniz olduğu zaman daha ayrıntılı bilgi edineceksiniz.”</p>

  <p class="p6"><a id="a51"></a> </p>
</body>
</html>
