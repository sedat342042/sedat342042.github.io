<?xml version="1.0" encoding="UTF-8" standalone="no"?><html xmlns="http://www.w3.org/1999/xhtml">
	<head>
		<title>5.html</title>
		<link href="template.css" rel="stylesheet" type="text/css"/>
	</head>
	<body>
		<div id="x5.html" xml:lang="en-GB">
			<div class="Basic-Text-Frame">
				<p class="G-vde"/>
				<p class="arabaslik-orta">Sunuş</p>
				<p class="paragraf"><span class="char-style-override-10">Kendi Hayatının Şiirini Yazanlar</span><span class="char-style-override-11"> (Drei Dichter ihres Lebens, 1928) Zweig’la yolculuğumun ilk kitabı, 2004 yılında çevirirken yayınevimi arayıp, bu kitabı çevirmeme vesile olduğu için teşekkür ettiğim çok güzel bir eser. Kitap yıllar önce Dr. Ayda Yörükan tarafından Fransızca tercümesinden Türkçeye çevrilmiş. 2004 yılında özgün dili Almancadan dilimize ben çevirdim.</span></p>
				<p class="paragraf"><span class="char-style-override-10">Kendi Hayatının Şiirini Yazanlar,</span><span class="char-style-override-11"> Stefan Zweig’ın 1920-1928 yılları arasında tamamladığı </span><span class="char-style-override-10">Dünya Fikir Mimarları,</span><span class="char-style-override-11"> </span><span class="char-style-override-10">Yaratıcı Ruhun Tipolojisi</span><span class="char-style-override-11"> (Die Baumeister der Welt. Versuch einer Typologie des Geistes) dizisinin üçüncü cildidir. Zweig, </span><span class="char-style-override-10">Üç Büyük Usta</span><span class="char-style-override-11"> (Drei Meister, 1920) başlıklı birinci ciltte 19. yüzyılın büyük nesir ustaları Balzac, Dickens ve Dostoyevski’yi, beş yıl sonra yazdığı </span><span class="char-style-override-10">Kendileriyle Savaşanlar</span><span class="char-style-override-11"> (Der Kampf mit dem Dämon, 1925) başlıklı ikinci ciltte ise, Alman edebiyatının üç önemli şahsiyeti Hölderlin, Kleist ve Nietzsche’yi ele almıştır. Elinizdeki üçüncü ciltte ise kendi otobiyografisini yazan, kendini tanımaya çalışan üç ünlüyü, Casanova, Stendhal ve Tolstoy’u incelemiştir. Bu üç ünlünün bir araya gelmesi okuru şaşırtabilir, ancak Zweig bu üç kişiyle otobiyografinin üç aşamasını göstermeye çalışmıştır: Casanova’da saf otobiyografı, Stendhal’de psikolog otobiyografı, Tolstoy’da ahlakçı otobiyografı. Biyografi yazını genelde kuru, belgeler ve alıntılarla yüklü, hatta hemen hemen sadece biyografi okurlarının ilgi duyacağı bir tür. Ancak Zweig, her biri roman tadında olan biyografilerinde anlattığı kişilerin iç dünyalarını bize açar, ruhlarının labirentlerinde yolculuğa çıkarır. </span></p>
				<p class="paragraf"><span class="char-style-override-11">Stefan Zweig’ın </span><span class="char-style-override-10">Drei Dichter ihres Lebens Casanova Stendhal Tolstoy</span><span class="char-style-override-11"> adlı eserinin Türkçe çevirisinde izlediğim yolu şöyle özetleyebilirim: Erek kültür okuru için anlaşılır bir metin ortaya koymak. Bunun için “Çevirmen ya yazarı huzur içinde bırakır ve okuru yazara götürür veya okuru huzur içinde bırakır ve yazarı okura götürür.” diyen ve çevirmeni iki yoldan birini seçmeye yönlendiren Schleiermacher’in aksine her iki yöntemi de kullandım. Çünkü çeviri ve çeviribilim alanındaki araştırmalar ve gelişmeler ve günümüz çeviri anlayışı bu iki yöntemden birini seçmenin “iyi” bir çeviri için yeterli olmayacağını, kaynak dil ve kültür kadar erek dil ve kültürün de önemli olduğunu göstermiştir.</span></p>
				<p class="paragraf"><span class="char-style-override-11">Yabancı dilde yazılmış bir eseri hem dilsel hem de kültürel boyutuyla aktarmak, çeviriyle kendi diline ve kültürüne katkıda bulunmak isteyen çevirmen erek dil okurunu yazara götürmek zorundadır. Ancak çevirmen aynı zamanda anlaşılmaz olanı açıklamak, bir ilk okur, kaynak dil okuru gibi okuduğu ve anladığı metnin o dili ve kültürü bilmeyen erek dil okurunun anlamasını sağlamak, açımlama yapmak, bir başka deyişle yazarı erek dil okuruna götürmek, bunun için de stratejiler geliştirmek zorundadır. Ben de çevirimde bir yandan yabancı dil ve kültürün özelliklerini, değerlerini korumaya ve bunun erek dilde bilinmesine çalışırken, diğer yandan Türk okuruna yabancı gelecek anlaşılması zor olan şeyleri dipnotta açıklamaya çalıştım. Nasıl ki bir cümlenin tek bir çevirisi olamazsa, çevirinin de tek bir yöntemi olamaz. Çünkü çeviri, birçok aşamalardan oluşan bir süreç, iki dil arasında/iki dille yapılan ortaklaşa bir etkinliktir. </span></p>
				<p class="paragraf"><span class="char-style-override-11">Eserde en çok ilgimizi çeken şey, Zweig’ın çok dilliliğidir. Fransızca, Latince ve İngilizcenin yanı sıra, çok iyi derecede İtalyanca ve İspanyolca bilen Zweig, bu dil yeteneğini ve birikimini eserine de yansıtmıştır. Zweig’ın Almanca yazdığı bu eserinde, yabancı dilde sözcükler, cümleler ve pasajlar yer almaktadır. Bu da Zweig’ın bu eseriyle kültürlü, seçkin bir okur kitlesine hitap ettiğini gösterirken, yaşadığı dönemdeki okur profili hakkında da bilgi vermektedir. </span></p>
				<p class="paragraf"><span class="char-style-override-11">Eserde en çok kullanılan yabancı dil Fransızcadır. Fransızcanın dışında Latince, İtalyanca, İspanyolca ve İngilizceden cümleler ya da sözcüklerle karşılaşmaktayız. Eserin Insel Yayınevi’nde çıkan baskısında Zweig’ın eserinde yazdığı yabancı pasaj, cümle ve sözcükler dipnotta açıklanmamış ya da parantez içinde Almanca karşılıkları yazılmamıştır. Ancak eseri yayına hazırlayan Fischer Yayı-nevi bazen unutsa da Zweig’ın yazdığı her yabancı sözcüğün ve cümlenin Almanca tercümesini verme gereğini duymuştur. Bunun nedeni hiç kuşkusuz günümüz Alman okurunun düzeyinin Zweig’ın dönemindeki kadar yüksek olmamasıdır. </span></p>
				<p class="paragraf"><span class="char-style-override-11">Yüzyıl dönümü yazarlarının metinlerinde sıkça görülen, ortak bir Avrupa kültürünü ve dönemin yazın geleneğini gösteren çok dilliliğin erek metne yansımasının çok önemli olduğunu düşünüyorum. Böylece okur sadece metin yazarını değil, metnin yazıldığı dönemin (20. yüzyıl başı) ve anlatının geçtiği dönemin (18. ve 19. yüzyıl) kültürel-edebi atmosferini de tanıma fırsatını bulur. Çok dilliği, yazarın üslubunun bir özelliği olduğunun bilincinde olarak çevirimde göstermeye itina ettim. Tüm eser boyunca yazarın özgün metninin biçimini korumak için yabancı dildeki cümle ve sözcükleri özgün haliyle bıraktım, tıpkı Fischer Yayınevi gibi Türkçe karşılıkları yanında verdim. Ancak Fischer Yayınevi’nin Almanca karşılığını vermediği bazı yabancı sözcükleri de olduğu gibi bıraktım, Türkçe karşılıklarını dipnotta açıkladım.</span><span class="char-style-override-12"> </span><span class="char-style-override-11">Böylece yazarın çok dilliğini vurgulamaya ve biçimsel açıdan özgün metne eşdeğer bir metin ortaya koymaya çalıştım. </span></p>
				<p class="paragraf">Anlatım ve canlandırma sanatında bir usta olan Zweig, bu ustalığını edebi betimlemeler, itinayla seçilmiş sıfatlar, duygusal ifadeler, mecazlar, semboller ve kutsal kitaptan öykülerle besler, anlattığı kişileri çağdaşlarıyla, geçmişin düşün, sanat ve kültür dünyasının önemli kişileriyle karşılaştırır, aralarındaki benzerlikleri ve farklılıkları vurgular, mitolojideki figürlere göndermeler yapar. Bu nedenle Zweig’ın biyografileri bize Avrupa ve Hıristiyan kültürünün kapılarını açar, ilgi çekici ayrıntılarla hiç bilmediğimiz konular ve kişiler hakkında bilgi verir. Ancak Batı ve Hıristiyan kültürüne yabancı Türk okuru için bu karşılaştırmaları, benzetmeleri ve göndermeleri anlamak bazen çok güçtür. </p>
				<p class="paragraf"><span class="char-style-override-11">Bu güçlüğü gidermek için Zweig’ın eğitim düzeyi yüksek bir okur kitlesi için yazdığı ve üslubunun bir parçası olan bu benzetmeleri, karşılaştırmaları, atıfta bulunduğu isimleri, bunların metin içindeki anlamını, hatta bazen de yazarın kurduğu bağlantıyı erek kültür okuru için açıklama ihtiyacı duydum, bu nedenle yazarın anlatmak istediği iletiyi dipnotta vermeyi tercih ettim. Böylece bir yandan Zweig’ın örtük anlatımını yorumlarken, kaynak metindeki “ötekiyi”, “yabancı” olanı korumaya özen gösterdim, öte yandan erek kültür okurunu yabancı bir yazarın eseriyle tanıştırırken, eserdeki zengin kültürle buluşmasını sağlamaya çalıştım. Örneğin Zweig, Tolstoy’la Dostoyevski’yi karşılaştırdığı yerde yoksulluğun Dostoyevski’ye Nessos’un gömleği gibi yapıştığını söyler. Nessos söylencesini dipnottan öğrenen okur, yoksulluğun Dostoyevski’ye ne kadar acı verdiğini gözünde canlandırabilir. </span></p>
				<p class="paragraf"><span class="char-style-override-11">Bunun dışında Zweig, çok sayıda yazar ve eser kahramanlarına göndermeler yapar: Örneğin Casanova’nın vurdumduymazlığı Falstaff’a benzetilir. Okur dipnottan Falstaff’ın Shakespeare’nin bir komedisinin baş figürü olduğunu öğrenir.</span></p>
				<p class="paragraf"><span class="char-style-override-11">Zweig sanatçı, din adamı, siyasetçi gibi çeşitli sıfatları ve meslekleri olan kişileri anlattığı figürlerle karşılaştırır, ortak ya da ayrıldığı yanlarını ya da birbirleriyle olan ilişkisini vurgular; Örneğin Zweig dine yönelen, eşitliği savunan otuz yıl boyunca eleştiri oklarını çarlığa çeviren, bozuk düzene savaş açan Tolstoy’un Trotskiy ve Lenin’den çok daha önce 1917 Devrimi’nin hazırlayıcısı olduğunu “devrimin Winkelried’i olmuş.” sözleriyle ifade eder. Winkelried’in 1386 yılında Avusturyalılara karşı yapılan savaşa öncülük eden, savaşın kazanılmasını ve İsviçre’nin bağımsızlığına kavuşmasını sağlayan İsviçreli halk kahramanı Arnold Winkelried olduğunu, Winkelried sözcüğünün bu nedenle “yönlendirici, kahraman” anlamına geldiğini dipnottan öğrenen erek kültür okuru hem Tolstoy’un bir kahramana benzetildiğini anlar, hem de Arnold Winkelried’i tanımış olur.</span></p>
				<p class="paragraf"><span>İncil’e ve İncil’deki hikâyelere göndermeler, Hıristiyan kültürüne özgü gelenek ve görenekler Batılı yazarların eserlerinde sıklıkla karşımıza çıkar. Aslen bir Yahudi olan </span>Zweig da eserinde İncil’e ve Hıristiyan kültürüne göndermeler yapar. Örneğin Tolstoy’un bir inanca sahip olmak için otuz yıl boyunca, hatta ömrünün son anına dek mücadele ettiğini söylerken “Şam Yolu” metaforunu kullanır ve şöyle der: “Şam’ı değil bir günde bir yılda bile tamamlayamamıştır.” Yabancı bir metinde, Hıristiyan inancının konu edildiği bir yerde Şam’ın neden örnek verildiğini, bu kültüre yabancı Türk okurunun anlaması imkansızdır. Şam Yolu’nun açıklandığı dipnottan Paulus’un öyküsünü okuyan erek dil okuru, gördüğü bir hayalle bir anda Hıristiyanlığı kabul eden Paulus’un aksine Tolstoy’un Hıristiyan inancını bir anda içinde hissetmediğinin kastedildiğini anlar. </p>
				<p class="paragraf"><span class="char-style-override-11">Deyimler ve atasözleri bir kültürün dile yansıdığı, çevirmeni en çok zorlayan örneklerdir. Bu konuda her defasında düşünüp bir strateji geliştirdim. Bazen de </span><span class="char-style-override-10">Die Lügen haben kurze Beine, sie bleiben unterwegs in ihrer Zeit</span><span class="char-style-override-11"> örneğinde olduğu gibi Almanca atasözünü aynı anlama gelen </span><span class="char-style-override-10">yalancının mumu yatsıya kadar yanar</span><span class="char-style-override-11"> Türkçe ata-sözüyle karşılamak yerine, </span><span class="char-style-override-10">Yalanın bacakları kısadır, yolda kalırlar ve zamanı aşamazlar</span><span class="char-style-override-11"> diyerek yabancılaştırmayı yeğleyip Almanca atasözünü doğrudan çevirdim.</span></p>
				<p class="paragraf"><span class="char-style-override-11">Bazen de anlamı vurgulamak için erek dile özgü deyişler kullandım.Örneğin: </span><span class="char-style-override-10">Noch bartlos </span><span class="char-style-override-11">ifadesini </span><span class="char-style-override-10">Bıyıkları henüz terlememiş</span><span class="char-style-override-11"> olarak …</span><span class="char-style-override-10">virtuos geübt in der Teufelkunst </span><span class="char-style-override-11">ifadesini ise </span><span class="char-style-override-10">Şeytana külahını ters giydirecek kadar usta</span><span class="char-style-override-11"> olarak çevirdim.</span></p>
				<p class="paragraf"><span class="char-style-override-11">Sonuç olarak Zweig’ın üç ünlü kişinin biyografisini anlattığı, bugünkü erek okur için tamamen uzak bir dönem ve yabancı bir kültür dünyasının anlatıldığı bu eserde yazarın uzun ve iç içe girmiş cümlelerini, çok dilliliğini, zengin anlatımını mümkün olduğunca kaynak dile yakın ve erek dil okurunun anlayabileceği kadar yalın çevirmeye özen gösterdim, benim Almancasını okurken ve Türkçeye çevirirken aldığım zevkin ve duyduğum hayranlığın size geçmesi ümidiyle.</span></p>
				<p class="paragraf"/>
				<p class="paragraf para-style-override-11"><span class="char-style-override-11" xml:lang="en-US"><br/><br/></span></p>
				<p class="paragraf para-style-override-11"><span class="char-style-override-11" xml:lang="en-US">Gülperi Sert</span></p>
			</div>
		</div>
	</body>
</html>