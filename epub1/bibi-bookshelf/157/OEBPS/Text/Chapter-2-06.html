<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Şah Mat</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="calibre11" id="filepos924516"><span class="calibre12"><span class="bold">SON GÜN</span></span></p>

  <p class="calibre15"><span class="italic"><span class="bold">08:32</span></span></p>

  <p class="calibre8">Komiser Benni aracını sirenlerini hiç çalıştırmadan Morganti’nin daha önceden çalıştığı banka şubesinin park yerine koydu. Yol boyunca Sensi’yle birkaç kelime dışında hiç konuşmadı. Sabah havası hâlâ dondurucuydu, güneş günün ilerleyen saatlerinde ısıtmaya başlayacaktı. Birkaç dakika sonra personelden sorumlu müdürün odasında oturuyorlardı.</p>

  <p class="calibre8">Sensi, Morganti’nin Adriana Maggesi cinayetinin tek şüphelisi olduğu soruşturmanın ilk aşamasında bu müdürden bilgi almıştı zaten.</p>

  <p class="calibre8">“Hepimiz Doktor Morganti’nin başına gelenlerden üzüntü duyduk.”</p>

  <p class="calibre8">“Yanlış hatırlamıyorsam on yıldır sizin çalışanınızmış.”</p>

  <p class="calibre8">“Evet öyleydi.”</p>

  <p class="calibre8">“Başarılı mıydı?”</p>

  <p class="calibre8">“En başarılı yöneticilerimizden biriydi.”</p>

  <p class="calibre8">“On yıl… Ani bir şekilde istifasını vermeden önce geçen on koca yıl.”</p>

  <p class="calibre8">“Evet, geçen ay.”</p>

  <p class="calibre8">“Son yaptığımız görüşmede Morganti’nin çalışma yerini değiştirmek istemediğinden istifa ettiğini söylemiştiniz.”</p>

  <p class="calibre8">“Evet böyle söylemiştim, çalıştığı şehri ve alışkanlıklarını değiştirmek istemiyordu…”</p>

  <p class="calibre8">“Belki de merkezî bir şubeden şehir dışındaki küçük bir şubeye gitmek istemiyordu.”</p>

  <p class="calibre8">“Büyük bir bankada çalışan herkes bu tarz değişiklikler yapıldığını iyi bilir.”</p>

  <p class="calibre8">“Sadece meraktan soruyorum, nereye gönderilmişti?”</p>

  <p class="calibre8">Adam, ülkedeki bütün şubeleri gösteren haritada parmağıyla bir yeri gösterdi.</p>

  <p class="calibre8">“Pek çekici bir yer olduğu söylenemez… Hem de buradan en az beş yüz kilometre uzakta.”</p>

  <p class="calibre8">“Yaklaşık olarak” diyerek onayladı personel müdürü.</p>

  <p class="calibre8">“Morganti istifasını vermeden basit bir şekilde bu yer değişikliğini reddedemez miydi?”</p>

  <p class="calibre8">“Teorik olarak evet ama bu durumda kariyer yapma imkânından da vazgeçmiş olacaktı çünkü zaten onun yerine bir başkası terfi edilmişti.”</p>

  <p class="calibre8">“Morganti kariyer yapma meraklısı biri miydi? İşe alındığından beri yükseldi mi?”</p>

  <p class="calibre8">“Şöyle diyebiliriz… Yani, aslında bu gizli bir şey de değil. Gözü yükseklerde olan bir yönetici değildi.”</p>

  <p class="calibre8">“Yapılan bu yer değişikliği bir ceza mahiyetinde miydi yoksa?”</p>

  <p class="calibre8">“Hayır, bir değişiklikti sadece.”</p>

  <p class="calibre8">“Bir terfi olmadığı açık ama…”</p>

  <p class="calibre8">“Normal bir değişiklikti.”</p>

  <p class="calibre8">“Demek, normal bir değişiklikti… Peki, normal derken kastettiğiniz nedir? Yani daha önceden mi kararlaştırılmıştı?”</p>

  <p class="calibre8">“Normal derken kastettiğim şey, biraz önce de belirttiğim gibi, büyük bir bankada bu tarz yer değişikliklerinin her zaman olduğudur.”</p>

  <p class="calibre8">“Beş yüz kilometre uzaktaki bir yere bile mi?”</p>

  <p class="calibre8">“Bu mümkün.”</p>

  <p class="calibre8">Benni araya girdi:</p>

  <p class="calibre8">“Biraz önce belirttiğiniz gibi Morganti on yıldır burada başarılı bir yönetici olarak çalışıyordu.”</p>

  <p class="calibre8">“Evet, bunu onaylıyorum.”</p>

  <p class="calibre8">Benni’nin sesindeki ton personel müdürünün hoşuna gitmemişti.</p>

  <p class="calibre8">“Bakın, ben büyük bir bankada hiç çalışmadım ama sizin dediğiniz gibi on yıllık başarılı bir yönetici beş yüz kilometre uzaktaki bir yere transfer edilmez.”</p>

  <p class="calibre8">Sensi, müdür konuşmaya başlamadan önce topu eline aldı:</p>

  <p class="calibre8">“Personel müdürü olarak Morganti’nin şube değişikliğine siz mi karar verdiniz?”</p>

  <p class="calibre8">“Evet.”</p>

  <p class="calibre8">“Neden böyle bir karar aldınız? Lütfen bana bunun sıradan bir uygulama olduğunu söylemeyin. Neden on yıldan sonra Morganti’yi başka şubeye transfer etme kararı aldınız? Belki ondan ve işteki performansından memnun değildiniz.”</p>

  <p class="calibre8">“Hayır. Onun yerini diğer insanlara da açmanın uygun olacağı düşünüldü çünkü o şekliyle Morganti yerine resmen kazık çakmış olacaktı.”</p>

  <p class="calibre8">“Düşünüldü mü? Yani o zaman bu karar sadece size ait değildi, öyle mi?”</p>

  <p class="calibre8">Müdür huzursuzlandı.</p>

  <p class="calibre8">“Bakın…”</p>

  <p class="calibre8">“Size bunun bir polis soruşturması olduğunu hatırlatırım ve soruşturmaya yardımcı olmamak bir suç olarak değerlendirilecektir.”</p>

  <p class="calibre8">“Gerçek şu ki bana Morganti’nin yerine yardımcısının getirilmesi konusunda bir talepte bulunuldu.”</p>

  <p class="calibre8">“Geri çeviremeyeceğiniz bir talep miydi bu?”</p>

  <p class="calibre8">“Evet, aynen öyle.”</p>

  <p class="calibre8">“Peki, bu talep banka dışından mı geliyordu?”</p>

  <p class="calibre8">“Elbette hayır. İç işlerimize kimsenin karışmasına izin vermeyiz.”</p>

  <p class="calibre8">“O zaman bankanın içinden geliyor demektir.”</p>

  <p class="calibre8">Personel müdürü cevaplamadan önce bir süre düşündü.</p>

  <p class="calibre8">“Genel müdürlükten.”</p>

  <p class="calibre8">“Güzel, peki Morganti’yi bu kadar uzağa gönderme fikri?”</p>

  <p class="calibre8">“Böyle bir öneri geldi.”</p>

  <p class="calibre8">“Emrin geldiği aynı yerden mi?”</p>

  <p class="calibre8">“Evet.”</p>

  <p class="calibre8">Sensi cevap vermeden önce birkaç saniye sessiz kaldı.</p>

  <p class="calibre8">“Morganti’nin işinin bir başkasına verildiğini söylüyorsunuz. Bu tam olarak ne demek oluyor? Hatta şöyle yapsak daha iyi olacak. Bizi, onun yerini alan kişiyle görüştürebilir misiniz?”</p>

  <p class="calibre8">Müdür sadece bir an düşünüp cevapladı:</p>

  <p class="calibre8">“Doktor Di Donato, sizi onun yanına götüreyim.”</p>

  <p class="calibre8"><span class="italic"><span class="bold">09:02</span></span></p>

  <p class="calibre8">Reanimasyon ünitesinin doktoru Claps’in göğsünü kontrol etti.</p>

  <p class="calibre8">“Çok durağan” dedi kafasını sallayarak. “Kandaki oksijen basıncı nasıl?”</p>

  <p class="calibre8">“Düşüyor doktor.”</p>

  <p class="calibre8"><span class="italic"><span class="bold">09:03</span></span></p>

  <p class="calibre8">Uzun ve bitmek bilmeyen koridorda genç bir sekreterin peşinden ilerlerken Sensi, Benni’ye sordu:</p>

  <p class="calibre8">“Ne düşünüyorsun?”</p>

  <p class="calibre8">“İş yeri değişikliğinin bir ceza mahiyetinde olduğu konusunda mı?”</p>

  <p class="calibre8">“Evet… Morganti’nin tam olarak ne iş yaptığını anlamamız çok iyi olacak.”</p>

  <p class="calibre8">Komiser Benni’nin telefonu çalmaya başladı. Sensi ve yol gösteren sekreter bir köşede beklerken Benni telefonla konuşmak için onlardan birkaç adım uzaklaştı.</p>

  <p class="calibre8">Konuşma bir dakikadan az sürdü.</p>

  <p class="calibre8">“Bir ölü var şef, nöbet sırası bende ve onu görmeye ben gideceğim.”</p>

  <p class="calibre8">“Ölü mü? Öldürülmüş mü?”</p>

  <p class="calibre8">“Bir kurşunla. Temizlikçi kadın tarafından yarım saat önce bulunmuş.” Benni bir an düşündükten sonra tekrar konuşmaya başladı. “Eğer isterseniz benim yerime başkası da gidebilir…”</p>

  <p class="calibre8">“Hayır, gerek yok, sen git.”</p>

  <p class="calibre8">Morganti’nin yerine geçen kişiyle görüşemeyeceği için biraz canı sıkılmış olsa da Benni bir sigara yakarak yola koyuldu.</p>

  <p class="calibre8"><span class="italic"><span class="bold">09:06</span></span></p>

  <p class="calibre8">Greta çok uykusuz olmasına rağmen uykusundan birçok defa sıçrayarak uyandı. Aynı şey saat dokuza yaklaşırken bir defa daha tekrarlanınca kalkıp duşa girmeye karar verdi.</p>

  <p class="calibre8">Aklına ilk gelen acı verici düşünce Mitnick oldu; arkasından diğer bütün düşünceler bir tespih gibi art arda sıralandı.</p>

  <p class="calibre8">İstasyon gün ışığında bir gece öncekinden daha iyi görünmüyordu. Morphy yakalanana kadar ortadan yok olmalıydı. Yapabileceği başka bir şey yoktu. Ölüme iki sefer yaklaşmıştı; üçüncüsünde hayatta kalamayacağını biliyordu.</p>

  <p class="calibre8">Kahvaltıyı oda servisine söyledi. Vittorio’nun cesedini bulmuşlar mıydı? Peki ya Mitnick’inkini?</p>

  <p class="calibre8">Sıkıntılı bir şekilde bornozunu sıktı. Ortadan kaybolmak için bir yol bulmak zorundaydı.</p>

  <p class="calibre8"><span class="italic"><span class="bold">09:12</span></span></p>

  <p class="calibre8">Sensi’nin telefonuna da bir çağrı geldi. Morganti’nin yerini alan kişiyle henüz görüşmeye başlamışken çalmıştı.</p>

  <p class="calibre8">Hastaneden arıyorlardı ve maalesef haberler iyi değildi. Doktor Claps’in durumu aniden kötüleşmeye başlamıştı. Doktor durumu şöyle açıkladı: “İleri derecede zatürre olmuş… Önümüzdeki saatler çok kritik, maalesef tedavinin etki göstermemiş olma ihtimali var.”</p>

  <p class="calibre8">Bu telefon görüşmesinden sonra Sensi kendini konuya tekrar vermekte oldukça zorlandı.</p>

  <p class="calibre8">“Affedersiniz, konumuza dönelim Doktor Di Donato, evet, eğer yanlış anlamadıysam Morganti istifa ettiği dönemde müşteriniz olan bir şirketin mali kayıtlarını analiz ediyordu.”</p>

  <p class="calibre8">“Önemli krediler açtığımız bir şirket.”</p>

  <p class="calibre8">“Yani size borçlu olan bir şirket.”</p>

  <p class="calibre8">“Finanse ettiğimiz dersek daha doğru kelimeler kullanmış oluruz. İş birliği içindeyiz.”</p>

  <p class="calibre8">“Bana bu şirketten bahsedin…” dedi Sensi; Claps aklından bir saniye bile çıkmıyordu.</p>

  <p class="calibre8"><span class="italic"><span class="bold">09:36</span></span></p>

  <p class="calibre8">Greta önceki gün işlenen iki cinayetle ilgili haber alabilmek üzere televizyonu açtı ama haber kanalları da olanlardan habersiz görünüyordu. Radyoyu denemeye karar verdi ve nihayet ekonomi yayınları yapan bir radyo kanalı haberi verdi.</p>

  <p class="calibre8">“Stüdyoya şu an ulaşmış bir haber var, bu haberi size elimize ulaştığı gibi okuyoruz: Evinde tek kurşunla öldürülmüş bir adam bulundu. Ceset bugün, temizlik görevlisi tarafından bulundu ama ölüm saatinin dün gece olabileceği düşünülüyor. Polis şu an olasılıklar üstünde çalışıyor. Sevgili dinleyiciler, şimdilik haberlerimiz bu kadar ama ileriki bültenlerimizde tüm gelişmeleri sizinle paylaşacağız.”</p>

  <p class="calibre8">Peki ya Mitnick? Onun büyük ihtimalle gündelikçisi olmadığından cesedinin evine gidip bulunması gerekecekti.</p>

  <p class="calibre8">Kendini düşünecek olursa, acaba Vittorio’nun evinde herhangi bir kanıt bırakmış mıydı? Üstelik bir de polisten kaçması vardı…</p>

  <p class="calibre8">Giyinmeden önce dünden beri üstünde ve buruşmuş olan giysilerini biraz düzeltmeye çalıştı ama sonuç pek de iç açıcı olmayınca otelin kuru temizlemesini çağırdı. Elbiselerinin yıkanmasını bekleyecek zamanı vardı, aslında istediği kadar vakti vardı ve o otel odasında güvendeydi.</p>

  <p class="calibre8"><span class="italic"><span class="bold">09:39</span></span></p>

  <p class="calibre8">“Şef, kimin öldüğüne inanmayacaksınız!”</p>

  <p class="calibre8">Sensi hızlı bir şekilde ofisine giriyordu. Morganti’nin hesaplarını incelediği o şirket yüzünden başka bir şubeye gönderilip istifaya zorlandığına emindi. Böylelikle birilerine, onu beş yüz kilometre uzağa tayin etmek daha mı güvenli gelmişti? Çözüm bu muydu? Her şey ve bu işin sebebi o muhasebe kayıtlarında mı gizliydi? Madem öyle, o kayıtları ilkinden son sayfasına kadar didik didik inceleyecekti.</p>

  <p class="calibre8">“Kısa kes Benni, sırası değil” dedi cep telefonunu kulağına güzelce yerleştirerek.</p>

  <p class="calibre8">“Bir bilgisayar uzmanı, 39 yaşında, 1.72 boyunda, ayak numarası kırk üç, koyu renk saçlı, biraz kilolu… Bunlar size bir şey hatırlatıyor mu?”</p>

  <p class="calibre8">“Aman Tanrım!”</p>

  <p class="calibre8">“Aynen öyle. Kitaplığında öne çıkan şeyler <span class="italic">Kriptokrasi</span> ve Piaf’ın CD’si.”</p>

  <p class="calibre8">“Hemen geliyorum.”</p>

  <p class="calibre8"><span class="italic"><span class="bold">10:11</span></span></p>

  <p class="calibre8">Sensi’yi Maiezza olay yerine götürdüğünde Komiser Benni’yi kapıda beklerken buldu.</p>

  <p class="calibre8">“Buradan şef.”</p>

  <p class="calibre8">Benni ona Vittorio’nun cesedine giden yolu gösterdi.</p>

  <p class="calibre8">“Tüm olay yeri incelemeleri yapıldı, cesedi götürmeden önce sizin gelmenizi bekledim.”</p>

  <p class="calibre8">Sensi cesedi daha iyi inceleyebilmek için eğildi.</p>

  <p class="calibre8">“Ne zaman olmuş?”</p>

  <p class="calibre8">“İlk araştırmalara göre dün gece 22:00-22:30 arası.”</p>

  <p class="calibre8">“Görgü tanığı var mı?”</p>

  <p class="calibre8">“Hayır.”</p>

  <p class="calibre8">“Sensi uzun bir süre düşünerek Vittorio’nun yüzünü inceledi. O an için Vittorio Strada, Morganti ve hesaplarını incelediği şirket arasında bir bağ kuramıyordu.</p>

  <p class="calibre8">“Morphy mi?” diyerek kuşkuyla sordu.</p>

  <p class="calibre8">Komiser Benni de şüpheli bir ses tonuyla karşılık verdi:</p>

  <p class="calibre8">“Hiç kuşku yok ki videodaki adam bu ama eğer bu gerçekten Morphy ise… Onu kim, neden öldürdü?”</p>

  <p class="calibre8">“Öyle ya, bu hikâye hiç bitmeyecekmiş gibi duruyor. Çember bir türlü kapanmadı” dedi Sensi.</p>

  <p class="calibre8">Benni, Vittorio’nun cesedine işaret ederek konuştu:</p>

  <p class="calibre8">“Eğer bu yeni ve sessiz arkadaşımızın Morphy’nin sadece bilgisayarını tedarik eden kişi olduğunu varsayarsak çember kapanır.”</p>

  <p class="calibre8">“Aslında Morphy ortadan tehlikeli bir tanığı kaldırmış oldu, öyle mi? Demek istediğin bu mu?”</p>

  <p class="calibre8">“Bu şekilde her şey açıklanmış oluyor.”</p>

  <p class="calibre8">O esnada müfettiş yardımcısı Ingroja önemli haberler taşıyan bir edayla, hızlı adımlarla yanlarına geldi. Benni’ye elindeki notu uzattı:</p>

  <p class="calibre8">“Doktor bilmeniz gereken bir şey var…”</p>

  <p class="calibre8">Komiser hızlıca notu okudu. Gözlerinde şimşekler çakarak “Kahretsin!” dedi.</p>

  <p class="calibre8">Sensi sabırsız bir hâlde sordu:</p>

  <p class="calibre8">“Ne var…?”</p>

  <p class="calibre8">“Topladığımız parmak izleri arasında hiç şüphesiz kurbana ait olmayan izler de bulduk. Önümüzdeki saatlerde üstlerinde çalışılıp kimlikleri araştırılacak parmak izleri bunlar.”</p>

  <p class="calibre8">“Tamam, bu her zaman yaptığımız rutin iş zaten; seni bu kadar şaşırtan…”</p>

  <p class="calibre8">Komiser Benni, Sensi’nin sözünü keserek konuşmaya başladı:</p>

  <p class="calibre8">“Bu parmak izlerinden bazıları evdeki sabit telefonun ahizesinde bulundu… Bunlar yeni izler ve kurbanın izlerinin üzerinde. Yani o evden yapılan son telefon görüşmesi ev sahibi tarafından yapılmadı.”</p>

  <p class="calibre8">“Yani?”</p>

  <p class="calibre8">Benni elindeki notu Sensi’ye uzattı.</p>

  <p class="calibre8">“Telefon operatörünü aradık. Son beş aramanın listesi bunlar.”</p>

  <p class="calibre8">Sensi notta yazanları hızla okudu ve gözlerini Benni’ninkilere dikti.</p>

  <p class="calibre8">“Evet işte aynen böyle şef. Son arama saat 22:39’da, yani dostumuz çoktan göğsündeki kurşunla koridora serilmiş yatıyorken yapılmış.”</p>

  <p class="calibre8"><span class="italic"><span class="bold">11:08</span></span></p>

  <p class="calibre8">Greta giysileri hazır olunca saçlarını toplayıp hemen çıktı ve oteldeki mağazalardan birinden büyük, koyu renk güneş gözlüğü satın aldı. Birkaç dakikada istasyonun büyük salonundan geçip telefon kulübelerine ulaşmıştı.</p>

  <p class="calibre8">Sinirli bir şekilde Mitnick’in telefon numarasını çevirdi. Telefon kimse cevap vermeden uzun bir süre çaldı.</p>

  <p class="calibre8">“Ne bekliyordum ki?” diye sordu kendine Greta. Morphy çok hızlı hareket etmiş ve zavallı Mitnick’e kaçacak zaman bırakmamıştı. Ve şimdi de onu arıyordu.</p>

  <p class="calibre8">Greta telefonu yerine koydu. Morphy, Mitnick’i arayan numaralara ulaşabilse bile sadece istasyona kadar gelebilirdi. Belki Greta’nın bir trene atlayıp şehri terk ettiğini bile düşünebilirdi.</p>

  <p class="calibre8">İkinci bir numara çevirdi ve bu sefer cevap için uzun süre beklemesi gerekmedi; Greta konuşurken olabildiğince doğal görünmeye çalıştı:</p>

  <p class="calibre8">“Az önce ortaya çıkmış olan bir cinayetten haberim oldu… Bana bununla ilgili birkaç detay vermeye ne dersin?”</p>

  <p class="calibre8">“İşe geri döndüğünü bilmiyordum.”</p>

  <p class="calibre8">“Kollarımı bağlayıp oturamıyorum”</p>

  <p class="calibre8">“Seni haberlerde hâlâ görmedim ama.”</p>

  <p class="calibre8">“Merak etme, televizyona önümüzdeki hafta dönüyorum. Peki, benim için birkaç özet haberin var mı bakalım?”</p>

  <p class="calibre8">“Üzgünüm hanımefendi, cinayetten benim de haberim oldu ama ben şu an başka bir görevdeyim.”</p>

  <p class="calibre8">Greta yaşadığı hayal kırıklığını gizlemekte zorlanarak ekledi:</p>

  <p class="calibre8">“Ne yazık, harcayacak biraz param da vardı üstelik.”</p>

  <p class="calibre8">“Bana biraz zaman tanı, belki akşam haberlerine yetiştirebileceğin sürede bir şeyler bulabilirim sana.”</p>

  <p class="calibre8">“Bekle, hemen kapatma, başka bir yerde görevde olduğunu söyledin… Dün gece şehirde başka bir cinayet olmuş mu?”</p>

  <p class="calibre8">“Haberlerin için kaç tane lanet cesede ihtiyacın var? Hayır, gece sadece senin de bildiğin o cinayet oldu o kadar.”</p>

  <p class="calibre8"><span class="italic"><span class="bold">11:13</span></span></p>

  <p class="calibre8">Vittorio’nun evinden son aranan kişi olan Marco Veneroni ismi Maiezza için hiçbir anlam ifade etmiyordu. Ve bu kişinin evine kadar gidip altı katı o pis ve tehlikeli merdivenlerden çıkmanın da bir faydası olmamıştı. Evde yoktu ve komşularından hiçbirisi ona nasıl ulaşılabileceğiyle ilgili bir şey bilmiyordu. Garip bir genç olduğu ve burnunu evden dışarı çıkarmadığı dışında ona dair hiçbir bilgileri yoktu.</p>

  <p class="calibre8">Maiezza ofise gelip de bu gençle ilgili polis kayıtlarını gösteren faksta gencin yıllar önce yaşadığı problemi görünce şoka girdi.</p>

  <p class="calibre8">Mitnick!</p>

  <p class="calibre8">“Mitnick mi!?” Maiezza yanına gidip ortaya çıkan şeyi söyleyince Sensi de çok şaşırdı. “Hani şu seri numaralarını bulan…”</p>

  <p class="calibre8">Maiezza cümlesini bitirmesine izin vermedi:</p>

  <p class="calibre8">“Evet o.”</p>

  <p class="calibre8">Sensi kendini koltuğa bıraktı. Mitnick’in ne ilgisi vardı?</p>

  <p class="calibre8">“Hemen bulun onu! Hemen! Bulun ve buraya getirin.”</p>

  <p class="calibre8"><span class="italic"><span class="bold">11:15</span></span></p>

  <p class="calibre8">İstasyondan ayrılmadan önce Greta’nın aklına bir fikir geldi. Giden trenler listesine baktı, gözlüklerini çıkarıp saçlarını açarak bilet satılan yere yöneldi.</p>

  <p class="calibre8">“Floransa’ya bir bilet, teşekkürler. Birinci sınıftan olsun” diyerek kocaman bir gülümseme takındı.</p>

  <p class="calibre8">Görevli kadın da ona gülümsedi. Greta’yı tanımış mıydı?</p>

  <p class="calibre8">“Biraz daha geç kalsaydım treni kaçıracaktım” dedi derin bir nefes alıp saatine bakarak. “Tam da işe döndüğüm gün güzel bir haberi kaçırmak olmaz ama değil mi?”</p>

  <p class="calibre8">Görevli tekrar gülümsedi:</p>

  <p class="calibre8">“Hâlâ vaktiniz var Bayan Alfieri. Sizi tekrar haberlerde göreceğimizi duyduğuma çok mutlu oldum.”</p>

  <p class="calibre8">“Teşekkürler, büyük ihtimalle yarından itibaren başlayacağım” dedi işveli bir şekilde, bir yandan da para üstünü ve bileti aldı.</p>

  <p class="calibre8">Greta oradan hızla peronlara doğru ilerledi, yeterince uzaklaşınca tekrar gözlüğünü takıp saçlarını toplayarak ikinci çıkış kapısından çıktı. Eğer Morphy oraya kadar Greta’nın izini takip edecek olursa onun Floransa’ya kaçtığına inanacaktı.</p>

  <p class="calibre8">İstasyonun dışında hava gerçekten de ısınmıştı. Otele dönerken birkaç günlüğüne nerede saklanabileceğini tekrar düşünmeye başladı, o ana kadar tüm olasılıkları düşünmüştü. Tam o esnada birisinin ona seslendiğini duydu ve dönüp baktığında sorunun çözüldüğünü görür gibi oldu.</p>

  <p class="calibre8">“Burada ne yapıyorsun?”</p>

  <p class="calibre8">“Çalışıyorum. Salak bir rock şarkıcısını bir programda konuk edebilmek için avukatıyla görüştüm.”</p>

  <p class="calibre8"><span class="italic"><span class="bold">11:22</span></span></p>

  <p class="calibre8">“Şef, Mitnick’i bulduk!”</p>

  <p class="calibre8">Sensi saatine göz attı, Mitnick on dakikadan daha kısa sürede bulunmuştu!</p>

  <p class="calibre8">“Güzel, nerede enselediniz?”</p>

  <p class="calibre8">Komiser Benni yüzündeki o kurnaz gülümseme ve dudaklarındaki sönük sigarayla cevapladı:</p>

  <p class="calibre8">“Çok aramamıza gerek kalmadı, o bize geldi. Yarım saat kadar önce gelmiş ama görevli bana ancak şimdi söyledi. Burada, dışarıda bekliyor.”</p>

  <p class="calibre8">Mitnick gözlerini yerden hiç kaldırmadan ve gömleğinin düğmelerinden biriyle oynayarak son birkaç gündür olan her şeyi anlattı; Greta’nın onu evinde ziyaret ettiği günden o son dramatik telefon konuşmasına kadar olan her şeyi.</p>

  <p class="calibre8">Sensi onu, sözünü hiç kesmeden sonuna kadar dinledi. Bu iki aptalın onların işine karışarak dedektiflik yapmalarına sinirden titremesine ve Vittorio Strada’yı öldüren kişinin Greta olduğuna çok şaşırmasına rağmen sessizliğini korudu.</p>

  <p class="calibre8">Bu ölümle ilgili açıklığa kavuşturulması gereken birçok şey vardı. Sensi hikâyenin sonundan başına doğru gitmeye karar verdi.</p>

  <p class="calibre8">“Ama Alfieri’nin sana söylediği gibi evinden ayrılmadın” dedi, aslında ‘o aşağılık Alfieri’ demek isterdi.</p>

  <p class="calibre8">“Hayır ama aslında buna gerek yoktu, tehlikede değildim, eğer Greta bana bunu açıklayacak zamanı tanısaydı…”</p>

  <p class="calibre8">“Şimdi bize açıkla o zaman.”</p>

  <p class="calibre8">Mitnick kısa bir süre düşündükten sonra anlatmaya başladı:</p>

  <p class="calibre8">“Çok basit. Mesaj göndermek için başka bir kullanıcı adıyla internete bağlandım… Biraz kâr etmek için. Bunun yasal olmadığını biliyorum.”</p>

  <p class="calibre8">“Aslında tam olarak bir suç” dedi Benni onu dikkatle inceleyerek.</p>

  <p class="calibre8">Sensi buna bir son vermesi için eliyle bir hareket yaptı.</p>

  <p class="calibre8">“Böylelikle mesajda görünen gönderici bilgileri sana ait değildi. Bundan dolayı güvendeydin.”</p>

  <p class="calibre8">“Evet öyle ama Bayan Alfieri bana bunları açıklayacak vakit bırakmadı.”</p>

  <p class="calibre8">Sensi sesinin yükselmesine engel olamadı:</p>

  <p class="calibre8">“Ama başka birinin hayatını tehlikeye atmaktan hiçbir endişe duymadın!”</p>

  <p class="calibre8">“Hayır, hayır kimseyi tehlikeye atmadım. Hattını kullandığım o kişi… Yani… Şehir polisinin şefiydi.”</p>

  <p class="calibre8">Benni gülmemek için kendini zor tuttu.</p>

  <p class="calibre8">“Buluşma yerine gitmeyince beni arayacağını düşündüm ama bir daha hiç sesi çıkmadı. Dün akşamdan beri cep telefonu kapalı. Neyse işte, başının belada olduğunu düşünüyorum, ondan dolayı buraya geldim.”</p>

  <p class="calibre8">“İyi yaptın.”</p>

  <p class="calibre8">Sensi, Benni’ye doğru derin bir bakış attı:</p>

  <p class="calibre8">“Bize bir kahve almaya ne dersin?”</p>

  <p class="calibre8">“Çok iyi fikir, sen de ister misin delikanlı?”</p>

  <p class="calibre8">Mitnick kafasını iki yana sallamaya devam ederken Komiser Benni çoktan dışarı çıkmış, Greta Alfieri’yi aramak ve yakalamak üzere gerekli izinlerin peşine düşmüştü.</p>

  <p class="calibre8">“Dikkatli davranmak gerek. Kadın cinayetle suçlanıyor ve hâlâ silahlı olduğundan şüpheleniliyor… Bir de Maiezza aklıma başka bir şey geldi, bana bir araştırma daha yapmanı istiyorum.”</p>

  <p class="calibre8"><span class="italic"><span class="bold">11:29</span></span></p>

  <p class="calibre8">Greta odanın kapısını ardından kapattı, Anselmi onu otelin resepsiyonunda bekliyordu. Onu ilk gördüğü anda bunun bir talih kuşu olduğunu düşünmüştü. Eğer yaşanan olayları öğrenirse Greta’nın bu talebini garip karşılamaz ve onda kalmasına izin verirdi. Böylece konuşmaya başladılar ve Greta’ya bu detaylardan bazılarını yeni çalıştığı kanalda kullanıp kullanamayacağını bile sordu.</p>

  <p class="calibre8">Ve nihayet “İstediğin kadar bende kalabilirsin” dedi.</p>

  <p class="calibre8">Anselmi onu kanalın avantajlarından biri olan yeni evine davet etti. Sonra da koluna girerek ona çıkış kapısına doğru eşlik etti.</p>

  <p class="calibre8">Greta güneş gözlüklerini takarken Anselmi “Hadi bir taksiye binelim” dedi.</p>

  <p class="calibre8"><span class="italic"><span class="bold">11:34</span></span></p>

  <p class="calibre8">“Yani Greta Alfieri, Strada’nın telefonda biriyle konuştuğunu duymuş.”</p>

  <p class="calibre8">Sensi artık Mitnick’in gözlerine bakmaya çalışmaktan vazgeçmişti.</p>

  <p class="calibre8">“Bana böyle söyledi.”</p>

  <p class="calibre8">“Ve bu konuşmadan oraya götürdüğü CD’nin olayla bir ilgisi olduğunu ve bu yüzden kendisini de ortadan kaldıracaklarını anladı.”</p>

  <p class="calibre8">“Evet.”</p>

  <p class="calibre8">“O gece oraya gerçek Morphy geliyordu, değil mi?”</p>

  <p class="calibre8">Mitnick başıyla onayladı.</p>

  <p class="calibre8">“O zaman kaçmaya çalıştı ama Strada o arada senin Greta’ya gönderdiğin mesajı okudu ve onun bunu görmesine engel olmak istedi. Greta Alfieri o zaman mı ateş etti?”</p>

  <p class="calibre8">“Bir el ateş ettiğini söyledi.”</p>

  <p class="calibre8">O ana kadar sessiz kalan Benni alaycı bir tavırla konuştu:</p>

  <p class="calibre8">“Tek atışın yapıldığı ve çok da güzel bir yere isabet ettiği kesin.”</p>

  <p class="calibre8">Mitnick biraz kırgın bir tavırla karşılık verdi:</p>

  <p class="calibre8">“Ateş edildiğinde Vittorio’nun elinden silahı almaya çalıştığını söyledi.”</p>

  <p class="calibre8">Sensi kollarını iki yana açarak araya girdi:</p>

  <p class="calibre8">“Tamam, tamam, bu işin kaza olması herkesin işine gelir. CD konusuna geri dönelim, başka söyleyebileceğin bir şey yok mu? Söylemeyi unuttuğun bir şey?”</p>

  <p class="calibre8">Mitnick başını iki yana sallarken Sensi, Benni’ye sorgulayan gözlerle baktı.</p>

  <p class="calibre8">“Strada’nın evindeki bilgisayarla ilgili tüm eşyaları inceliyoruz, Morphy’nin gönderdiği e-postaların da peşindeyiz ama şu ana kadar hiçbir şey bulamadık. Ama Alfieri’nin Morganti’nin annesini ziyaret ettiğini öğrendik. Büyük ihtimalle annesi oğlunun saklaması için ona verdiği CD’yi dün Alfieri’ye verdi.”</p>

  <p class="calibre8">Sensi, Mitnick’e döndü:</p>

  <p class="calibre8">“O kazadan sonra… Alfieri bir süre şokta kalmış, sana böyle söyledi değil mi?”</p>

  <p class="calibre8">“Evet.”</p>

  <p class="calibre8">“Ama bunun tam olarak ne kadar sürdüğünü söylemedi.”</p>

  <p class="calibre8">Mitnick bir baş hareketiyle sözleri onayladı.</p>

  <p class="calibre8">“Kendine geldiğinde oradan uzaklaşmak istedi ama onu öldürmeye gelen Morphy ile karşılaştı. Celladı uzaklaşana kadar orada saklanmak zorunda kaldı.”</p>

  <p class="calibre8">“Yanına CD’yi alarak.”</p>

  <p class="calibre8">“Evet Mitnick, CD ile birlikte…”</p>

  <p class="calibre8">Sensi uzun bir süre sessiz kaldı.</p>

  <p class="calibre8">“Benni sigara içmek istemez misin?” diyerek komiseri şaşırttı. “Senin ofisine gidelim ve bu genç adamı detayları daha iyi düşünmesi için burada yalnız bırakalım.”</p>

  <p class="calibre8"><span class="italic"><span class="bold">11:40</span></span></p>

  <p class="calibre8">Taksi şehrin en şık yerleşim yerlerinden birine doğru döndü.</p>

  <p class="calibre8">“Hâlâ bana kim için çalışacağını söylemedin” dedi Greta.</p>

  <p class="calibre8">“Yakında göreceksin…” Anselmi dudaklarını kilitliyormuş gibi bir işaret yaptı ama bir yandan da gözlerinde belirli bir parıldamayla gülümsüyordu.</p>

  <p class="calibre8">Greta ancak birkaç dakika sonra anlayabildi:</p>

  <p class="calibre8">“Gerçekten mi?”</p>

  <p class="calibre8">“Evet tatlım Live Net!”</p>

  <p class="calibre8">Greta’ya nedenini bilmediği hâlde bu durum çok komik geldi.</p>

  <p class="calibre8">“Bunda gülecek ne var?”</p>

  <p class="calibre8"><span class="italic"><span class="bold">11:41</span></span></p>

  <p class="calibre8">Doktor, Claps’e az önce yaptığı tahlilin sonuçlarını dikkatle inceledi. Hiç ümit verici bir şey yoktu.</p>

  <p class="calibre8">Claps yatağında bilincini kaybetmiş, yine makinelere bağlanmış bir şekilde yatıyordu, artık sona doğru yol alıyordu.</p>

  <p class="calibre8">Bu kaçınılmaz sonu engelleyebileceği başka bir yol kalmış mıydı?</p>

  <p class="calibre8">Doktor sonunda kendisini bekleyen hemşireye doğru dönerek konuştu:</p>

  <p class="calibre8">“Bu şekilde devam edelim. Daha fazla yapılacak bir şey yok.”</p>

  <p class="calibre8"><span class="italic"><span class="bold">11:43</span></span></p>

  <p class="calibre8">“Söndür şu sigarayı Benni” dedi Sensi, komiserin küçük ofisine adım attıkları anda.</p>

  <p class="calibre8">“Ama şef, bana demiştiniz ki…”</p>

  <p class="calibre8">“Sadece öylesine söyledim, bu çok açıktı değil mi?”</p>

  <p class="calibre8">Sensi, sinirli bir tavırla Benni’nin masasına kuruldu ve sert bir bakışla konuştu:</p>

  <p class="calibre8">“Hadi, bulduğumuzu söyle bana.”</p>

  <p class="calibre8">Daha net olmasına gerek yoktu; Sensi’nin CD’nin içeriğini görünce Vittorio Strada’nın kimi aradığını kastettiğini anlamıştı.</p>

  <p class="calibre8">“O saatlerde bir arama gözükmüyor” diyerek Müfettiş Yardımcısı Ingroja’nın kendisine verdiği arama listesini Sensi’ye uzattı.</p>

  <p class="calibre8">“Alfieri’nin Mitnick’i aramasından önceki ilk arama saat 19:00’da.”</p>

  <p class="calibre8">“Cep telefonundan mı sabit hattan mı?”</p>

  <p class="calibre8">“Her ikisine de genel olarak baktık. Son görüşme ise 20:02’de ve düşündüğümüz kişiyi araması için erken bir saat.</p>

  <p class="calibre8">“Kahretsin!” dedi Sensi sırtını koltuğun arkasına yaslayarak.</p>

  <p class="calibre8">Eğer bu aramaya yönelik hiçbir iz yoksa Greta Alfieri olayların gerçekten nasıl gerçekleştiği konusunda Mitnick’e yalan söylemişti… O zaman bu kasıtlı bir cinayet miydi? Peki bunu neden o aşağılık kadın yapmıştı? İntikam için mi?</p>

  <p class="calibre8">“Yalnız şef, ben bir şey düşündüm…” Benni, Sensi’nin varlığına aldırmadan bir sigara yaktı. “Şayet katil ben olsaydım ne yapardım…?”</p>

  <p class="calibre8"><span class="italic"><span class="bold">11:45</span></span></p>

  <p class="calibre8">Anselmi’nin yeni evi büyük bir terasa sahip geniş bir daireydi. Güzel bir zevkle döşenmiş ev, fütüristik tarzdaki şık binanın altıncı katındaydı. Anselmi, Greta’yı güneşin aydınlattığı terasa çıkardı. Etraf çok sakin ve yemyeşildi. Şehrin gürültüsü neredeyse hiç duyulmuyordu.</p>

  <p class="calibre8">“İnsan şehirde olduğunu bile fark etmiyor, değil mi?”</p>

  <p class="calibre8">Bu doğruydu. Greta güneşin sıcak okşamalarının tadını çıkarıyordu. O an, son saatlerde ve günlerde olan her şey gerçekliğini yitirmişti.</p>

  <p class="calibre8">“Çok güzel bir ev, Cattanei sana çok güveniyor olsa gerek.”</p>

  <p class="calibre8">“İstediğin kadar kalabilirsin, burada seni kimse rahatsız etmez.”</p>

  <p class="calibre8"><span class="italic"><span class="bold">11:46</span></span></p>

  <p class="calibre8">“Şunu bir defa daha açıkla Benni.”</p>

  <p class="calibre8">“Bakın, olayların aynen Greta Alfieri’nin Mitnick’e anlattığı gibi olduğunu varsayalım. Eğer ben katil yani Morphy olsaydım ve beklenmedik bir şekilde Strada’yı ölü, Alfieri’yi ise ortadan kaybolmuş bulsaydım ne yapardım? Önce CD’yi alır sonra da orada olduğuma dair bütün delilleri yok ederdim. Bu durumda Vittorio’nun ölmeden önce bana yaptığı son aramayı kesinlikle silerdim, aynı şekilde Mitnick’in mesaj ve aramalarını içeren Alfieri’nin telefonunu temizleme işi de vardı. Alfieri’nin telefonunu alabilirdim ama Vittorio Strada’nınkini alamazdım şüphesiz, çünkü…”</p>

  <p class="calibre8">Sensi lafa girdi:</p>

  <p class="calibre8">“Çünkü eğer polis cep telefonunu bulmasaydı arama listesinin araştırılmasını isteyecekti oysa telefon bulununca arananlar listesine bakardı o kadar.”</p>

  <p class="calibre8">“Nitekim böyle de oldu.”</p>

  <p class="calibre8">“Yani eğer ben Morphy olsaydım, o aramayı hafızadan siler ve cep telefonunu öylece bırakırdım. Elbette ki bu şekilde olayın sorunsuz devam edeceğinden kesin olarak emin olamazdı ama girilecek risk hiç şüphesiz daha düşüktü.”</p>

  <p class="calibre8">Benni bir önceki sigaranın izmaritiyle yeni bir sigara yaktı.</p>

  <p class="calibre8">“İşte bu nedenle yaklaşık yirmi dakika önce Maiezza’dan Vittorio Strada’nın arama dökümünü istedim, birazdan elimize ulaşmış olur.”</p>

  <p class="calibre8"><span class="italic"><span class="bold">11:52</span></span></p>

  <p class="calibre8">“İyi” dedi Anselmi. “İstediğin gibi yerleş. Ben birkaç saatliğine dışarıda olacağım; istediğin bir şey var mı?”</p>

  <p class="calibre8">Greta gözlerini kapayarak konuştu: “Yeni hatlı bir telefon. Ama bana sakın nedenini sorma.”</p>

  <p class="calibre8"><span class="italic"><span class="bold">11:55</span></span></p>

  <p class="calibre8">Herkes Sensi’nin başına toplanmıştı. Mitnick’ten sonra bankada Morganti’nin yerine geçen yönetici Di Donato da konuşmak istediğini söyleyerek Sensi’nin yanına gelmişti.</p>

  <p class="calibre8">“Başkalarının cezasını ben çekmek zorunda değilim… Üst yönetimi buraya gelerek konuşacağımdan haberdar ettim.”</p>

  <p class="calibre8">Sensi onu, hafifçe öne doğru eğilmiş yüzüne bakmadan dinliyordu.</p>

  <p class="calibre8">“Finans sektöründe oldukça farklı ve hareketli faizler söz konusudur ve birçok seferinde değişik manevralar yapıp belirli rakamları zorlamak durumunda kalırsınız…”</p>

  <p class="calibre8">“Biraz daha açık olur musunuz?”</p>

  <p class="calibre8">“Bütçeleri belirli bir şekilde göstermek için…”</p>

  <p class="calibre8">Finans? Farklı ve hareketli faizler? Sensi konuyu anlayamıyordu.</p>

  <p class="calibre8">“Bu sabahki konuşmalarımızdan, ilgilendiğiniz şirketin çok da büyük bir sermayeye sahip olmadığı sonucunu çıkarmıştım.”</p>

  <p class="calibre8">Di Donato bakışlarını bir yerde sabit tutamıyordu. Sanki kendini bir yükten kurtarmak istermiş gibi hızlı bir şekilde konuşuyordu.</p>

  <p class="calibre8">“Zaten öyle ama bu küçük orta ölçekteki firmanın daha büyük ve önemli başka bir firmayla ilişkili olduğunu düşünün. Ve küçük şirketin bütçelerinin, büyük şirket için hayati önem taşıyan bir iş için belirli bir standartta olmak zorunda olduğunu düşünün…”</p>

  <p class="calibre8">“Bana, küçük şirketin bütçesindeki bir problemin büyük şirketin çok önemli bir işine zarar vereceğini mi söylemek istiyorsunuz?”</p>

  <p class="calibre8">“İşi tamamen bloke edebilir ve telaffuz edilmesi bile çok zor olan tutarlardan bahsediyoruz. Bu yüzden bu iş hayati bir önem taşıyor. Gerektiği gibi gerçekleştirilmezse hepimiz mahvoluruz, büyük şirket batar ve onu destekleyen banka olarak biz de baş döndürücü bir kayba gireriz.”</p>

  <p class="calibre8">“Ve Morganti bir şey bulduğundan uzaklaştırıldı değil mi?”</p>

  <p class="calibre8">Di Donato gözlerini yere çevirdi.</p>

  <p class="calibre8">“Ve onun yerine, belki de çok fazla meraklı olmamanız gerektiğini tembihleyerek sizi geçirdiler.”</p>

  <p class="calibre8">Birkaç saniye boyunca ofisi karamsar bir sessizlik kapladı.</p>

  <p class="calibre8">“Güzel, Doktor Di Donato, şimdi bana şu büyük şirketten ve yöneticilerinden bahsedin…”</p>

  <p class="calibre8"><span class="italic"><span class="bold">12:09</span></span></p>

  <p class="calibre8"><span class="italic"><span class="bold">Anselmi çıkmaya hazırdı.</span></span></p>

  <p class="calibre8">“Telefonun markası ya da modeliyle ilgili bir tercihin var mı?”</p>

  <p class="calibre8">“Hayır, basit bir şey al.” Greta çantasında cüzdanını aramaya başladı. “Çünkü yanımda çok fazla para yok.”</p>

  <p class="calibre8">“Neden para kullanıyorsun ki? Kredi kartını ver…”</p>

  <p class="calibre8"><span class="italic">Kredi kartı…</span> Greta’nın aklında belli belirsiz bir düşünce dolaştı ve birden ani bir şimşek çaktı: Kredi kartı!</p>

  <p class="calibre8">Kafasında dönen binlerce düşünce midesine yumruk gibi oturdu. “Hangi kart?” diyebildi sakin görünmeye çalışarak.</p>

  <p class="calibre8">“Hadi ama dürüstlüğü bir kenara bırak, kanalın kredi kartından bahsediyorum.”</p>

  <p class="calibre8">Anselmi’nin suratında aptal bir gülümseme vardı. Greta yerin ayaklarının altından kaydığını hissetti.</p>

  <p class="calibre8">“Affedersin ama sen bende kanalın kredi kartı olduğunu nereden biliyorsun?”</p>

  <p class="calibre8">“Otelde kullandın çünkü, hatırlamıyor musun?”</p>

  <p class="calibre8">Anselmi’nin sesinde ihtiyatlı bir ton vardı.</p>

  <p class="calibre8">“Doğru ama bunu yaptığımda sen orada değildin.”</p>

  <p class="calibre8">Anselmi bir şeyler uydurmaya çalıştı ama Greta onu durdurdu:</p>

  <p class="calibre8">“O kartın yanımda olduğunu nereden biliyorsun?”</p>

  <p class="calibre8"><span class="italic"><span class="bold">12:10</span></span></p>

  <p class="calibre8">Benni gözlerinde ışıltıyla hızlı adımlarla koridorda ilerliyordu, aynı anda Sensi sert bir hareketle odasından çıktı. Az daha çarpışacaklardı.</p>

  <p class="calibre8">“Aramaya ulaştık” dedi Benni. “Ve kime yapıldığını biliyoruz.”</p>

  <p class="calibre8">Komiser, Sensi’ye bir faks uzattı, bir telefon numarasıyla isim sarı kalemle işaretlenmişti.</p>

  <p class="calibre8">“Ben de onun olduğunu yeni fark ettim. Çok açık bir nedeni var: Milyonlarca ve milyonlarca avro…”</p>

  <p class="calibre8"><span class="italic"><span class="bold">12:11</span></span></p>

  <p class="calibre8">“Otele ne yapmaya geldin? Kiminle buluşacaktın, anlattığın o saçma avukatla mı görüşecektin yoksa benim için mi geldin?”</p>

  <p class="calibre8">Anselmi gözlerini Greta’dan kaçırırken sessiz kaldı.</p>

  <p class="calibre8">“Kullandığım kredi kartı sayesinde benim orada olduğumu ve beni orada bulacağını biliyordun, değil mi?”</p>

  <p class="calibre8">Greta sokak kapısına yöneldi ama Anselmi onu kolundan tuttu. Greta silkinerek ondan kurtulmaya çalıştı:</p>

  <p class="calibre8">“Bırak beni!”</p>

  <p class="calibre8">Açıklanamaz bir şekilde Anselmi’den korkmuyordu.</p>

  <p class="calibre8">Anselmi onu bırakmadan konuştu:</p>

  <p class="calibre8">“İzah edebilirim…”</p>

  <p class="calibre8">“Bırak beni!” dedi Greta keskin bir sesle.</p>

  <p class="calibre8">Birden duvarlarda karanlık ve derin bir ses yankılandı:</p>

  <p class="calibre8">“Bırak gitsin.”</p>

  <p class="calibre8">Cattanei sanki yoktan var olmuş gibi odada beliriverdi. Elinde bir silah vardı. “Bırak onu” diyerek tekrarladı.</p>

  <p class="calibre8">“Bu da nesi…”</p>

  <p class="calibre8">Anselmi, Greta’nın kolunu hızla bırakarak yanından birkaç adım uzaklaştı.</p>

  <p class="calibre8">Greta, Cattanei’nin ona gülümseyen soğuk bakışları karşısında bir süre öylece durdu.</p>

  <p class="calibre8">Greta saçma bir şekilde onu gülerken hiç görmediğini düşünürken Cattanei gözlerini kapatıp Anselmi’nin başına doğru ateş etti.</p>

  <p class="calibre8">Silah çok büyük kalibreli değildi, Anselmi’nin alnında küçük bir delik açtı. Gazeteci yere düşmedi, delikten henüz akmaya başlayan koyu renkli kanla ve dönmüş gözleriyle olduğu yerde sallanmaya başladı.</p>

  <p class="calibre8">Cattanei bir el daha ateş etti ve nihayet Anselmi yere düştü.</p>

  <p class="calibre8">Her şey bir saniye içinde olup bitmişti. Ancak o an Greta bağırmaya başladı.</p>

  <p class="calibre8">“Greta bana bakın! Bana bakın!”</p>

  <p class="calibre8">Cattanei’nin emri duvarlarda kararlı ve metalik bir şekilde yankılandı. Silah artık Greta’ya doğrulmuştu.</p>

  <p class="calibre8">“Bana bakın! Gözlerime bakın!”</p>

  <p class="calibre8">Böyle diyerek biraz kendi etrafında döndü ve Greta’yı başka bir şey yapmamaya zorladı. Anselmi’nin cesedi yavaşça Greta’nın görüş alanından çıktı.</p>

  <p class="calibre8">“Güzel, derin nefes alın, sakin olun. Bana doğru iki adım gelin… İşte böyle, aferin!”</p>

  <p class="calibre8">Cattanei’nin bakışları kendine hâkimdi, silahının namlusu hâlâ kadına doğrultulmuştu. Greta yavaş yavaş düşüncelerini bir sıraya dizebildi.</p>

  <p class="calibre8">“Yani Morphy siz misiniz?”</p>

  <p class="calibre8">Cattanei’nin tek bir kası bile hareket etmiyordu.</p>

  <p class="calibre8">“Anselmi…” diyerek arkasında cansız yerde yatan adama doğru dönmeye başladı Greta.</p>

  <p class="calibre8">“Dönmeyin!” diye sert bir şekilde emir verdi Cattanei. “Bana bakmaya devam edin! Anselmi’nin bu hikâyeyle hiçbir ilgisi yok, sadece sizi buraya getirmek için yardımcı oldu.”</p>

  <p class="calibre8">“Kredi kartı…”</p>

  <p class="calibre8">“Onu otel için kullandınız Greta… Böylece sizi dün gece elimden kaçırdıktan sonra bugün izinizi tekrar bulma şansım oldu. Anselmi’ye bir hikâye uydurdum. Kanalla aranızda bir kopukluk olduğunu ve hiçbir şekilde iletişim kurmak istemediğinizi söyledim ama kredi kartı sayesinde nerede olduğunuzu bilme şansım olmuştu. Konuşup aradaki buzları eritmek için sizi buraya getirmesini istedim. Her zamanki aptallardan işte.”</p>

  <p class="calibre8">Greta acıyla Anselmi’yi düşündü, sebepsiz yere kurbanlık koyun gibi tuzağa düşüvermişti.</p>

  <p class="calibre8">“Peki ya şimdi ne olacak? Beni öldürecek misiniz?”</p>

  <p class="calibre8">Pes etmişti ve yorgun hissediyordu; bu kadar kısa bir sürede üçüncü defa ölümle karşı karşıyaydı.</p>

  <p class="calibre8">Artık savaşma zamanı bitmişti.</p>

  <p class="calibre8">“Zekânızla dalga geçmek istemem Greta ama maalesef hayatta kalmanıza imkân yok. Üzgünüm, farklı olsun isterdim…”</p>

  <p class="calibre8">Greta etrafına bakındı, ayrık gözlerini ve ince boynunu düşündü.</p>

  <p class="calibre8">“Kaçış yolu yok. Ve bağırmaya kalkarsanız kimse sizi duyamaz. Hem silahım var Greta ama silahsız da sizin hakkınızdan gelebilirim. Özetle, pes etmek zorundasınız.”</p>

  <p class="calibre8">Greta, Cattanei’nin onu neden hâlâ öldürmediğini bildiğini sanıyordu.</p>

  <p class="calibre8">“Bıçak mı kullanacaksınız?”</p>

  <p class="calibre8">“Bıçak mı?”</p>

  <p class="calibre8">“Büyük eserinizi tamamlamak için…”</p>

  <p class="calibre8">Cattanei rahatsız olduğunu belirten bir işaret yaptı:</p>

  <p class="calibre8">“Saçmalamayın Greta, siz tamamen yanlış yoldasınız. Seri katil, cani Morphy diye biri yok. O sadece olayların gerektirdiği bir masaldı. Size her şeyi anlatacağım, en azından size bunu borçluyum…”</p>

  <p class="calibre8"><span class="italic"><span class="bold">12:14</span></span></p>

  <p class="calibre8">Sensi ve Benni hızla park yerine girdiler.</p>

  <p class="calibre8">Benni beyaz Alfa Romeo’nun motorunu çalıştırırken sordu:</p>

  <p class="calibre8">“Haber kanalına mı?”</p>

  <p class="calibre8">Sensi suratına yerleşmiş kötü bir sırıtışla cevapladı:</p>

  <p class="calibre8">“Onu ofisinde enseleyelim.”</p>

  <p class="calibre8"><span class="italic"><span class="bold">12:15</span></span></p>

  <p class="calibre8">Cattanei gözünü bile kırpmıyordu. Greta bunun ancak farkına varmıştı, adam gözlerini üstüne dikmiş onunla konuşurken gözünü bir defa bile kırpmamıştı.</p>

  <p class="calibre8">“Bu bir trajedi, inanın bana, neden böyle oldu size anlatayım…”</p>

  <p class="calibre8">Cattanei’nin koyu renk gözleri boşlukta kaybolmuş gibiydi.</p>

  <p class="calibre8">“Sadece on yıl kadar önce bu kanal küçük yerel bir televizyondu. Tıpkı düzenleme eksikliğinden dolayı her gün mantar gibi üreyen diğer yerel antenler gibi. Ayakta kalabilmek için her yere saldırıyorduk; pizzacılardan, estetik merkezlerinden reklam alabilmek için kendimizi paralıyorduk. Hatırlıyor musunuz? Siz daha yeni gelmiştiniz: Genç ve güzel bir gazeteci, çalışkan ve ilerleme arzusunda; çok kararlı ve hedeflerine ulaşabilmek için her yolu kullanan… Hatta kendi sahip olduğu şeyleri, bedenini bile.”</p>

  <p class="calibre8">Greta bakışlarını yere indirmeden edemedi.</p>

  <p class="calibre8">“Utanılacak bir şey yok, sizi yargılayacak kişi şüphesiz ben değilim. Önemli olan tek şey çalışkan olmanızdı, sizi bunun için işe aldım. Bizim sektördeki ahlak anlayışı dikkatle tüketilmesi gereken bir maldır: Hakkında konuşulur, talep edilir ama uygulanmaz. Bizim Tanrımıza kurban edilir, Tanrımız olan izleyicilerimize. Bunu çok kısa bir süre önce konuşmuştuk, hatırladınız mı? Haberler, kişisel davranışlar, anlattığımız olaylar, yaptığımız yorumlar; bunların hiçbiri objektifliğe, akla ya da gerçeğe hizmet etmemelidir… Sadece izleyiciye hizmet etmelidir. Bizi hayatta tutan şey izleyicidir.”</p>

  <p class="calibre8">Cattanei konuşmasına kısa bir ara verdi, silah hâlâ elindeydi.</p>

  <p class="calibre8">“Hikâyemize dönelim…”</p>

  <p class="calibre8"><span class="italic"><span class="bold">12:20</span></span></p>

  <p class="calibre8">“Kesin kanıtımız yok yalnız” diyerek fikir yürüttü Benni, bir yandan da Live Net’in yayın bölümüne giriyordu.</p>

  <p class="calibre8">“Kanıt illa ki bulunur, onu bir yer bezi gibi ezeceğim. Açıklayacak çok şeyi var, bütün soruları geçiştirmeyi başaramayacak, göreceksin.”</p>

  <p class="calibre8">Benni bir kaşını kaldırdı.</p>

  <p class="calibre8">“Onunla bizzat tanışmadım ama postu kalın olduğu anlaşılıyor.”</p>

  <p class="calibre8">Sensi’nin bakışları daha da koyulaştı:</p>

  <p class="calibre8">“Bugün benimkinin olduğu kadar değildir.”</p>

  <p class="calibre8">Aklına yine Claps geldi.</p>

  <p class="calibre8">“Gidip şu orospu çocuğunu yakalayalım.”</p>

  <p class="calibre8"><span class="italic"><span class="bold">12:23</span></span></p>

  <p class="calibre8">Cattanei çok uzun konuşmuştu ve artık bakışları Greta’nın zihnini okumak ister gibiydi.</p>

  <p class="calibre8">“Size her şeyi anlattım Doktor; şimdi anlatma sırası sizde. O CD’ye nasıl ulaştınız?”</p>

  <p class="calibre8"><span class="italic"><span class="bold">12:24</span></span></p>

  <p class="calibre8">Reanimasyon ünitesinin doktoru, Sensi’nin telefonunu odasında cevapladı:</p>

  <p class="calibre8">“Korkarım artık yapacak bir şey yok…”</p>

  <p class="calibre8">Yorgun bir hareketle gözlüğünü çıkarıp masasının üstüne koydu.</p>

  <p class="calibre8">“Ateşi çok yüksek, ödem çok fazla ama diğer organlar çalışıyor. Üzgünüm ama bir mucizeye ihtiyaç var. Çok klişe bir laf ama durumu çok iyi anlatıyor.”</p>

  <p class="calibre8"><span class="italic"><span class="bold">12:26</span></span></p>

  <p class="calibre8">Greta her şeyi anlatmayı daha yeni bitirmişti. Cattanei onu tek bir gözünü bile kırpmadan, hareketsiz bir şekilde silahı Greta’ın göğsüne doğrultmuş olarak dinledi.</p>

  <p class="calibre8">“Artık birbirimize anlatacak bir şeyimiz kalmadı Doktor Alfieri.”</p>

  <p class="calibre8">“Beni vuracak mısınız?”</p>

  <p class="calibre8">Greta gerçeküstü bir sakinlikteydi; ölmek üzereydi ve hiçbir farklı duygu hissedemiyordu, sanki tüm bunlar başka birine oluyor gibiydi.</p>

  <p class="calibre8">“Silahı tanımadınız mı? Vittorio’ya karşı kullandığınız silah.”</p>

  <p class="calibre8">Cattanei’nin başka bir şey söylemeye ihtiyacı yoktu, Greta bunu gözlerine bakınca hemen anladı.</p>

  <p class="calibre8">Yavaşça yanına yaklaşacak ve şakağına bir el ateş edecekti, gitmeden önce de silahı eline tutuşturacaktı.</p>

  <p class="calibre8">İleriki günlerde Sensi, Greta Alfieri’nin intihar nedenini mutlaka bulacaktı; ne de olsa Vittorio Strada ve Piergiorgio Anselmi’nin canını almıştı.</p>

  <p class="calibre8">“Biliyor musunuz Greta” diyerek ona doğru hafif bir adım attı Cattanei. “Sizi işe aldığım günü hâlâ hatırlıyorum.”</p>

  <p class="calibre8">Cattanei’nin telefonunun ani sesi birden odayı doldurdu.</p>

  <p class="calibre8"><span class="italic"><span class="bold">12:27</span></span></p>

  <p class="calibre8">Sensi olduğu yerde duramıyor, haber merkezinin yayın bölümündeki salonda dönüp duruyordu. Claps’ten dolayı üzgün ve inanılmaz öfkeliydi.</p>

  <p class="calibre8">Cattanei ofiste değildi, böylece Benni’ye nerede olduğunu öğrenme görevini verdi. O orospu çocuğunu istiyordu, hem de hemen!</p>

  <p class="calibre8">Komiserin geldiğini görünce neredeyse üstüne saldırdı:</p>

  <p class="calibre8">“Nerdeymiş!?”</p>

  <p class="calibre8">“Sekreteri ona ulaşmaya çalışacağını söyledi ama nerede olduğunu ve ne zaman ofise geri geleceğini bilmiyor.”</p>

  <p class="calibre8">“Böyle gelmemesi normal miymiş, sordun mu?”</p>

  <p class="calibre8">“Elbette, bana onun Cattanei olduğunu ve kimseye açıklama yapmadan istediğini yapabileceğini söyledi.”</p>

  <p class="calibre8">“Lanet olsun! Lanet olsun!”</p>

  <p class="calibre8">Sensi bütün dünyaya sövüp saymaya başladı.</p>

  <p class="calibre8"><span class="italic"><span class="bold">12:28</span></span></p>

  <p class="calibre8">Sonunda Cattanei telefonu cevapladı. Greta’yı öldürmek üzereyken telefonla konuşmak çok saçmaydı ama ekranda gördüğü numara yok sayılamayacak kadar önemliydi.</p>

  <p class="calibre8">Morganti’nin çalıştığı bankadaki bir başka görevli soğuk bir şekilde konuştu:</p>

  <p class="calibre8">“Maalesef Gold Wave şirketinin hesaplarında ciddi usulsüzlükler tespit edildi. Bunlar Live Net’in hesaplarına da etki edecek cinste usulsüzlükler. Sizinle ilgilenen görevlimiz bu sabah adli mercilere bu düzensizliği bildirmek durumunda kaldı. Bu nedenle sizin Gold Wave şirketiyle ilişkileriniz netleşene kadar Live Net hisselerinin borsada satışı durdurulacak ve hisse değerleri de gözden geçirilecektir.”</p>

  <p class="calibre8">Görüşme sonlandıktan sonra telefon bir defa daha çaldı, arayan sekreterdi:</p>

  <p class="calibre8">“Doktor Cattanei, Komiser Benni ve Doktor Sensi sizi ofisinizde bekliyor.”</p>

  <p class="calibre8">Cattanei silahı tutan elini daha da sıktı; gözlerinde kararlı ve karanlık bir ışık vardı.</p>

  <p class="calibre8">“Bitti Greta, artık vakit doldu.”</p>

  <p class="calibre8"><span class="italic"><span class="bold">13:13</span></span></p>

  <p class="calibre8">Komiser Benni, Sensi’nin elinde telefonuyla kaskatı kesildiğini ve suratının beyazlaştığını gördü.</p>

  <p class="calibre8">“Tekrar et Maiezza…”</p>

  <p class="calibre8">Benni olup biteni anlayabilmek için Sensi’ye baktı.</p>

  <p class="calibre8">“Greta Alfieri mi… Aman Tanrım! Orada kim var şimdi? Diğer ceset Piergiorgio Anselmi’nin mi?”</p>

  <p class="calibre8"><span class="italic"><span class="bold">13:16</span></span></p>

  <p class="calibre8">Hemşire, reanimasyon ünitesi doktorunun odasına girmeden önce kapıyı çaldı:</p>

  <p class="calibre8">“Doktor, Bay Claps’in ateşi… Gelip bakın lütfen…”</p>

  <p class="calibre8"><span class="italic"><span class="bold">13:37</span></span></p>

  <p class="calibre8">Sensi ve Benni içeri girince tüm görevliler saçma ve durağan bir görüntü oluşturarak hareketsiz kaldılar.</p>

  <p class="calibre8">Gördükleri ilk şey duvardaki beyin parçalarıyla karışık kan oldu.</p>

  <p class="calibre8">Cansız beden bunun hemen altındaydı, garip bir şekilde yere uzanmış yarı açık sağ elinde hâlâ bir silah tutuyordu.</p>

  <p class="calibre8">Birkaç metre uzaktaki Piergiorgio Anselmi ise kanla boyanmış yüzünde şaşkın bir ifadeyle öylece yerde yatıyordu.</p>

  <p class="calibre8">Yerde kimilerinin çiğneyip geçtiği büyük miktarda bir kan birikintisi vardı; zemin gelip geçerken oluşan kayma ve ayak izleri doluydu.</p>

  <p class="calibre8">“Her şey ilk bulduğumuz andaki gibi” dedi Maiezza.</p>

  <p class="calibre8">Sensi pes etmiş bir hâlde etrafına bakındı. Greta Alfieri köşede başını dizlerinin arasına alıp çömelmiş buzdan bir heykel gibi öylece duruyordu. Benni kendisine yaklaşınca boş gözlerle ona baktı.</p>

  <p class="calibre8">“Kendini vurdu… Ağzından kendini vurdu… Karşımda duruyordu, tam karşımda… Beni öldüreceğini düşünürken kendini vurdu.”</p>

  <p class="calibre8">“Ha gayret, her şey bitti artık.”</p>

  <p class="calibre8">“Silahı ağzına götürdüğünde bana bakıyordu…”</p>

  <p class="calibre8">Sensi, Cattanei’nin cesedinin yanına yaklaştı, cep telefonu çaldığında yüzünde kötü bir ifadeyle adamın kafasında beyninden geri kalanları inceliyordu.</p>

  <p class="calibre8">Telefonda konuşan bir kadın sesiydi:</p>

  <p class="calibre8">“Doktor Sensi? Reanimasyon ünitesinden arıyorum, size doktoru veriyorum.”</p>

  <div class="mbppagebreak"></div>
</body>
</html>
