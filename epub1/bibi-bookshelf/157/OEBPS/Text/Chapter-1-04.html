<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Şah Mat</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="calibre11" id="filepos251783"><span class="calibre12"><span class="bold">Dördüncü Gün</span></span></p>

  <p class="calibre15"><span class="italic"><span class="bold">Sabah</span></span></p>

  <p class="calibre8">O sabah Greta Alfieri yataktan çok erken kalktı, eve daha günün ilk ışıkları bile girmiyordu.</p>

  <p class="calibre8">Uyumamış olduğundan uyanmamıştı da. Onu o saatte kaldıran, yatakta yatmanın verdiği o dayanılmaz tükenmişlik duygusundan başka bir şey değildi.</p>

  <p class="calibre8">Ne yapacağını bilmeden yarı karanlıkta yavaşça hareket etti.</p>

  <p class="calibre8">Ancak uzun dakikalar sonrasında kendini duşun altına atabildi ve akan suyun verdiği sıcaklığı hissederek öylece durdu. Bu temas, her zaman olmasa da onu sıklıkla tahrik ederdi, bedeni teninin üstüne dökülen suyu hissederken elleri bitkin bir şekilde okşar gibi tüm vücuduna masaj yapardı. Gerçek ve aynı zamanda hayali olan bu bedensel zevk, onu tatlılıkla günün sisli boyutundan uzaklaştırırdı. O sabah ise duştan hiçbir şey hissetmeden çıktı, duyumsadığı tek şey cildini ürperten soğuktu.</p>

  <p class="calibre8">Önceki iş gününü, Claps’le yaptığı görüşmeden sonra yeni odasındaki duvarları izleyerek geçirmişti. Kendini çevreleyen gerçekliğe konsantre olamıyor gibiydi, etrafında olup bitenlerin yarattığı sarhoşluk hissi bir şekilde algılarını aniden yabancılaştırmıştı. Bilgisayarına hiçbir şey gelmemiş ve kimse aramamıştı, telefonu sadece iki defa çalmıştı, Morganti’nin ebeveynleriyle görüşmeyi reddetmişti. Tüm o zaman boyunca bir şey düşünüp düşünmediğini bile bilmiyordu.</p>

  <p class="calibre8">Akşama doğru spor salonuna gitmişti. Haftada üç defa düzenli devam ettiği bu yer, şehrin en bilindik spor salonuydu. Gitmesi gereken gün o gün değildi ama başka ne yapacağını bilememişti ve belki de fiziksel zorlanmanın keyfini yerine getirebileceğini düşünmüştü. İşte o an, etrafta öylece öfkeyle dolaşırken ilk defa zihninde hiçbir şey olmadığını fark etmişti; derinlerde ancak algılanabilen uzak bir gürültü, tıpkı sürekli ve gereksiz vurmalı çalgıların hızlı sesi gibi. Ama bu, düşüncelerinin hızından farklı bir ritimdi, dörtlüğün üstüne gelerek melodiyi bölüp mahveden bir üçlük gibi.</p>

  <p class="calibre8">O sabah bu ritmi duşun altında avlamak, izlemek ve mahvetmek üzere tekrar yakalamıştı.</p>

  <p class="calibre4"><img alt="" class="calibre14" src="../Images/00010.jpg" /></p>

  <p class="calibre13">Maiezza ve Fonzar ellerindeki listeyi Claps’e sundular.</p>

  <p class="calibre8">“İşe çalıştığı yerden, spor salonundan ve dans okulundan başladık. Personeller dâhil olmak üzere Adriana Maggesi ile iletişim kurmuş olabilecek herkesin ismi listede var. İstediğiniz gibi listeden otuz yaşın altındakileri çıkardık.”</p>

  <p class="calibre8">“Ve kadınlar da elendi değil mi?”</p>

  <p class="calibre8">“Evet efendim. Kalanların son aylardaki telefon görüşmesi listelerini çıkarttık, bu kişilerden altısı düzenli olarak bir sunucuya bağlanıp internette geziyorlar.”</p>

  <p class="calibre8">“Medeni hâlleri?”</p>

  <p class="calibre8">“Üç tanesi evli: Bir tanesinin çocuğu yok, diğer ikisinin ikişer çocuğu var.”</p>

  <p class="calibre8">“Peki ya geri kalanlar?”</p>

  <p class="calibre8">“Bir tanesi boşanmış, diğer ikisi bekâr, bekârlardan biri hâlâ ebeveynleriyle yaşıyor, kardeşi yok ve evde sadece üç kişiler. Telefon trafiğine ve internete bağlanma saatlerine bakacak olursak…”</p>

  <p class="calibre8">“Hayır, henüz değil. Öncelikle ne iş yaptıklarını, hangi saatlerde nerelere gittiklerini bilmek ve eğer varsa fotoğraflarını görmek istiyorum. Fonzar bu işle sen ilgileneceksin… Cevapları çok kısa sürede istediğimi söylememe gerek yok sanırım.”</p>

  <p class="calibre8">Fonzar karşı gelmek için ağzını açtı ama Claps ona konuşmak için gerekli zamanı tanımadı.</p>

  <p class="calibre8">“İş yerini öğrenmek için masandan kalkmana gerek yok, vergi dairesi ve maliye bakanlığına bağlanıp son vergi beyannamelerine göz at. Bu arada lafı geçmişken şüphelilerin ne kadar kazandıkları ve sahip oldukları gayrimenkullerle ilgili de bilgi istiyorum.”</p>

  <p class="calibre8">Claps, Maiezza’ya dönerek konuşmaya devam etti:</p>

  <p class="calibre8">“Senin için daha karışık bir görev var. Aynı şekilde bir başka liste hazırlamanı istiyorum: Erkek, otuz yaş üstü ve sürekli internete bağlanan.”</p>

  <p class="calibre8">“Alan ne olacak?”</p>

  <p class="calibre8">“İşin zor kısmı bu. Alan oldukça az belirli: Kurbanın sürekli gittiği dükkânların sahip ve çalışanları, süpermarketler, video dükkânları, bankalar… İlk liste Sensi’nin ekibinin kurbanın evinde bulduğu fatura ve fişlerden yararlanarak hazırlanabilir, sonrasını sen düşün.”</p>

  <p class="calibre8">Maiezza’nın çoktan başı ağrımaya başlamıştı. “İyi, ben işe koyulayım” demekle yetindi.</p>

  <p class="calibre8">“Hepsi bu kadar değil… İş yeriyle ilgili olarak iş arkadaşlarını gözden geçirdik ama iş veren ve bakım hizmeti sağlayan firmaları, temizlik şirketini, kargo firmalarını yani aklınıza gelebilecek bunun gibilerini dışarıda bıraktık. Sonuç olarak biz, Bayan Maggesi ile irtibata geçmiş birini arıyoruz, çok yoğun olmayan ama tekrarlanmış bir irtibat olmalı bu. Bu o kadar direkt olmayan bir iletişim ki, belki de hiç konuşmadılar ama adamda bir fanteziyi ortaya çıkarmaya yetti. Bu iletişim her yerde gerçekleşmiş olabilir ve biz bunu her yerde aramak zorundayız, Adriana Maggesi’nin son aylarda bulunduğu her yerde. Şimdilik bu kadar.”</p>

  <p class="calibre8">Maiezza ve Fonzar, Claps’in yanından ayrıldı. Masada ilk listenin kopyası duruyordu. Claps bunu eline alarak Fonzar’ın araştıracağı altı ismi sarı kalemle işaretledi. Bir an için kendini bir umutsuzluk kurbanı gibi hissetti; önünde onu bekleyen çok fazla iş vardı, bunlar bir işe yarayacak mıydı? Ellerini yüzüne götürdü, gece uyuyamamıştı, en azından böylelikle ilk kâbuslardan kurtulmuştu ama sadece bir zaman sorunuydu ve kısa bir süre içinde başlayacaklardı.</p>

  <p class="calibre8">Sert ve sıcak bir kahve içme fikrinden vazgeçerek iç telefon hattından bir numara çevirdi:</p>

  <p class="calibre8">“Gönderin.”</p>

  <p class="calibre8">Genç bir kadın içeri girip belirgin bir rahatsızlıkla karşısındaki koltuğa oturdu. Sarışın ve minyon tipliydi, basit ve gençlere has bir şıklığı vardı; rahat ve ucuz. Saçları çok düzgün kesilmiş ve yüzünde çok hafif bir makyaj vardı. Bacak bacak üstüne atmadan ellerini kucağında bağlayarak oturdu. Parmaklarını sıkıyordu ve gözlerinde hafif bir kızarıklık vardı.</p>

  <p class="calibre8">Evet, diye düşündü Claps, Adriana Maggesi’nin kopyası, acaba onun da böyle gülümsemesine bile izin vermeyen ciddi bir havası var mıydı?</p>

  <p class="calibre8">“Geldiğiniz için teşekkürler, Bayan Grimaldi.”</p>

  <p class="calibre8">“Faydası olabilecek her türlü yardıma hazırım.”</p>

  <p class="calibre8">Sesi kendisi kadar zayıftı ve tüm vücudu hafifçe titriyordu.</p>

  <p class="calibre8">“Güzel, bakalım bize yardımcı olabilecek kişi siz misiniz? Peki, siz Adriana’nın iş arkadaşlarından birisiniz…”</p>

  <p class="calibre8">Claps durumun gerektirdiği gibi şimdiki zaman ve kurbanın ilk ismini kullanarak konuşuyordu.</p>

  <p class="calibre8">“Evet.”</p>

  <p class="calibre8">“Aynı odada mı çalışıyordunuz?”</p>

  <p class="calibre8">“Evet.”</p>

  <p class="calibre8">“Arkadaş mısınız? Yani özel bir yakınlıktan bahsediyorum.”</p>

  <p class="calibre8">“En yakın arkadaşımdı. Biz iş yerinde tanışmadık, okula beraber gittik ve o günden beri de birbirimize çok bağlıydık, aslında birlikte büyüdük denebilir…”</p>

  <p class="calibre8">Birkaç saniye sözlerine devam edemedi, elleri daha belirgin bir şekilde titremeye başladı.</p>

  <p class="calibre8">“İlk işe alınan Adriana oldu, yaklaşık bir yıl kadar sonra başka bir pozisyon açılınca bana hemen haber verdi, yetkilerini kullandı ve ben de işe alındım.”</p>

  <p class="calibre8">“Yani iş saatleri dışında da görüşüyordunuz.”</p>

  <p class="calibre8">“Birlikte çok vakit geçirirdik.”</p>

  <p class="calibre8">“Adriana’nın Bay Morganti ile olan ilişkisinden haberiniz var mıydı?”</p>

  <p class="calibre8">“Bana söylemişti, aramızda hiçbir sır yoktu.”</p>

  <p class="calibre8">“Bay Morganti’yi tanıyor muydunuz peki?”</p>

  <p class="calibre8">“Birkaç yerde karşılaşmıştık.”</p>

  <p class="calibre8">“Siz bu birlikteliği onaylıyor muydunuz?”</p>

  <p class="calibre8">Claps soruyu içgüdüsel ve belirli bir sebebi olmadan sormuştu. Belki de genç kadının gözünden bir an için geçen o gölgeye onay almak istiyordu.</p>

  <p class="calibre8">“Hayır… Ama ona bunu hiç belli etmedim. Adriana zor bir dönemden daha yeni çıkıyordu ve insanların hatalarını yüzüne vurmasındansa desteklerine daha çok ihtiyacı vardı. Gerisi çok da mühim değildi…”</p>

  <p class="calibre8">“Neden bu adamı onaylamıyordunuz? Uygunsuz bir ilişki olduğunu mu düşünüyordunuz? Yoksa sadece Morganti’yi mi sevmiyordunuz? Onu, Adriana’ya uygun bulmuyor muydunuz?”</p>

  <p class="calibre8">“Hayır, aralarında yaş farkı olmasına rağmen ona uygun olmadığı gibi bir düşüncem yoktu… Ciddi ve mevki sahibi bir erkekti, yakışıklıydı da… Eh, doğrusunu söylemek gerekirse sadece onu sevmiyordum, işte o kadar.”</p>

  <p class="calibre8">“Neden?”</p>

  <p class="calibre8">“Bilmiyorum, tensel ve hissel bir şey. Hiç gülmezdi, sürekli memnuniyetsiz bir havası vardı.”</p>

  <p class="calibre8">Claps sessizce devam etmesini bekledi.</p>

  <p class="calibre8">“Anlatması zor ama varlığı beni rahatsız ediyordu, belki o kadar uzun boylu olması da kendime güvenimi sarsıyordu.”</p>

  <p class="calibre8">Elbette, diye düşündü Claps. Güvenmek: Güvenilir bir iş, güvenilir bir erkek, kendinden emin bir kıyafet ve davranış tarzı… Öyle ciddi bir gülümseme kolay edinilmezdi şüphesiz.</p>

  <p class="calibre8">“Sizin bir erkek arkadaşınız var mı, Bayan Grimaldi?”</p>

  <p class="calibre8">Kız hafifçe kızararak cevapladı:</p>

  <p class="calibre8">“Hayır. Affedersiniz ama, bunun konuyla ne ilgisi var?”</p>

  <p class="calibre8">“Bakın, şu an buradasınız çünkü sizin yardımınızla Adriana’nın son haftalarını çok net bir şekilde canlandırmayı umuyoruz. Ne yaptı, nereye gitti, kimlerle tanıştı ya da tanışmış olabilir. Ama sadece bu değil…”</p>

  <p class="calibre8">Claps sesine yumuşak bir ton verebilmek için bir süre durakladı.</p>

  <p class="calibre8">“Siz, Adriana’yı tanıyabilmem için buradasınız. Bana arkadaşınızdan uzun uzun bahsedeceksiniz ki benim de onu tanıma imkânım olsun. Bu, soruşturma için hayati önem taşıyor. Ama onu sizin gözünüzden göreceğim için sizi tanımam da bir o kadar önemli.”</p>

  <p class="calibre8">Grimaldi sadece bir an için düşündükten sonra, “Benimle ilgili ne bilmek istediğinizi söyleyin” dedi. Bunu söylerken ilk defa Claps’in gözlerine baktı.</p>

  <p class="calibre8">Konuşmaları iki saatten fazla sürdü; sonunda Claps, Adriana’ya oluşturduğu portreden çok da uzak olmayan bir imaj çizmiş ve genç kadının son zamanlarda bulunduğu yer ve isimlerle ilgili yeni bir liste edinmişti. Öğle yemeklerinde hızlıca salata atıştırdığı bir lokanta, bir seyahat acentesi ve birkaç tane giysi ve ayakkabı dükkânı.</p>

  <p class="calibre8">Neyse ki Adriana çok gidilen dükkânlara pek uğramıyordu. Katilin içindeki o öfke patlaması olana kadar kaç defa karşılaşmış olabilirlerdi? İstatistiklere göre mümkün olanı en azından üç ya da iki kere.</p>

  <p class="calibre8">Claps kendini yorgun hissediyordu ama Grimaldi hiç de öyle gözükmüyordu, Adriana’dan konuşmak, sanki arkadaşının ölümünden duyduğu acıyı biraz olsun hafifletmiş gibiydi.</p>

  <p class="calibre8">“Size bir kahve getirteyim mi küçük hanım?”</p>

  <p class="calibre8">“Hayır teşekkürler, böyle iyi, devam edelim lütfen.”</p>

  <p class="calibre8">“Birkaç şey daha kaldı.” Claps onun reddettiği kahveyi içebilmek için nelerini vermezdi. “Adriana diyet yapıyordu, bunun için bir diyetisyene gidiyor muydu?”</p>

  <p class="calibre8">“Hayır, şu kadın dergilerinde yer alan sayısız diyet listesinden biriydi.”</p>

  <p class="calibre8">“Son aylarda herhangi bir doktora ya da uzmana gitti mi?”</p>

  <p class="calibre8">“Birkaç hafta önce dişçiye gitti” dedi kız, kısa bir süre düşündükten sonra.</p>

  <p class="calibre8">“Kontrol için mi?”</p>

  <p class="calibre8">“Hayır, ağrıyan bir dişi vardı.”</p>

  <p class="calibre8">“O zaman dişçiye birkaç defa gitmek zorunda kaldı, öyle değil mi?”</p>

  <p class="calibre8">“Emin değilim ama sanırım evet. Dişçiden korkardı ve bundan dolayı pek konusunu açmamaya çalışırdık.”</p>

  <p class="calibre8">Grimaldi ilk defa gülümsedi, taptaze ve hiçbir şüphe barındırmayan bir gülümsemeydi bu ve kesinlikle Claps’in ondan beklediği ciddi gülümseme değildi. Şaşkın bir şekilde listesine dişçiyi ekledi.</p>

  <p class="calibre8">“Tekrar iş ortamına dönelim. Müşteriler, başka firmaların çalışanları, akademik kişiler ya da bankalarla şahsen görüşüyor muydunuz?”</p>

  <p class="calibre8">“Bizim ofisimizde Adriana iç mali işlerle ilgileniyordu ve çalıştığımız bankalardan telefon görüşmesi yaptığı tanıdıkları vardı.</p>

  <p class="calibre8">Claps sorması gereken tüm soruları sorduğundan emin olmak için birkaç saniye sessizce düşündü, bakışlarını aldığı notlara yöneltti. Bir sürü isim ve başka isimlerin bulunacağı yerler… Yani yapılması gereken dev gibi bir iş.</p>

  <p class="calibre8">Sevecen bir tavırla Grimaldi’yi uğurladı ama genç kadın utangaç bir tavırla gelişmelerden kendisini de haberdar etmesini istediğinde o kocaman ve güven veren gülümsemesini sürdüremedi, bakışları boşlukta kayboldu, o kavraması güç hayali kelimeyi anlamakta zorlanıyordu: Gelişmeler.</p>

  <p class="calibre8">Claps odada yalnız kaldı, birkaç dakika boyunca kendisini felç eden ezici hayal kırıklığına bir tepki verebilmek için masasında hareketsiz oturdu.</p>

  <p class="calibre8">Elbette geçecekti, bunu iyi biliyordu çünkü tanıyordu, onu hareketsiz kılan bu iktidarsızlık hissi bir daha geri dönmemek üzere yok olacaktı ve yerini vahşi bir saplantıya, kâbuslara bırakacaktı.</p>

  <p class="calibre8">Avcısına yakalanmasa bile patlayan ciğerleriyle suyun içindeki girdaptan çıkamayacaktı.</p>

  <p class="calibre8">Birden telefonu alıp Fonzar’ın dâhilisini çevirdi.</p>

  <p class="calibre8">“Bir şey daha var, Maggesi’nin diş doktoruyla görüş, muayenehanede çalışanların ve Maggesi’nin son randevularında bekleme odasında karşılaşmış olabileceği hastaların isimlerini al.”</p>

  <p class="calibre4"><img alt="" class="calibre14" src="../Images/00010.jpg" /></p>

  <p class="calibre13">Greta Alfieri, arabasıyla büyük yayın binasının kapısına yaklaşırken cep telefonundan Montanari’nin odasını aradı. Küçük camekânlı bölmeden beyaz ve kırmızı renkteki bariyerleri kaldıran güvenlik görevlisine gülümsedi.</p>

  <p class="calibre8">“Doktor Montanari’nin ofisi.”</p>

  <p class="calibre8">Telefonun hoparlöründen içeri Montanari’nin sekreterinin sesi yayıldı.</p>

  <p class="calibre8">“Merhaba Antonella, ben Greta. Yönetmen ofiste mi?”</p>

  <p class="calibre8">“İyi günler Bayan Alfieri, hayır henüz gelmedi.”</p>

  <p class="calibre8">“Onu bu sabah görmem gerek, bana bir saat ayarlar mısın?”</p>

  <p class="calibre8">Arabayı neredeyse duracak kadar yavaşlattı, birkaç metre sonra otoparkın aşağıya inen rampasına ulaşacak ve telefonu çekmemeye başlayacaktı. Dışarıdaki büyük ve uzak garajdansa orada kendisine ayrılmış bir park yeri olması, yağmurlu günlerde büyük rahatlık sağlamasının yanı sıra şirkette tam bir statü sembolü olarak görülürdü.</p>

  <p class="calibre8">“Maalesef bu sabah mümkün değil, kendisinin bütün programı dolu. Size yarından sonra on beş dakikalık bir görüşme ayarlayabilirim.”</p>

  <p class="calibre8">“Hadi ama, benim için her zaman vakti vardır… Şöyle yapalım, oraya geleceğim ve onunla ayaküstü konuşacağım.”</p>

  <p class="calibre8">“Bakın, artık yapım ekibinde bile değilsiniz ve…” Greta, sekreterin ses tonunda tatmin olmuş bir vefasızlık sezdi. Sekreter konuşmasına devam etti. “Yabancılarla görüşmeleri ayarlamak için programdaki toplantıları öne almak üzere kesin bir emir var, iki görüşme arasında birkaç dakikalığına bile olsa girmenize izin veremem.”</p>

  <p class="calibre8">“Anladım, hem de çok iyi anladım…”</p>

  <p class="calibre8">Greta Alfieri sert bir şekilde gaza bastı ve rampadan geçti, artık kahrolası telefonun kesilmesi ve Montanari’nin cehennemin dibine gitmesi umurunda bile değildi.</p>

  <p class="calibre8">“Ona şunu ilet: Kendisiyle görüşmeyi istememin nedeni… Alo? Alo? Kahretsin!”</p>

  <p class="calibre8">Sinirli bir hareketle telefonu kapattı ve gözleri garajın karanlığına alışınca sert bir frenle arabasını durdurmak zorunda kaldı. “Kahretsin!” Kendisine ayrılmış park yerinde küçük ve eski püskü bir araba duruyordu. “Bu beyinsiz de kim böyle…”</p>

  <p class="calibre8">Lastiklerden sesler çıkartarak güvenlik kulübesine yöneldi. Görevliye bağırarak konuştu:</p>

  <p class="calibre8">“Bana ayrılmış park yerinde başka bir araba var, hemen yerimi boşalttırın.”</p>

  <p class="calibre8">Görevli, bu ses tonundan etkilenmiş gibi görünmüyordu, sakin bir tavırla ismini ve park yeri numarasını sordu, sonra Alfieri’ye kasıtlı gibi gelen ve onu çileden çıkaran bir yavaşlıkla önündeki listelere baktı.</p>

  <p class="calibre8">Nihayet eliyle listelerdeki bir sırayı göstererek konuştu:</p>

  <p class="calibre8">“İşte burada! Bayan Alfieri herhangi bir yanlışlık yok, park yeri değiştirilmiş. Arabanızı dışarıdaki park yerinde boş bulduğunuz bir yere bırakmanız gerekecek.”</p>

  <p class="calibre8">Tam o an arkasında taşıdığı derinlerdeki bir ses her şeyi kaplayacak bir şekilde büyüdü ve dayanma sınırlarını zorlayacak bir seviyeye geldi… Sonra birdenbire sihir yapılmış gibi kesildi.</p>

  <p class="calibre8">Artık etrafındaki her şey sakindi, kendini hiç o an olduğu gibi canlı hissetmediğini fark etti.</p>

  <p class="calibre8">Arabasını çalıştırdı, çıkıştan geçip şehir merkezine doğru yola koyuldu. Nereye gittiği önemli değildi, istediği tek şey o yerden uzaklaşmaktı.</p>

  <p class="calibre4"><img alt="" class="calibre14" src="../Images/00010.jpg" /></p>

  <p class="calibre13">Claps nasıl bir yerlerden herhangi bir ipucuna ulaşabileceğini düşünüyordu, ipucu belki de çok olumlu bir kelimeydi. Her ne kadar Mantero, Adriana Maggesi’nin bir dişini tedavi ettirdiğini onaylamış olsa da, diş doktoru bir seneden fazla bir süredir kendisini tedavi etmediğini söylemişti. Demek ki Adriana dişçisini değiştirmişti ama şimdiki doktoruna ulaşabilecekleri ne bir fatura ne takviminde bir randevu günü ne de randevusunu kendisine hatırlatacak bir not vardı.</p>

  <p class="calibre8">Fonzar onu bu düşüncelerinden uzaklaştırarak yüzünde kendisine verilen görevleri yerine getirenlerin takındığı o utangaç ama muzaffer ifadeyle içeri girdi.</p>

  <p class="calibre8">“Anlat bakalım, elinde ne var duyalım. Evli olanlardan başla” dedi Claps.</p>

  <p class="calibre8">Fonzar, bir kopyasını kendine alarak elindeki kâğıtlardan birini masaya bıraktı.</p>

  <p class="calibre8">“Marchesini Fabio, otuz iki yaşında, altı yıldır otuz bir yaşındaki Orlando Luisa ile evli, muhasebeci, on yıldır orta büyüklükteki ulusal bir kuryenin muhasebe departmanında çalışıyor, karısı bir hukuk bürosunda memur, çocukları yok. Kazançları iyi, çok olmasa da benimkinden fazla, evleri kendilerine ait, tapu ortak, başka bir mülkleri yok. Spor salonuna Maggesi’nin gittiği saatlerde gidiyor. Ev telefonu neredeyse her akşam saat yirmi üçten sonra yaklaşık iki saat süreyle bir sunucuya bağlanıyor.”</p>

  <p class="calibre8">Fonzar, Claps Marchesini Fabio’nun daha derin araştırılmasına yönelik listedeki isminin yanına bir işaret koyarken sözlerine kısa bir ara verdi.</p>

  <p class="calibre8">“Liotta Ferdinando, altmış dört yaşında, tüccar…”</p>

  <p class="calibre8">Claps eliyle bir hareket yaparak onu durdurdu, yaş çok fazla gelmişti.</p>

  <p class="calibre8">“Maggesi’yle nerede tanışmış?”</p>

  <p class="calibre8">“Eşiyle birlikte Maggesi’nin gittiği dans okuluna devam ediyormuş, internete bağlanma sıklığı…”</p>

  <p class="calibre8">“Bunu boş ver, diğerine geçelim.”</p>

  <p class="calibre8">Claps, Liotta Ferdinando’nun isminin üstüne bir çarpı işareti koydu.</p>

  <p class="calibre8">“Kırk üç yaşındaki Avanzati Eugenio, on yedi yıldır otuz dokuz yaşındaki Birmano Franca ile evli, iki çocukları var: On altı yaşındaki Luca ve on üç yaşındaki Anna. Yıllardır aynı yerde, orta düzey memurluk yaptığı büyük bir sigorta şirketinde çalışıyor, karısı ev hanımı. Oturdukları ev şirket üstüne ama başka mülkleri var. Gelir çok yüksek. Adriana Maggesi ile spor salonunda karşılaşıyormuş ve evinde her gün öğleden sonraları internete bağlanılıyor ama akşamları herhangi bir bağlantı yok… Sanırım oğlu…” diyerek utangaç bir şekilde sözlerini tamamladı Fonzar.</p>

  <p class="calibre8">Claps’in yüzünde gülümsemeye benzer bir hareket oldu, Fonzar da artık bilgileri yorumlamaya başlamıştı.</p>

  <p class="calibre8">“Sana katılıyorum, bunu geçip diğerlerine bakalım.”</p>

  <p class="calibre8">“Bekârlara geldik. İlki Salvatori Nicola, kırk yaşında, tam bir internet bağımlısı ve o da Maggesi’yi spor salonundan tanıyor. Diş doktoru ve kazancı oldukça iyi…”</p>

  <p class="calibre8">“Diş doktoru mu!?”</p>

  <p class="calibre8">Claps sert bir şekilde Fonzar’ın sözünü kesti ve önündeki kâğıttan Salvatori’ye ait bilgileri dikkatle okuyup yanına BEKLEME ODASI diye bir not düştü.</p>

  <p class="calibre8">Sonrasında diğer isimlere konsantre olmakta güçlük çekti. Fonzar’ı, üzerinde aynı araştırmaları yapması için Maiezza’nın edindiği ve Maggesi’nin arkadaşından aldığı bilgilerden oluşturduğu yeni listeyi verir vermez gönderdi.</p>

  <p class="calibre8">Dişçi, bekleme odası…</p>

  <p class="calibre8">Bu adamın Adriana’nın yeni diş doktoru olup olmadığını, adama olası bir şüpheli olduğundan bahsetmeden nasıl öğrenebilirdi? Oraya kaç defa gitmişti? İki, üç… Yoksa daha mı fazla? Ve katilini bekleme odasında diğer hastalarla birlikte beklerken mi tanımıştı?</p>

  <p class="calibre8">Bunu nasıl yapacağı birden aklına geldi. Telefonun ahizesini kaldırdı.</p>

  <p class="calibre8">“Bana finans ofisinden Mareşal Gatta’yı bağlayın.”</p>

  <p class="calibre8"><span class="italic"><span class="bold">Öğleden Sonra</span></span></p>

  <p class="calibre8">Greta Alfieri, Piergiorgio Anselmi’nin kendisini telefonla aramasına şaşırmıştı. İlk anda görüşme talebini reddetmeye çalıştı ama Anselmi sadece bölgesel olarak yayılan bir kuruluş olsa da bir televizyon kanalının yöneticisiydi ve Greta’ya anlatacak ilginç şeyleri olduğuyla ilgili ısrar ediyordu. Böylelikle adamın kendisiyle görüşme teklifini kabul etti ve şu an şehir merkezindeki şık bir kafede oturuyorlardı.</p>

  <p class="calibre8">“Demek öyle Greta, seni görevden aldılar.”</p>

  <p class="calibre8">Esmer teni ve şık kıyafetiyle Anselmi yapay bir sempatiyle gülümsüyordu. Elini hafifçe saçlarının arasında gezdirdi: Aylar önce ektirdiği saçlar meyvesini vermeye başlamıştı. Anselmi görüntüsünden çok memnundu.</p>

  <p class="calibre8">“Görüyorum ki gerekli bilgileri çok dikkatle toplamışsın, tam bir gazeteci.”</p>

  <p class="calibre8">“Bilirsin, bazı haberler çabuk yayılır.”</p>

  <p class="calibre8">“Bilmez miyim, hem de nasıl bir memnuniyetle yayılır.”</p>

  <p class="calibre8">“Bizim sektör böyle Greta.”</p>

  <p class="calibre8">“Güzel, benden ne istiyorsun? Bana, o küçük ulusal televizyon kanalının akşam haberlerinde iş mi teklif edeceksin?” Greta konuşurken bir yandan da karşısındakini alaycı bir ifadeyle izliyordu. “Sadece bir tur ara verdim Anselmi, henüz yarışı bırakmış değilim.”</p>

  <p class="calibre8">“Hayır Greta, sadece yarışı kaybetmiş değil, aynı zamanda ölmüşsün sen, ölmüş ve gömülmüş. Bunu sen de çok iyi biliyorsun. Fişlenmiş birisin artık, hangi büyük haber ağının yöneticisi seninle iş birliğine girip risk almak ister ki? Dünya birçok başka haberciyle dolu.”</p>

  <p class="calibre8">Greta Alfieri gözlerini önündeki bardağın dibine dikip kendinden emin görünmeye çalışarak cevap verdi:</p>

  <p class="calibre8">“Hâlâ oynayacak birkaç kartım var…”</p>

  <p class="calibre8">“Elinde oynayacak tek bir kart kaldı ve işte bu kartı sana sunan benim.”</p>

  <p class="calibre8">“Daha açık konuş.”</p>

  <p class="calibre8">“Hadi ama Greta, tek şansın tamamen yarıştan kopmamak ve özel haberlere dikkat çekmeye devam etmek. Bunu yapabilmek için bir kameraya ve araştırmalarına devam etmek için sana maddi destek verecek bir yapıya ihtiyacın var. Artık benim ulusal haber kanalım ticari bir televizyon ağına dâhil oldu ve ulusal önem taşıyan haberlerle ilgileniyor. Yani başka bir deyişle, ülkenin yaklaşık yüzde yetmişlik bir bölümünde izleneceksin.”</p>

  <p class="calibre8">“Daha biraz önce hiçbir yöneticinin benimle riske girmek istemeyeceğini söylememiş miydin?” Greta Alfieri’nin yüzünü yeniden alaycı bir ifade kapladı. “Neden sen bu riske giriyorsun?”</p>

  <p class="calibre8">“İlk olarak benimki büyük bir televizyon ağı değil ama en ılımlı ticari televizyon kanalı, yapı olarak küçük ve atak, halktan yana, tıpkı ismimiz gibi, politikacıların desteğine ihtiyacımız yok, aksine otoriteye biraz rahatsızlık vermek izleyicilerimizin hoşuna gidiyor.”</p>

  <p class="calibre8">“Tamam, dezavantaj yok, peki avantajı nedir?”</p>

  <p class="calibre8">Anselmi’nin yüzünde büyük bir gülümseme belirdi.</p>

  <p class="calibre8">“Saf rolü yapmak hoşuna mı gidiyor? İzleyici elbette ki! Sen değerlisin Greta, katille irtibata geçen tek kişi sensin ve bu devam edebilir.”</p>

  <p class="calibre8">“Peki ya devam etmezse?”</p>

  <p class="calibre8">“Her hâlükârda Claps’le ilgisi olan tek haberci olmaya devam edeceksin. Ve soruşturmanın dümeni Sensi’deyse, Claps da durum değerlendirmesi yapıp iz üstünde olacaksa haberlere ilk ulaşan olmak için birazcık çabalaman yetecektir. Bu da senin uzmanlık alanın ne de olsa.”</p>

  <p class="calibre8">Greta Alfieri hiçbir şey söylemeden Anselmi’yi ifadesiz gözlerle izlemekle yetindi.</p>

  <p class="calibre8">“Hem bunun dışında dostumuzun seninle bir daha irtibata geçmeyeceğini düşünsek bile…”</p>

  <p class="calibre8">“Evet?”</p>

  <p class="calibre8">“Yani, her zaman için onunla irtibata geçen sen olabilirsin, internet aracılığıyla diyorum. Bunu beraber yapacağız, hiçbir riski yok Greta, elde edeceklerimizi bir düşün, editoryal olanakları, kazanacağın seyirciyi!”</p>

  <p class="calibre8">Greta Alfieri sessizce duruyordu, açık renk gözleri neredeyse yaşarmıştı.</p>

  <p class="calibre8">Anselmi konuşmaya devam etti:</p>

  <p class="calibre8">“Sonuçta teklifim basit ve net. Önümüzdeki günlerde senin haber kanalın nasıl istiyorsa öyle davranacaksın ama aslında çoktan benim için çalışmaya başlamış olacaksın. Bilgisayarına göz atacaksın ve Claps’in emri altında olacaksın, böylelikle olabildiğince çok bilgi edinmeye çalışacaksın ve… Yani sana kendi mesleğini öğretmeme gerek yok! Elimizde gerçekten önemli bir şeyler olduğunda kartları açacağız ve benim haber programımda yayına çıkacaksın. Bu uzun bir program olabilir ya da daha iyisi özel bir bölümle devam eden sıra dışı bir yayın.”</p>

  <p class="calibre8">“Peki eğer kayda değer bir bilgi edinemezsem?”</p>

  <p class="calibre8">“Ortaya çıkmadan gizli bir şekilde olayların gidişatını takip edeceğiz. Her hâlükârda yayınlanmamış bir şeyler elde etmeyi başarırsın ki bunlar da aktüel bir program içinde verilebilir, böyle bir program yapma hayalin olduğunu biliyorum. Bizim ölçümüzde kalman ve sınırları olması koşuluyla bu programı yapman için şimdiden benim onayım var.”</p>

  <p class="calibre8">Greta Alfieri düşünmek için birkaç saniye konuşmadan gözlerini tekrar bardağının dibine dikerek bekledi. Sonra kafasını kaldırarak sordu:</p>

  <p class="calibre8">“Peki onu daha önce yakalarlarsa?”</p>

  <p class="calibre8">“Güzel, eğer böyle bir şey olursa…” Anselmi ceketinin cebinden bir zarf çıkararak masanın ortasına koydu. “İçinde imzalanmış bir kontrat var, maddi kısmın seni yeterince tatmin edeceğini düşünüyorum. Aramızdaki ilişki ortaya çıkmadan önce bu iş son bulacak olursa bu kontratı imzalayarak kariyerine benimle birlikte tekrar başlayabilir ya da kendi televizyonunun seni buzluktan bir gün çıkarmasını bekleyerek yırtıp atarsın.” Anselmi bunları söyledikten sonra ayağa kalktı. “Karar vermeden önce iyice düşün, yarın cevabını bekliyorum.”</p>

  <p class="calibre8">Greta Alfieri, Anselmi’nin müşterilerin uzağından dolaşarak kafeden çıkışını izledi. Zarfı açmadan elinde çevirmeye başladı, genç bir garson yanına yaklaşarak sordu:</p>

  <p class="calibre8">“Başka bir arzunuz var mı?”</p>

  <p class="calibre8">“Nasıl? Ah evet… Tanrım, bana bir… Bana bir Negroni getirin.”</p>

  <p class="calibre8">Greta Alfieri zarfı ancak kokteylini ağır bir şekilde içtikten sonra açtı. Anselmi doğru söylemişti, teklifi hiç şüphesiz çok cömertti ve şu anki işinden daha büyük avantajlara sahipti. Bir tek onun imzası eksikti.</p>

  <p class="calibre8"><span class="italic"><span class="bold">Gece</span></span></p>

  <p class="calibre8">Genç kız telefon ahizesine elini uzatmadan önce ani bir baş hareketiyle yüzüne inen bir tutam saçı geri attı. “Merhaba.” Sesi uyuşuk ve öğleden sonraya kadar bitirdiği bir paket sigara yüzünden boğuk çıktı.</p>

  <p class="calibre8">Teledrin adlı mekândaki bir masada oturuyordu. Karanlık bir ortamdaki masalarda bulunan telefonlarla diğer masalar aranabiliyordu.</p>

  <p class="calibre8">“Merhaba. Benim adım Nick. Seni izledim, çok tatlısın.”</p>

  <p class="calibre8">Sesi bir delikanlınınkine benzemiyordu. Yaşı otuz, otuz beş hatta daha fazla da olabilirdi.</p>

  <p class="calibre8">Kız, Puglia aksanıyla konuşarak güldü.</p>

  <p class="calibre8">“Nick, yani Nicola’nın kısaltması… Nicola!”</p>

  <p class="calibre8">“Elbette ya, Nicola.”</p>

  <p class="calibre8">Adamın sesinde metalik bir tını vardı ama bu telefondan kaynaklanıyor olmalıydı; ancak adamın heyecan dolu olmadığı da açıktı. Paola kendini rahatsız hissetti.</p>

  <p class="calibre8">“Darılmadın ya? Nick gerçekten de güzel bir isim.”</p>

  <p class="calibre8">“Benim hoşuma gidiyor, yani Nicola’dan daha iyi en azından…” diyerek o da güldü. “Peki sen? Senin ismin güzel mi?”</p>

  <p class="calibre8">“Adımın Nicoletta olduğunu düşünsene…”</p>

  <p class="calibre8">“Bu kaderin cilvesi olurdu.”</p>

  <p class="calibre8">“İsmim Paola.” Bir süre sessizlik oldu, takma bir isim kullansaydı daha eğlenceli olabilirdi. “Beni arayan sensin, bana kendinden bahset” dedi.</p>

  <p class="calibre8">“Genç bir delikanlı değilim ama bunu zaten anlamışsındır.”</p>

  <p class="calibre8">“Neredesin?”</p>

  <p class="calibre8">Paola karanlıktaki suratları görmeye çalıştı.</p>

  <p class="calibre8">“Beni göremezsin, ben de seni. Ama yaşlı değilim, bunu sana garanti ederim.”</p>

  <p class="calibre8">Ses beden kazanmıştı, artık kulağa derin ve hoş geliyordu.</p>

  <p class="calibre8">“Devam et.”</p>

  <p class="calibre8">“Yalnız yaşıyorum, çok çalışıyorum; eğlenmeyi, yeni insanlar tanımayı ve seyahat etmeyi seviyorum…”</p>

  <p class="calibre8">“İşin ilginç mi?”</p>

  <p class="calibre8">“Sanırım evet. İletişim üstüne küçük bir firmam var, bilirsin yerel işletmeler için halkla ilişkiler, konu mankenleri, kongre ve fuarlar için hostesler…”</p>

  <p class="calibre8">Bu lanet olasıca hafta boyunca nihayet bir şey düzgün gidiyordu!</p>

  <p class="calibre8">“İşin sayesinde tanışabileceğin tüm o güzel kızları düşünecek olursak burada işin ne?”</p>

  <p class="calibre8">“Belki de yeni yetenekler arıyorumdur.”</p>

  <p class="calibre8">Şüphelenmesini gerektirecek bir durum yoktu.</p>

  <p class="calibre8">“Masama gelmek ister misin Nick?”</p>

  <p class="calibre8">Aslında biraz şansı hak ediyordu, ne de olsa şans perisinde kredisi yüksekti.</p>

  <p class="calibre8">“Az sonra sana katılırım, biraz da sen kendinden bahset.”</p>

  <p class="calibre8">Bir sınav mıydı bu?</p>

  <p class="calibre8">“Yalnız yaşıyorum, az çalışıyorum; eğlenmeyi, yeni insanlarla tanışmayı ve seyahat etmeyi severim…”</p>

  <p class="calibre8">“Kendi tercihlerinden dolayı mı az çalışıyorsun?”</p>

  <p class="calibre8">“Sana kötü bir cevap verebilirdim Nick.”</p>

  <p class="calibre8">“Hareketlerini ve zamanını kısıtlayacak bir şeyler yok mu, ne bileyim… Ev arkadaşı ya da ebeveynler.”</p>

  <p class="calibre8">“Tam anlamıyla bağımsızım. Sana söyledim, yalnız yaşıyorum, hayatımda aileye ve sevgiliye yer yok. Kendimin ve vaktimin tek sahibi benim.”</p>

  <p class="calibre8">Belki de heyecanla konuştuğundan sesi sanki daha az boğuk çıktı.</p>

  <p class="calibre8">“Masana geliyorum, Paola.”</p>

  <p class="calibre8">Biraz şans, biraz şans… İhtiyacı olan tek şey buydu.</p>

  <p class="calibre4"><img alt="" class="calibre14" src="../Images/00010.jpg" /></p>

  <p class="calibre13">Saatine sinirli bir şekilde defalarca baktı. Ne kadar vakit geçmişti? Beş dakika mı, altı mı? Ama Nick’ten hiçbir iz yoktu. Karanlık ortamdan faydalanarak ona görünmeden yanından geçip dışarı çıkmış olabilir miydi? Belki de onu deniyordu.</p>

  <p class="calibre8">Birkaç dakika daha geçti.</p>

  <p class="calibre8">Ne denemesi, kahretsin! Onunla dalga geçmişti, biraz eğlenmek istemişti. Ya da belki ona Nicola dediği için öç almıştı.</p>

  <p class="calibre8">Öfkeden çok kendini aşağılanmış, zayıf ve korunmasız hissediyordu. Kendini ağlamamak için zorlarken telefon tekrar çaldı. Paola hemen ahizeyi kaldırdı. Nick değildi.</p>

  <p class="calibre8">Telefonu kendini zeki gibi göstermeye çalışan o aptal delikanlının yüzüne kapatmak isterdi ama karnı acıkmıştı ve eve toplu taşıma araçlarıyla gitmek istemiyordu. Ne boktan bir haftaydı!</p>

  <p class="calibre8">“Tamam Alessandro, güzel bir pizza yemeye ne dersin?”</p>

  <p class="calibre4"><img alt="" class="calibre14" src="../Images/00010.jpg" /></p>

  <p class="calibre13">Kendini Nick adıyla tanıtan adam karanlıkta, mekândan çok uzak olmayan bir yerde park edip arabanın arkasına saklanarak yeni arkadaşıyla dışarı çıkan Paola’yı izledi. Onları takip etti. Sabırla pizzalarını yemelerini bekledi. Kulakları sağır edecek kadar yüksek müzik çalan başka bir mekâna gitmelerini izledi.</p>

  <p class="calibre8">Paola kendini eve bıraktırdığında saat gecenin üçüydü. Şehir dışındaki yerleşim yerlerinden birine gitmişlerdi. Tek ve iki odalı dairelerin yer aldığı büyük ve kare apartman bloklarının duvarları kirli, sıvası dökülmüş ve sprey boyalarla yazılar yazılıp resimlerle kaplanmıştı. İhtiyaç olması durumunda yerleşim yerinin sonunda arabalar için doğal gaz distribütörü olduğunu gösteren bir tabela vardı.</p>

  <p class="calibre8">Paola, apartmanın kapısında geceyi başka bir şekilde sonlandırmayı uman geçici ve tesadüfi eşiyle hızlıca vedalaştı.</p>

  <p class="calibre8">Birkaç dakika sonra ikinci kattaki pencerelerden birinde ışık yandı, bir süreliğine de olsa perdeleri kapatırken Paola’nın gölgesi göründü.</p>

  <p class="calibre8">“Mükemmel” diye düşündü adının Nick olduğunu söyleyen adam. Dairenin hangisi olduğunu tahmin etmekte hiç zorlanmamıştı.</p>

  <div class="mbppagebreak" id="top"></div>
</body>
</html>
