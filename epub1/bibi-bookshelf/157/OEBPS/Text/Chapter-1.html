<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Şah Mat</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="calibre9" id="filepos3502"><span class="calibre10"><span class="bold">BİRİNCİ BÖLÜM</span></span></p>

  <div class="mbppagebreak"></div>

  <p class="calibre8"><span class="italic">Gazete bayisinin içindeki genç adam, kendisine doğru gelmekte olan Adriana Maggesi’ye göz ucuyla baktı. Her akşam olduğu gibi bu farklı yürüyüşü daha uzaktayken tanımıştı: Neredeyse edepli denebilecek, hatta ona çekici gelen temkinli ve sakin adımlar.</span></p>

  <p class="calibre8"><span class="italic">O akşam da her sefer olduğu gibi genç adama gözlerinin rengini gösterecek ve parfümünü hissettirecek kadar yakından geçecekti…</span></p>

  <p class="calibre8"><span class="italic">Bir an için, bu bir göz yanılsaması bile olsa, kızın kendisine doğru baktığı izlenimine kapıldı.</span></p>

  <p class="calibre8"><span class="italic">Birkaç saniye sonra kız, gazetecinin önünden geçmişti bile ve gence onu yaşadığı binanın büyük kapısına anahtarı sokarken izlemekten başka bir şey kalmadı.</span></p>

  <p class="calibre8"><span class="italic">Genç adam, Adriana’yı izleyen başka gözler de olduğunu bilemezdi. Bunun kızı canlı olarak son görüşü olduğunu da…</span></p>

  <div class="mbppagebreak"></div>

  <p class="calibre11" id="filepos4731"><span class="calibre12"><span class="bold">Birinci Gün</span></span></p>

  <p class="calibre4"><span class="calibre12"><span class="bold">9 Nisan Cuma</span></span></p>

  <p class="calibre13"><span class="italic"><span class="bold">Akşam</span></span></p>

  <p class="calibre8">Claps her akşam olduğu gibi şehrin sinir bozucu trafiğini ardında bırakmış yaşlı Mercedes’i ile taşrada neredeyse asillere yaraşır bir edayla sakince yol alıyordu. Eve dönerken tercih ettiği gidiş şekli buydu: Sürüşe dikkatini farkında olmayacak kadar az vereceği bir hızda, sanki varacağı yere araba onu zekâsıyla kendi başına götürüyormuş gibi.</p>

  <p class="calibre8">Yolu neredeyse hiç görmüyordu, berrak Nisan akşamının aydınlık havası yanından geçip gitmekte olan tarlaların yarı karanlığıyla çelişiyordu.</p>

  <p class="calibre8">Her yeni günün bitiminde bir gezginin belirsiz sınırları içinde olabildiğince kalmak Claps için bir gereklilik gibiydi: Düşünmemek ve zihnin derinliklerindeki binlerce gürültünün arasında süzülmek.</p>

  <p class="calibre8">Bütçeler yok, projeler yok.</p>

  <p class="calibre8">Hatırlamak yok.</p>

  <p class="calibre8">Etrafını hiç göremiyordu ama hissediyordu, o bunu daha çok kokuları dinleyip hissetmek olarak adlandırıyordu; etrafta akan görüntüleri desteklemek, onları gerçek bir beden içine sokmak için kokular vazgeçilmezdi. Tıpkı bir orkestradaki baslar gibi. Sadece birkaç hafta, diye düşündü; birkaç hafta içinde otların kokusu her şeyin üstüne çökecek.</p>

  <p class="calibre8">Araba yolun sonundaki küçük bir tümseğin üstünden zıplayarak geçtikten sonra yalpalamaya başladı. Kafasını memnuniyetsizce çevirdi ve direksiyonun arkasında kalmış bir ışığın yandığını gördü: Yine “çok akıllı” süspansiyonların yağ pompasında kaçak vardı ve bu da amortisörlerin desteklenmesini engelliyordu. Tamir edilmesi için bin avrodan daha fazla harcamak gerekecekti.</p>

  <p class="calibre8">Arabası büyük silindirli, ikinci el ve on yaşını aşan bir Mercedes’ti. Bu tipteki konforlu ve büyük araçlar hoşuna gidiyordu. Yüzlerce ve binlerce kilometre yapabilirlerdi, eski bir lüks anlayışıyla hazırlanmış ve artık modası geçmiş modellerdi. İş arkadaşlarının dediği gibi tıpkı bir Çingene arabasına benziyordu ama belli bir yere kadar. Süspansiyon pompalarındaki bu arıza arabanın iki aylık bir zaman içerisinde çıkardığı üçüncü büyük arızaydı. Belki de artık yeni bir araba almanın vakti gelmişti, içinde her türlü konforlu aksesuarıyla park etmesi çok kolay olan şu küçük Japon arabalarından. Ama sorun Mercedes’i satmaktı. Bir galeri sahibi ona sabırla beklemek, arabayla gerçekten ilgilenen ve bu modelin tutkunu olan birini bulmak gerektiğini söylemişti. Tıpkı benim gibi bir sazan, diye düşünmeden edemedi Claps.</p>

  <p class="calibre8">Neredeyse adım adım ilerleyen ve olabildiğince yolun sağından gitmeye çalışan bir kamyonete ulaştı. Mercedes, Claps farkına bile varmadan uzun bir çizgi üzerinde ilerleyerek kamyoneti geçti.</p>

  <p class="calibre4"><img alt="" class="calibre14" src="../Images/00010.jpg" /></p>

  <p class="calibre13">Adamın elleri, sanki havada asılı kalmış gibi uzun süre öylece titreyerek durdu.</p>

  <p class="calibre8">Aynada, tıraş köpüğüyle kaplı yüzünü ve iki yanında sallanmakta olan ellerinin yansımasını görüyordu, sağ elinde bir ustura vardı.</p>

  <p class="calibre8">Ateşli gözlerine baktı, çok vakit yoktu ne de olsa. Farklı bir heyecan ya da onu ayıltacak bir enerji hissetmek zorunda mıydı? Ya da biraz korku mu duyuyor olmalıydı? Bu heyecan dalgası arasına dikkatle gizlenmiş ama şiddetli bir yumruk darbesine benzeyen bir korku.</p>

  <p class="calibre8">Oysa hiçbir şey yoktu, bunlardan hiçbirini hissetmiyordu.</p>

  <p class="calibre8">Kendini, sürekli planını tekrar kontrol ederken buluyordu. İçinde anlamını yitiren bir ayin gibi ritmik ve sürekli bir tekrar hâlini almıştı ve bunun duygularını bastırdığını hissediyordu, gerçek hayatı belirsiz kılan bir perde gibi. Birinci hamle, ikinci hamle ve üçüncü hamle… Ve sonra tekrar birinci hamle, ikinci hamle, üçüncü hamle… Tıpkı bir satranç maçı gibi.</p>

  <p class="calibre8">Tıraşı bırakıp yüzünü bol suyla duruladı, bu işi neden böyle alışılmadık bir saatte yaptığını hiç bilemiyordu. Evin duvarları arasında bir gölge gibi dolaştı. Pencereden yeni çökmüş gecenin ışıklarına baktı. Sonunda kendini bir koltuğa bıraktı ve karanlık ortamda yavaş yavaş rahatladı. Bileğindeki saati yavaşça çıkarıp dikkatle koltuğun koluna koydu. Çok az vakit kalmıştı.</p>

  <p class="calibre8">Birinci hamle, ikinci hamle, üçüncü hamle… Şah mat!</p>

  <p class="calibre8">İşte hepsi bundan ibaretti: Bir kombinasyon, rakibe savunma için hiçbir alternatif bırakmayan ve engellenemeyen bir zaferle sonuçlanan hamleler bütünü, şah ve mat!</p>

  <p class="calibre8">Şah mat… Şah mat… Şah mat…</p>

  <p class="calibre8">O gece böyle olacaktı.</p>

  <p class="calibre8">Şah ve mat!</p>

  <p class="calibre4"><img alt="" class="calibre14" src="../Images/00010.jpg" /></p>

  <p class="calibre13">Claps, uzun Mercedes’ini konağın önündeki araba yoluna zorlukla soktu. Her gün, büyük şehrin arkasında boylu boyunca sıralanan bu küçük kasabaları geçerek işinden evine kadar yaptığı yol çok da uzun değildi, toplasan yarım saati geçmezdi. Taşınalı neredeyse üç sene olmuştu ve her gün yaptığı bu kısa yolculuk, sakinleştiricilerin yarattığı ağır uyku hâliyle birleşip üstüne çöken gerçekle arasında bir ateşkes sağlıyordu. İlk zamanlarda bu kısa araba yolculuğunu keyifli bile buluyordu; insanlıktan yoksun, karmakarışık ve sıkıcı şehrin alışıldık büyük labirent yollarındansa bu daha iyiydi: Sarkmış ve yorgun suratlar, üzgün ve sinirli gülümsemeler, arada belki de tehlikeli birileri.</p>

  <p class="calibre8">Oysa bu kısa yolculuk her ateşkes gibi, yapay bir kayıtsızlık yaratmak için gerekli olan zamanı sağlıyordu.</p>

  <p class="calibre8">Claps elindeki uzaktan kumandaya bastı ve kapalı garajın kapısı açıldı, arabasını içeri soktu.</p>

  <p class="calibre8">İki araçlık bir garajdı, onun gereksinimleri için çok büyüktü tıpkı Mercedes ve bu ev gibi. Bu evi aldığında büyüklüğü en azından bir anlam taşıyordu, bir karısı vardı. Şimdi ise sadece uyumak için kullanacak başka bir yer de bulabilirdi.</p>

  <p class="calibre8">Garajın kapısını kapattı, alarmını çalıştırdı, evin giriş kapısına kadar üç beş adım yürüdü, şifreyi girerek hırsız alarmını kapattı, anahtarlarını kilide soktu ve kapıyı açtı.</p>

  <p class="calibre8">Titizlikle her günkü hareketlerini tekrarlayarak girdiği evde karşısına çıkanlar hoşuna gitmedi. Duvarlar çok beyazdı ve sonra yeninin o soğuk kokusu: Çok yeninin, hiç kullanılmamışın kokusu.</p>

  <p class="calibre8">Elbette yeniydi… Sadece üç yıldır orada yaşıyordu.</p>

  <p class="calibre8">Nihayetinde her şey bir yankıdan, ayak ve hareketlerinden çıkan seslerden, mobilyaların soğukça sergilenmesinden başka bir şey değildi; işte içinde bulunduğu yer ona böyle geliyordu.</p>

  <p class="calibre8">Claps yalnızdı hem de çok yalnız. Ama bu yalnızlığı çok sürmeyecekti, ertesi güne randevu almak için bir telefon görüşmesi yapacaktı.</p>

  <p class="calibre8"><span class="italic"><span class="bold">Gece</span></span></p>

  <p class="calibre8">Greta Alfieri çalıştığı televizyondaki haber programının yöneticisi Federico Montanari’nin onunla neden evinde görüşmek istediğini çok iyi biliyordu. Zaten Greta’nın da istediği buydu. Sonuçta kariyeri söz konusu olduğunda, bunun uğruna girmek zorunda kaldığı yatakların pek bir önemi yoktu. Şansı daha tam dönmemişti ve bundan dolayı Montanari’ninki önemli bir yataktı. Ülkede üç büyük yayın ağı vardı: İzleyici sayısı gün geçtikçe düşen devlet kanalları, gerçek rakipleri olan Mediaset ve izleyici çoğunluğunu elinde bulunduran onların kanalı Live Net. Yeteneklerine güveniyor olsa bile tek kaygısı, patronunun isteklerini tatmin edemeyerek bu cinsel birliktelikten memnun kalmama olasılığıydı.</p>

  <p class="calibre8">Aslında o akşam çok şanssız olduğu da söylenemezdi. Diğer yöneticiler ve çalışanlarla karşılaştırıldığında Montanari en azından genç ve yakışıklı bir erkekti. Maalesef biraz boş biriydi ama her zaman zeki ve başarılı görünmeye çalışırdı. Normalde böyle bir gece geçirmek için Montanari ona koşarak giderdi ama televizyon dünyası farklıydı; hem adamın yönetici kimliğinden dolayı Greta onun ayağına gidiyor olmayı sorun yapacak durumda değildi.</p>

  <p class="calibre8">Montanari girizgâh yaparak vakit kaybetmedi, tek bir kelime etmeden ona arkasından sarılarak boynunu öpmeye başladı, kısa sürede ellerini göğüslere doğru kaydırıp rahat bir hareketle bluzunun ve sütyeninin altına soktu, sıcak kadifemsi tenini okşamaya başladı.</p>

  <p class="calibre8">Greta Alfieri hafifçe eğilerek sırtını ona dayadı. “Önce bana içecek bir şeyler ikram edebilirdi pis domuz!” diye düşündü.</p>

  <p class="calibre8">Montanari arkadan sıkıca tutmaya devam ederek onu yatak odasına doğru götürdü. Odaya vardıklarında adamın elleri kadının bacaklarına doğru inip sonra tekrar eteğinin altından yukarı doğru çıkmaya başladı. Kadının tenine dokununca beklenmedik, memnun bir ifadeyle konuştu:</p>

  <p class="calibre8">“Jartiyer! Çekici ve seksi naylondan, ipeksi tene… Ve oradan da cennete geçiş. Söylenecek hiçbir şey yok, kültürlü bir sürtüksün sen.”</p>

  <p class="calibre8">“Canın cehenneme!” diye düşündü Greta, bir yandan da adamın daha çok heyecanlanması için istediklerini yapmasına yavaşça izin veriyordu. Sonrasında ise durumun kontrolünü ele alma vakti gelecek, onu bir heyecan ve zevk fırtınasıyla sarsacaktı.</p>

  <p class="calibre8">Yatağın üstüne oturup eteğini sıyırdı. Adamın öpücüğüne neredeyse abartılı denebilecek yapmacık bir tutkuyla karşılık verdi. Öpüşleri hiç bitmeyecek gibiydi. Gün içinde inanılmaz sayıda şeker tüketen Montanari nane kokuyordu: Nane ve güç. Ellerinden birini uzatıp yavaşça kadının göğüslerini açtı. İşte harekete geçme vakti neredeyse gelmişti. Greta onu, üstüne çekti.</p>

  <p class="calibre8">Montanari ürperdi. Greta, “Esas gösteri şimdi başlıyor tatlım!” diye düşündü.</p>

  <p class="calibre8">Beklenmedik bir şekilde Montanari kendini geri çekti, kadın şaşkın ve kaygılı bakışlarla bir süre hareketsiz kaldıktan sonra düşünceli bir ifadeyle sordu:</p>

  <p class="calibre8">“Ne oldu şimdi? Yanlış bir şey mi yaptım?”</p>

  <p class="calibre8">Montanari kadının kulağına fısıldayarak tekrar üstüne çıktı.</p>

  <p class="calibre8">“Henüz değil Greta… Önce senden benim için bir şey yapmanı isteyeceğim. Biraz farklı bir haz, küçük bir sapıklık diyebilirsin…”</p>

  <p class="calibre8">Kadının bedeninin irkildiğini fark ederek devam etti:</p>

  <p class="calibre8">“Korkma, öyle önemli bir şey değil, sadece fotoğraf çekeceğim, birkaç poz, artistik pozlar.”</p>

  <p class="calibre8">Greta Alfieri nane kokulu nefesi boynunda hissediyordu.</p>

  <p class="calibre8">“Kendin gibi sapık arkadaşlarına göstermek için mi?” dedikten sonra gülümsedi. Daha kötü bir teklif bekliyordu.</p>

  <p class="calibre8">“Belki birilerine gösteririm ama korkma seni tanıyamazlar… Çekmek istediğim tam olarak yüzün değil.”</p>

  <p class="calibre8">“Birilerinin beni tanıması eğlenceli olabilirdi!”</p>

  <p class="calibre8">Greta adamı bilerek takındığı baştan çıkartıcı bakışlarla süzerken yatakta doğrulup oturdu.</p>

  <p class="calibre8">“Hadi ama, bu oyun hoşuma gitti. Fotoğraf makineni al ve nasıl poz vermem gerektiğini söyle.”</p>

  <p class="calibre8">Montanari başka bir odaya gitti ve birkaç saniye sonra elinde polaroid fotoğraf makinesiyle geri döndü.</p>

  <p class="calibre8">“Tamamen çıplak mı olmam gerekiyor?”</p>

  <p class="calibre8">“Sadece çorapların ve ayakkabıların kalsın. Yatağa uzan, aferin sana işte böyle… Bacaklarını aç, biraz daha lütfen…”</p>

  <p class="calibre8">Greta’nın gözleri makinenin flaşıyla kamaştı. İtiraf etmesi gerekirse durumdan hiçbir memnuniyetsizliği yoktu, tenini gıdıklayan bir heyecan hissediyordu.</p>

  <p class="calibre8">Ardı ardına birkaç tane daha poz çekildi. Tıpkı puslu bir fantezi gibi birkaç saniye içinde fotoğraf kâğıdının üzerinde Greta Alfieri’nin vücudunun bir parçası ortaya çıkıyordu. Resmin kesiti müstehcen olduğu kadar kendine özgüydü ve soyut bir tablo izlenimi uyandırıyordu.</p>

  <p class="calibre8">“Ve şimdi sonuncusu, en önem verdiğim bu…” Montanari’nin bakışları ateşliydi, sesi heyecandan kesiliyordu. “Dön Greta, dirseklerinin üstüne dayanarak dört ayak üstünde dur.”</p>

  <p class="calibre8">“Düşündüğüm şeyin fotoğrafını çekmek istemeyeceksin diye umuyorum…”</p>

  <p class="calibre8">“Apollinaire’nin dizelerinde yazdığı gibi; ‘zevkin son durağı.’ O, en gizli ve en çok istenen şey.”</p>

  <p class="calibre8">Makinenin flaşı tekrar patladı.</p>

  <p class="calibre8">Greta yüzünü döndü. Montanari’nin yüzünde fantezinin verdiği zevkle etin tadına karşı artık dizginleyemediği arzu arasında kalmanın verdiği şaşkın bir ifade vardı. Greta yavaşça adama yaklaştı.</p>

  <p class="calibre8">“Oyun zamanı bitti, artık şu işi gerçekten yapalım…”</p>

  <p class="calibre4"><img alt="" class="calibre14" src="../Images/00010.jpg" /></p>

  <p class="calibre13">Adriana Maggesi darbenin şiddetiyle yere düştü.</p>

  <p class="calibre8">Bilincini tümüyle kaybetmedi ama zihni sersem ve kendine güvensiz bir şekilde işlemeye başladı. Uyum sağlayamıyor ve etrafında olup bitene anlam veremiyordu. Sanki bir tokmak darbesiyle çıkan gonk sesiyle her şeyin bir uyum içerisinde titremesi gibi.</p>

  <p class="calibre8">Ne kadar olduğunu bilemediği bir süre sonra içinde kendini önünde beliren siyah uçuruma bırakmama isteği yeşerdi, hâlâ düşüncelerini bir sıraya dizemiyordu. Her çabası kendisini boğan o karaltıdan kurtulmak içindi.</p>

  <p class="calibre8">Sıcak bir şey kafasını ıslatıyordu, yoğun ve üstünü boyayan bir sıvıydı bu…</p>

  <p class="calibre8">Evet ya! Yeni bisikletiyle bahçede gezerken düşmüştü. Şimdi annesi doğal olarak sinirlenecekti, elbiseleri toz toprak içinde kalmıştı ve belki de dirsekle dizlerinden akan kanla lekelenmişti. Elbiseyi çok net görüyordu, renkli küçük çiçek motifleriyle bezenmiş beyaz bir elbise, annesi elbiseyi dolaptan çıkardığında burnuna gelen temiz çamaşır kokusunu hatırladı.</p>

  <p class="calibre8">Önünden bir gölgenin geçtiğini gördü: Annesi yardımına koşmuştu…</p>

  <p class="calibre8">Ama hayır, Tanrım hayır! Önündeki o şaşkın gölge annesi olamazdı. Birden hatırladı, annesi öleli neredeyse beş yıl olmuştu.</p>

  <p class="calibre8">Gerçek, onu aldığı vahşi darbe kadar sarstı. Adamın kendisine yaklaştığını net bir şekilde gördü, elinde parlak ve keskin bir şey vardı…</p>

  <p class="calibre8">Bağırmak, kaçmak istedi.</p>

  <p class="calibre8">Sadece hıçkırabildi:</p>

  <p class="calibre8">“Lütfen… Lütfen…”</p>

  <p class="calibre8">Sonra ikinci darbeyi hissetti.</p>

  <p class="calibre8">İlkinden çok farklıydı, bu sefer her şeyi anladı. Bıçağın ucunun bedenine girerken zorlanarak durduğunu, yeni bir enerjiyle liflerini gererek sonunda etini parçaladığını net bir şekilde hissetti.</p>

  <p class="calibre8">Acı hissetmediği için şaşıracak vakti olmadı, hemen sonra bir darbe daha aldı ve sonra bir tane daha ve bir tane daha… Göğsü parçalanana kadar.</p>

  <p class="calibre8">Ölene kadar dört darbe sayabildi, bir yandan da “Yeter… Yeter…” diye düşünüyordu. Burun deliklerinde ise hâlâ o küçücük elbisesinin kokusu vardı.</p>

  <p class="calibre4"><img alt="" class="calibre14" src="../Images/00010.jpg" /></p>

  <p class="calibre13">Adam, elindeki bıçak yere düşerken göğsünde deli gibi atan kalbini dinleyerek derin bir nefes aldı. Her şey kırk saniyeden fazla sürmemişti ve genç kadın önünde cansız bir şekilde yatıyordu.</p>

  <p class="calibre8">Planı kurallara uygun işliyordu.</p>

  <p class="calibre8">Bu birinci hamleydi.</p>

  <p class="calibre8">Sırada ikinci hamle vardı.</p>

  <p class="calibre4"><img alt="" class="calibre14" src="../Images/00010.jpg" /></p>

  <p class="calibre13">Greta Alfieri bir sigara yakarak kendini sırtüstü yatağa bıraktı. Yanında uzanan Montanari hâlâ zevk bulutlarının üstündeymiş gibiydi.</p>

  <p class="calibre8">“Bu çok güzeldi Federico ama ben aslında senden canımı sıkan bir konuyla ilgili görüşmek için randevu istemiştim.”</p>

  <p class="calibre8">Montanari umursamaz bir tavırla ona doğru döndü.</p>

  <p class="calibre8">“Dinliyorum Greta, ne arzu edersin?”</p>

  <p class="calibre8">“Biliyorsun zaten, sana daha önce de bahsettiğim bir projeyle ilgili.”</p>

  <p class="calibre8">“Bu hiç de ufak bir mesele değil…” dedi Montanari kelimeleri geveleyerek.</p>

  <p class="calibre8">Greta Alfieri enerjik bir şekilde doğrularak yatakta oturdu.</p>

  <p class="calibre8">“Hadi ama bu gerçek bir başarı olacak! Düşün biraz. En çok televizyon izlenen akşam saatlerinde, araştırmacı gazetecilik, konusu çözülmemiş ya da sonucu şaibeli suçlar…”</p>

  <p class="calibre8">Montanari’nin ilgisi konudan çok Greta’nın göğüslerindeydi. Greta heyecanla anlatmaya devam etti:</p>

  <p class="calibre8">“Stüdyo konukları; tanıklar, olayda yer alan kişiler ve tarafların avukatları olacak. Bir de Poirot…”</p>

  <p class="calibre8">“Poirot mu?”</p>

  <p class="calibre8">“Affedersin ben onu böyle adlandırıyorum, aslında bahsettiğim kişi Remo Gerets, Belçika polisi eski üst düzey yetkilisi. Ülkesinde neredeyse efsanevi denebilecek bir karakter, son derece karmaşık vakaları çözmüş. Maigret ve Poirot’un birleşimi olan bir kişi yani. Öyle bir karakter ki televizyon bunu asla atlamaz, onu ilk geceden göklere çıkaracaklar! Delilleri inceleyecek, karanlık kalan ve daha derinlemesine üstüne düşülmesi gereken konuları ortaya çıkaracak… Şimdiden onu işin içindeki kişileri sorgularken görür gibiyim…”</p>

  <p class="calibre8">“Sorgulamak mı? Stüdyoda mı?”</p>

  <p class="calibre8">“Aynen öyle; evlerinde programı izleyenlerin kendilerini canlı yayında gerçek bir soruşturmaya katılıyormuş gibi hissetmeleri gerek. İzleyiciler bulutların üstüne çıkacak ve adamımız en usta televizyoncuları bile zora sokacak kadar başarı elde edecek.”</p>

  <p class="calibre8">“Ve doğal olarak sunucu sen olacaksın…”</p>

  <p class="calibre8">Montanari o saatte ve içinde bulundukları durumda iş konuşmayı hiç istemiyordu, ellerini uzatarak kadının göğüslerini okşadı.</p>

  <p class="calibre8">Greta, Montanari’nin ellerini kararlı bir hareketle iterek cevapladı:</p>

  <p class="calibre8">“Bu çok açık değil mi? Dinle beni, hem de çok pahalıya bile patlamayacak bir program, sadece stüdyo konuklarının eline tutuşturulacak üç beş kuruş ve daha önce basında yer almamış açıklamalar yapacak kişilere de iyi bir ödülle hallolacak her şey…”</p>

  <p class="calibre8">Montanari alaycı bir şekilde gülümseyerek konuştu:</p>

  <p class="calibre8">“Güzel ya da saçma bir fikir olmasının önemi yok.”</p>

  <p class="calibre8">“Elbette!” diyerek karşılık verdi Greta, sinirli olduğunu belirtmek için her kelimeyi vurgulayarak devam etti:</p>

  <p class="calibre8">“Zaten senin ilgi alanların başka… Ama masraflar konusuna geri dönecek olursak Gerets birinci sınıf seyahat veya tatille rahatlıkla ikna edilebilir.”</p>

  <p class="calibre8">Montanari sonunda boyun eğerek konuyu tartışmak üzere yatakta doğruldu.</p>

  <p class="calibre8">“Hım, çok da orijinal bir fikir olduğu söylenemez, daha önce buna benzer programlar yapıldı.”</p>

  <p class="calibre8">“Doğru kelimeyi kullandın: Benzer! O programları sunanlar hep araştırmaları yürütenlere ve devlet yetkililerine zarar vermekten korkan, suya sabuna dokunmayan kocaman kadınlar oldu… Biz daha saldırgan olacağız, kimsenin kuyruğuna basmaktan çekinmeyeceğiz ve… Ve seyirciler de bizden yana olacak. Hem sonra senin de belirttiğin benzer programlar nihayetinde çok iyi izleyici sayılarına ulaştı.”</p>

  <p class="calibre8">“Eh, ama yeni yayınların kararını veren kişinin ben olmadığımı biliyorsun.”</p>

  <p class="calibre8">“Ama program senin yöneticisi olduğun haber bültenleriyle paralel gideceğinden konuyla ilgili senin fikrin mutlaka dikkate alınacaktır. Cattanei ile konuş…”</p>

  <p class="calibre8">Montanari yorgun bir gülümseme takındı.</p>

  <p class="calibre8">“Bu gecenin bedeli bu öyle değil mi? Genel müdüre senin projeni savunmak.”</p>

  <p class="calibre8">“Ona projemi anlatmak. Destekle beni.”</p>

  <p class="calibre8">“Onu yarın sabah göreceğim…”</p>

  <p class="calibre8">Montanari esneyerek saatine baktı ve ekledi.</p>

  <p class="calibre8">“Düzelteyim bu sabah… Tanrım! Neredeyse sabah olmuş ve ben hiç uyumadım.”</p>

  <p class="calibre8">Greta Alfieri yataktan kalkıp giyinmeye başladı.</p>

  <p class="calibre8">“Burada kalmayacak mısın?”</p>

  <p class="calibre8">“Belki bir dahaki sefere.”</p>

  <p class="calibre8">Montanari kafasını sallayıp gülerek konuştu:</p>

  <p class="calibre8">“Resmen statünü yükseltmeye çalışıyorsun. İticisin ve fahişesin…”</p>

  <p class="calibre8">Sesinde en ufak bir ayıplama yoktu.</p>

  <p class="calibre8">“Bu meslekte hepimiz kendi tarzımızda biraz öyle değil miyiz?”</p>

  <p class="calibre8">“Tamam. Cattanei ile projen hakkında konuşacağım ve onu ikna etmeye çalışacağım.”</p>

  <p class="calibre8">Greta, Montanari’nin çektiği yere saçılmış fotoğraflara bakarak kapıya yöneldi.</p>

  <p class="calibre8">“Koleksiyonun geniş mi?”</p>

  <p class="calibre8">“Hiç de azımsanacak gibi değil: Yeni yüzler, yani yüzler derken lafın gelişi, bazıları genelevlerden tanımadığım kadınlar, geri kalanı ise senin gibi ünlü olmak üzere olanlar.”</p>

  <p class="calibre8">Greta eğilip yerden son çekilen fotoğrafını aldı.</p>

  <p class="calibre8">“Bu bende kalsın.”</p>

  <p class="calibre8">Montanari karşı çıktı:</p>

  <p class="calibre8">“Yok onu alma, o benim için en önemli olanı.”</p>

  <p class="calibre8">Greta Alfieri çoktan dışarı çıkmak üzereydi, kapıdan başını uzattı ve şöyle dedi:</p>

  <p class="calibre8">“Sen Cattanei’yle konuş, ondan sonra sana fotoğrafı iade edeceğim ve başkalarını çekmek için de vaktimiz olacak.”</p>

  <p class="calibre8">Biraz sonra arabasında direksiyonun başındaydı.</p>

  <p class="calibre4"><img alt="" class="calibre14" src="../Images/00010.jpg" /></p>

  <p class="calibre13">Greta akşam araba kullanmayı severdi, bu onda güçlü olduğu hissini uyandırırdı, kendini şehrin hâkimi gibi hissederdi. Birçok defa nereye gideceğini bilmeden, hislerinin onu sürüklemesine izin vererek sürdüğü olmuştu.</p>

  <p class="calibre8">Beklenmedik bir şekilde telefonu çalmaya başladı.</p>

  <p class="calibre8">Arayan kanalın redaksiyon bölümünden gece nöbetindeki Eugenio Neri’ydi.</p>

  <p class="calibre8">“Greta? Sekreter çıkacak diye düşünmüştüm…”</p>

  <p class="calibre8">“Önemli bir şey mi var?”</p>

  <p class="calibre8">“Hayır, sanmam ama asla bilinmez… Belki işin içinden ilginç bir şeyler çıkabilir. Bir cinayet söz konusu. Bir kadın kendi evinde öldürülmüş.”</p>

  <p class="calibre8">“Tek bildiğin bu mu yani?”</p>

  <p class="calibre8">“Bilgi alması için olay yerine birini göndermeyi düşünüyordum, sonra yarın sabah sen inceleyip özel bir haber yapılmalı mı yoksa basit bir haber olarak mı verilmeli karar verirsin diye düşündüm.”</p>

  <p class="calibre8">Greta’nın uykusu yoktu, ayrıca eve gitmek de istemiyordu.</p>

  <p class="calibre8">“Ben giderim, bana adresi ver” dedi.</p>

  <p class="calibre8">Kısa sürede olay yerine vardı. Şehir merkezine yakın bölgelerde bulunan birçok diğer yapıya benzeyen bir binaydı burası. Giriş kapısının önüne park etmiş polis arabalarının dönen mavi lambaları binanın yüzeyinde büyük ve garip gölgeler yaratıyordu. İki polis tarafından girişin yasaklandığı büyük bina kapısının önünde küçük bir grup insan vardı ve Greta bunların arasında basılı işlerden bir mesai arkadaşının olduğunu gördü. Arabasını karşı kaldırımın önüne park etti ama inmedi, işine yarayacak bilgiler alabileceğini umduğu birilerinin gelmesini bekleyerek direksiyonda oturmaya devam etti, ne de olsa gün içi haberleri için önünde oldukça fazla zaman vardı. Birkaç dakika sonra sabrı beklenenden daha fazlasıyla ödüllendirildi. Binadan bir polis memuru çıktı ve hızlı adımlarla görev aracına doğru ilerledi. İkisinin bakışları bir an için kesişti. Adam arabanın camına doğru eğilerek sürücü koltuğundaki mesai arkadaşıyla kısa bir şeyler konuştu. Sonra kendisini izleyen kimse olmadığından emin olmak için etrafı kontrol etti ve Greta Alfieri’ye kafasıyla hızlıca bir işaret yaparak acele etmeden yan sokağa doğru yöneldi.</p>

  <p class="calibre8">Greta motoru çalıştırmadan önce adamın köşeyi dönüp gözden kaybolmasını bekledi. Sonra arabayı yavaşça ters tarafa doğru sürüp tenha bir yerden dönerek biraz önce polis memurunun gözden kaybolduğu sokağa girdi. Adama yetiştiğinde kaldırıma yanaştı ve memur hızla arabaya bindi. Hiçbir girizgâh yapmadan konuşmaya başladı:</p>

  <p class="calibre8">“Maktul bir kadın, Adriana Maggesi, yirmi sekiz yaşında, apartmanın beşinci katındaki bir dairede yalnız yaşıyormuş. Zarf açacağıyla öldürülmüş, hem de inanılmayacak kadar çok sayıda darbeyle… Gerçekten de vahşet yüklü bir cinayet.”</p>

  <p class="calibre8">“İlginç, şehirde yeni bir canavarımız mı var yani?”</p>

  <p class="calibre8">“Belki. Hadi uzaklaşalım buradan. Bizi birlikte görmelerini istemiyorum.”</p>

  <p class="calibre8">“Adriana Maggesi…” Greta Alfieri arabayı hareket ettirip hızlı bir U dönüşü yaptı. “İsim tanıdık değil.”</p>

  <p class="calibre8">“Eğer öğrenmek istediğin buysa ünlüler dünyasından değil. Resmî belgelerde memur olarak kayıtlı” dedi ve sırıtarak ekledi. “Politikacı ya da ünlü sanatçılardan biriyle gizli bir ilişkisi yoksa ünlü olamamış olması da çok doğal.”</p>

  <p class="calibre8">“Güzel bir kadın mıymış?”</p>

  <p class="calibre8">“Evet, gerçekten de çok güzelmiş.”</p>

  <p class="calibre8">“Yukarı çıkıp bir göz atmamı sağlayabilir misin?”</p>

  <p class="calibre8">“Lafını bile etme, olayları kontrol altında tutmak için Sensi hemen olay yerine damladı, senin ziyaretinin hoşuna gideceğini pek sanmıyorum.”</p>

  <p class="calibre8">“Sensi mi? O kadar önemli bir olay mı yani bu?”</p>

  <p class="calibre8">Adam kayıtsızca omuzlarını kaldırdı.</p>

  <p class="calibre8">Greta konuşmaya devam etti:</p>

  <p class="calibre8">“Öyle bile olsa, bana pek de birinci sayfa haberiymiş gibi gelmiyor: Bu lanet şehirde kendi evinde öldürülmüş bir kadın halkın pek de ilgisini çekmez…”</p>

  <p class="calibre8">“Bu senin düşüncen; ama bir şey var ki bunun düşünceni yarın akşama kadar değiştireceğine eminim.”</p>

  <p class="calibre8">“Katille mi ilgili? Kim olduğunu biliyor musunuz? Onu yakaladınız mı?”</p>

  <p class="calibre8">Adamın yüzünü kötü bir gülümseme kapladı.</p>

  <p class="calibre8">“İlk önce bir konuya açıklık getirmemiz gerek benim sevgili tatlı gazetecim…”</p>

  <p class="calibre8">“Ne diyeceğini biliyorum ama sana temin ederim ki…”</p>

  <p class="calibre8">Adam, onun lafını bitirmesine izin vermedi.</p>

  <p class="calibre8">“Geçen ay size birçok iyi bilgi sağladım, karşılığında bana üç kuruş para verip bir araba dolusu güzel laf ettiniz. İyi, bu güzel laflar umurumda bile değil, beni para daha çok ilgilendiriyor. Eğer bilgi önemliyse ve bunu size iletmek için kellemi tehlikeye atıyorsam bunun karşılığı düzgün ödenmeli.”</p>

  <p class="calibre8">“Neler olduğunu biliyorum ve inan bana bundan dolayı çok sinirlendim, masamı bile yumrukladım. Sorun çözüldü, artık böyle bir şey yok. Eğer vereceğin bilgi değerliyse sana garanti ederim ki karşılığını fazlasıyla alacaksın.”</p>

  <p class="calibre8">Adam bir an düşünür gibi gözüktü.</p>

  <p class="calibre8">“Sana inanmak istiyorum ama bu defa problem çıkmasa iyi olur, aksi takdirde bundan sonra haberleri ANSA’dan almak zorunda kalacaksın.”</p>

  <p class="calibre8">“Sakin ol, tamam, karşılığını alacaksın dedim. Şimdi konuş.”</p>

  <p class="calibre8">“Bahsettiğim şey şu…”</p>

  <div class="mbppagebreak"></div>
</body>
</html>
