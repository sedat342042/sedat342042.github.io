<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Şah Mat</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="calibre9" id="filepos989898"><span class="calibre10"><span class="bold">SONSÖZ</span></span></p>

  <div class="mbppagebreak"></div>

  <p class="calibre11" id="filepos989998"><span class="calibre12"><span class="bold">Üç Gün Sonra</span></span></p>

  <p class="calibre15">Greta, Sensi’nin ofisindeydi, geçen iki gün boyunca birçok şey anlatıp açıklamak zorunda kalmıştı ve olayla ilgili her şey yerli yerine oturmuştu. Ofiste yalnızdılar.</p>

  <p class="calibre8">Sensi’nin Greta’ya karşı düşmanlığı pek de azalmışa benzemiyordu.</p>

  <p class="calibre8">“Güç ve para; bunlar Cattanei’yi yöneten şeytanlardı. Dünya tarihi kadar eski bir hikâyedir bu.” Düz bir sesle olayları sıralamaya başladı. “Cattanei satın aldığında, Live Net o zamanlar Dost Kanal adlı küçük ve yerel bir televizyon kanalı değil miydi…?”</p>

  <p class="calibre8">Greta’ya, yüzüne silah doğrultarak konuşan Cattanei’nin sesini duyuyor gibi geldi.</p>

  <p class="calibre4"><img alt="" class="calibre14" src="../Images/00010.jpg" /></p>

  <p class="calibre13"><span class="italic">“On yıl önce; siz aramıza katıldıktan ve biz büyümeye başladıktan biraz daha sonraydı… Kendi bölgemizde birkaç evde seyredilen bir kanalken çok kısa bir sürede en çok izlenilen bölgesel televizyon kanalı olduk. Reklam gelirleri önemsenecek kadar arttı; artık birkaç hafta önceki üç kuruşluk paralar değildi alınan. Politikacılar, yani önemli politikacıları kastediyorum belediye ya da ilçe yöneticilerini değil, bizimle ilgilenmeye başladı ve onlarla birlikte bizim için yeni bir çağ başladı; göz önünde tutulan bir değer hâlini aldık. Sonraki iki yıl boyunca ülkenin büyük bölümüne yayılmış bölgesel ağlarla ilişkilerimizi daha da kuvvetlendirdik. Neredeyse güncel denebilecek programlar yapmaya başladık, hatta bunların bazılarını bağımsız bir şekilde kendimiz ürettik; yavaş yavaş bazı filmlerin ve spor olaylarının telifini almaya başladık. Ama her şey bir yana ulusal haber programı doğdu. Bunu biz üretiyorduk ve bağlı olan kanallar, yerel haber programlarından önce yayınlıyorlardı.”</span></p>

  <p class="calibre8"><span class="italic">“Montanari o zaman geldi…” diye ekledi Greta.</span></p>

  <p class="calibre8"><span class="italic">“O ve şov dünyasından birkaç yıldız. Artık bunun altından kalkacak gücümüz vardı çünkü. Etrafımızdaki ilgi kadar seyircilerimiz de artıyordu. Politikacılar bizimle daha çok ilgilenip yardımcı olmaya istekli görünüyorlardı, bankalar borsada hisselerimize değer katıyordu. Bağlı olduğumuz iki yayın kuruluşunu satın aldık. Artık ulusal toprakların yüzde altmış beşinde yayın yapıyorduk ve bunun yüzde kırk ikisi oranında bir izlenme elde ediyorduk. Büyük sıçrama için hazırdık…”</span></p>

  <p class="calibre8"><span class="italic">“… Ulusal yayın kanalı olmak.”</span></p>

  <p class="calibre8"><span class="italic">“Büyük cesaret gerektiriyordu. Rai ve Mediaset çok büyüktü ve Montecarlo hızlı bir şekilde genişliyordu. Pazar, mevcut yedi kanal, uydu yayınlarıyla ortaya çıkan Pay-TV ve dijital yayınlarla her şeye doymuş görünüyordu. Ama bizim kendi güzel programlarımız ve çok başarılı uzmanlarımız vardı…”</span></p>

  <p class="calibre8"><span class="italic">“… Ve birkaç işe yarayacak politikacı. Konuyla hiç ilgisi yok elbette” diyerek alay etti Greta.</span></p>

  <p class="calibre8"><span class="italic">“Bu alanda destek aldık denebilir, kamuoyu oluşmasında bizim mütevazı bütçemize bir destek. Belirttiğim gibi bankaların çok katkısı oldu, finansal desteğe ne kadar ihtiyacımız olduğunu Tanrı bilir. Ama sadece bunlar da değil; özel ve kamu alanındaki büyük firmalardan gelen inanılmaz reklam gelirleri, finansal düzenlemelere yönelik yeni çıkan kanunlar karşısında parlamentonun koruması… Kısacası, bütün ülkeye yayılabilmek için bağlı kanalları ve belirli bir izleyicisi olan yerel kanalları alarak sıçrayışa geçtik. Şu an evimiz gibi olan yayın merkezinin temellerini attık.”</span></p>

  <p class="calibre8"><span class="italic">“Tabii yer için tek bir kuruş ödemediniz…”</span></p>

  <p class="calibre8"><span class="italic">“Foresti adlı şirket tarafından bize çok küçük tutarlara satıldı.”</span></p>

  <p class="calibre8"><span class="italic">“Başka bir deyişle, maddi destekçimiz ve dostumuz, yayın merkezimizi zararına maliyetlerle inşa etti.”</span></p>

  <p class="calibre8"><span class="italic">“Ama karşılığında kanaldan hisse satın aldı, kesinlikle adil bir alışveriş Greta. Her şey yolunda gidiyordu, sıçrama tahtasının üstündeydik, ulusal kanala hayat verme zamanı gelmişti. İşte tam o sırada karşımızda beklenmedik bir engel bulduk, görmezden gelemeyeceğimiz ve her şeyi mahvetmesine izin veremeyeceğimiz bir engel…”</span></p>

  <p class="calibre8">“Cattanei’nin yönetimi altında” diyerek sözlerine devam etti Sensi. “Bu küçük yayın kanalının büyümesi önlenemezdi ama aniden bir sorun çıktı…”</p>

  <p class="calibre8">“Ülkenin güneyindeki merkezlere yayılmak.”</p>

  <p class="calibre8">“Aynen öyle. Tüm güney kırsalı, Lazio’nun güneyi, Puglia, Molise ve Basilicata bölgelerinin kayda değer bir bölümü yayın ağında bir delik gibiydi. Cattanei’nin ulusal ağ oluşturmak için harcadığı tüm çabaları boşa çıkaran bir bölge… Bölgede yayın yapan televizyon kanalının izlenme oranları çok düşük olsa bile Live Net’in sinyallerinin kesilmesine yetecek kadar güçlü bir anteni vardı. Televizyonun sahipleri tam satışı kabul ettikleri anda birden geri adım attılar.”</p>

  <p class="calibre8"><span class="italic">“İlk olarak fiyatı yükseltmeyi düşündük ama yaptığımız teklifler firmanın değerinin çok üstünde olduğu hâlde kabul edilmedi.”</span></p>

  <p class="calibre8"><span class="italic">“Bu işte onları satın almak isteyen Mediaset’in parmağı olduğu söyleniyordu…”</span></p>

  <p class="calibre8"><span class="italic">“Kim bilir? Bunlar kesinliği olmayan söylentiler. Elbette reklam pastasından pay alacak yeni bir rakip kimsenin hoşuna gitmez ama böyle bir firmanın ortaya çıkması stratejik açıdan ilgiye değerdi, en azından benim için öyle.”</span></p>

  <p class="calibre8"><span class="italic">Cattanei sözlerine kısa bir ara verdi ama gözleri Greta’dan bir saniye olsun ayrılmadı. Silahı doğrulttuğu elinde hiçbir yorgunluk belirtisi yoktu.</span></p>

  <p class="calibre8"><span class="italic">“Olabilecek her yerden yardım istedik; politikacılardan, bankalardan, reklam verenlerden. Ama yaptığımız her türlü baskı boşa çıkıyordu. Televizyonun sahibi satmıyordu. Küçücük bir yerel kanal bizi uçuruma itiyordu. Girdabın eşiğindeydik, finansal durumumuz bizi iflasa sürüklemek üzereydi, bizi bir tek ulusal yayın ve reklam yayını gelirleri kurtarabilirdi. Birkaç büyük müşteri reklam sayısını düşürdü, bizi o ana kadar idare eden bankalar agresif bir tutum sergilemeye başladı, politikacıların toplantıları her geçen gün biraz daha artıyordu ve telefonlarımıza karşılık alamıyorduk.”</span></p>

  <p class="calibre8"><span class="italic">“Nihayet sonunda sahibi sattı ve o küçük antenle yayın yapan televizyon kanalını satın aldık.”</span></p>

  <p class="calibre8"><span class="italic">“Biz diyerek bahsetmeniz çok hoşuma gitti Greta, tüm olanlara rağmen kendinizi hep bizden biri olarak hissettiniz.”</span></p>

  <p class="calibre8"><span class="italic">Greta acı bir şekilde gülümsedi.</span></p>

  <p class="calibre8"><span class="italic">“Bana bu yolu öneren Foresti oldu. Onun ekibi kırsal alanda büyük yollar açmak ve asfaltlamakla ilgili çalışmalar yapmış ve orada çalışabilmek için çok farklı yerel gerçeklerle yüzleşmek zorunda kalmıştı…”</span></p>

  <p class="calibre8">“Cattanei köşeye sıkışmıştı; her şey üstüne çökmek üzereydi. Bu yıkımı önlemek için her şeyi yapmaya razıydı. Yerel bir politikacıyla görüştü ve bu kişi onu o bölge üstünde çok sözü geçen biriyle tanıştırdı…”</p>

  <p class="calibre8">“Mafya…”</p>

  <p class="calibre8">Sensi başıyla onayladı.</p>

  <p class="calibre8">“Belki ne şekilde davranması gerektiğini bile bilmiyordu. Bu konunun mafya ile ilgisi yoktu. Televizyon bir notere aitti ama akıllı bir gazeteci olan ve ustalıkla yoluna devam eden yeğenini yönetici yapmıştı. Birkaç gün boyunca hiçbir şey olmadı; bu sıra dışı girişim de bir işe yaramamış gibi gözükmekteydi. Ama sonra bir akşam birisi noterin yeğenini evinin önünde bekleyip iki ölümcül silah darbesiyle ortadan kaldırdı. Bir sonraki hafta noter, televizyonu Live Net’e sattığına dair sözleşmeyi imzaladı.”</p>

  <p class="calibre8">“Nicola Greco mu vurdu?”</p>

  <p class="calibre8">Sensi ellerini iki yana açtı.</p>

  <p class="calibre8">“Yıllar sonra sizin evinizde ölü olarak bulunduğunda üzerinde aynı silah vardı Greta.”</p>

  <p class="calibre8"><span class="italic">“Yerel kişilerin yardımıyla bizi uçurumun kenarına getiren o televizyonu satın aldık ve nihayet bundan iki ay sonra ulusal yayınlarımıza başladık. Artık aradığımızda politikacılara ulaşıyorduk, bankalar sakinleşmişti ve reklamlar su gibi akmaya başlamıştı. O günden bu yana şu anki hâlimizi alana kadar büyümekten başka bir şey yapmadık: İlk ulusal yayın kanalı.”</span></p>

  <p class="calibre8"><span class="italic">Greta gözlerini kapadı, bir süre için evde sadece sessizlik vardı.</span></p>

  <p class="calibre8"><span class="italic">“Ama Morganti ve Maggesi… Ve diğer tüm kurbanların bu olayla ne ilgisi var?”</span></p>

  <p class="calibre8"><span class="italic">“Oraya da geleceğim. Size bunun yıllar öncesine dayanan uzun bir hikâye olduğunu söylemiştim.”</span></p>

  <p class="calibre8"><span class="italic">Cattanei doğru kelimeleri bulmaya çalışarak konuştu:</span></p>

  <p class="calibre8"><span class="italic">“Siz Doktor hanım, bizim kanalımızın mevcut finansal stratejilerini iyi bilirsiniz.”</span></p>

  <p class="calibre8"><span class="italic">“Borsada halka açılmak üzere olduğunu biliyorum.”</span></p>

  <p class="calibre8"><span class="italic">“Bu, rakibe ayak uydurmak için çok büyük bir gereklilik. Zor bir dönem geçiriyoruz ve bu büyümenin getirdiği bir kriz. Şu anki durumumuza gelebilmek için geçtiğimiz yıllar boyunca yayınevleri, spor olaylarına yönelik telifler ve basın kuruluşları satın aldık… Birçok yayın çekip bunları dünyaya satmaya çalıştık. Dolayısıyla yüksek meblağlarda borçlandık. Bugün dijital çağ kapımızda; bu, pazar için mutlak bir devrim. Rekabet çok acımasız olacak ve bunu yalnız başımıza asla başaramayız, eziliriz ve borçların altından kalkamayız, kısaca çok az bir zamanda havaya uçarız. Borsada hisselerimizin halka açılması tek çare, tartışmasız tek çözüm.”</span></p>

  <p class="calibre8"><span class="italic">Greta yavaş yavaş bir şeyleri anlamaya başlamıştı:</span></p>

  <p class="calibre8"><span class="italic">“Morganti pazardaki hisselerin yönetimiyle ilgilenen bir bankada çalışmıyor muydu?”</span></p>

  <p class="calibre8">“Şimdi günümüze dönelim…” dedi Sensi. “Live Net en büyüklerden biri olmuştu ve borsada halka açılması bir gereklilik hâlini almıştı. Bu işlemi ve kanalın finansmanı olan şirketin işlerini takip eden banka, Morganti’nin çalıştığı bankadan başkası değildi. Morganti çok büyük görevlerde karar mekanizması olarak bulunmuyordu ama tarafsızlığına güvenilerek ona stratejik açıdan çok hassas olan bu görev verildi: Çok küçük bir şirket olan ve Live Net’in malzemeleriyle diğer ihtiyaçlarını satın aldığı Gold Wave’in hesap ve bütçelerini kontrol edip değerlendirmesi gerekiyordu, her şeyin kurallara uygun olduğunu takip edecekti.”</p>

  <p class="calibre8">“Ve bu, kanalın borsaya girmesinde çok büyük önem taşıyordu…”</p>

  <p class="calibre8"><span class="italic">“Birazdan ne demek istediğimi anlayacaksınız, her şeyde onun onayı gerekiyordu. Mali tablolar üstündeki herhangi bir sorun, işlerin şirketin hayatta kalması için gerekli koşul ve zamanda ilerlemesine engel olurdu.”</span></p>

  <p class="calibre8"><span class="italic">Morganti kontrol etmek ve değerlendirmek zorundaydı. Greta, Vittorio’ya götürdüğü CD’de neler olabileceğini anlamaya başlamıştı.</span></p>

  <p class="calibre8"><span class="italic">“Aslında bankanın Gold Wave üstünde yapacağı araştırma sadece formalite icabıydı. Bankada oldukça yüksek kredilerimiz olduğundan dolayı alacakları faizin tekerine çomak sokmamak için hisselerimizin borsaya girerek halka açılmasını onlar da destekliyordu.”</span></p>

  <p class="calibre8"><span class="italic">“Kendileri maruz kalmamak için yükü küçük yatırımcı ve sermayedarların omzuna yıkmak gibi mi?”</span></p>

  <p class="calibre8"><span class="italic">“Bankalar hayır kurumu değildir sevgili Greta’m. Neyse, Morganti bu işi çok hevesle üstlendi, burnunu her şeye soktu ve bir önceki yılların bütçelerini karıştırmaya başladı. Gold Wave’le bizim ilişkimizi ve diğer firmalarla yaptığı telif anlaşmalarını didiklemeye başladı. Ve Gold Wave’in bize sattığı şeylerin zaten daha önceden başka firmalar üzerinden geçirildiğini fark etti, her seferinde fiyat daha da arttırılıyordu. Aslında Gold Wave bazı film ve diğer telif haklarını yabancı firmalar üzerinden bize tekrar satıyordu.”</span></p>

  <p class="calibre8"><span class="italic">Greta işleyişin nasıl olduğunu anlayabilmek için bir süre sessiz kaldı.</span></p>

  <p class="calibre8"><span class="italic">“Durun tahmin edeyim. Gold Wave’in alım yaptığı bu yabancı şirketler…”</span></p>

  <p class="calibre8"><span class="italic">“Bizim kontrolümüz altındaydı. Ama böyle olduğu gözükmüyordu tabii.”</span></p>

  <p class="calibre8"><span class="italic">“Ama tüm bu garip işleyiş neye yarıyordu. Kara para aklamaya mı?”</span></p>

  <p class="calibre8"><span class="italic">“O da var ama asıl neden bu değil Doktor hanım. Şimdi buraya dikkat edin; tüm bu döngüden sonra bir filmin telifi çıkışının iki katı fiyatına geliyordu. Filmlerin bu yükselen fiyatları depo fiyatını yükseltiyor ve bu da şirketin tüm kurumsal varlığını yükseltmiş oluyordu.”</span></p>

  <p class="calibre8"><span class="italic">Greta ancak o zaman tüm tabloyu net bir şekilde gördü:</span></p>

  <p class="calibre8"><span class="italic">“Ve bu da hisse değerlerinin en yüksek fiyata sıçraması demek oluyor değil mi?”</span></p>

  <p class="calibre8"><span class="italic">“İşte Morganti bunun farkına varmıştı. Yani ben bütçelerde bir filmin satın alma tutarını yüz yerine iki yüz yazarsam, şirket değeri de o kadar artmış olacaktı.”</span></p>

  <p class="calibre8"><span class="italic">“Ama giderler de aynı şekilde artıyor. Durum berabere oluyor böylece.”</span></p>

  <p class="calibre8"><span class="italic">“Ama giderler her halükârda gelirlerden düşülüyor. Hesap eşit ama varlık değeri fiili değerden her zaman daha yüksek. Bunu kolaylıkla gerçekleştirdim ama amacım hisse senetlerini piyasaya mümkün olan en yüksek değerden sürebilmekti.”</span></p>

  <p class="calibre8"><span class="italic">“Bunun da ucu yine küçük sermayedarlara dokunuyor…”</span></p>

  <p class="calibre8"><span class="italic">“Olaylara bakışınız çok romantik Doktor hanım, unutmayın ki biz de bir hayır kurumu değiliz.”</span></p>

  <p class="calibre8"><span class="italic">“Muhasebe kayıtlarında sahtecilik, vergi kaçakçılığı, yasal olmayan yabancı fonlar oluşturmak, cinayet… Siz kimsiniz böyle bana söyler misiniz?”</span></p>

  <p class="calibre8"><span class="italic">Birkaç saniye boyunca hiç kimse konuşmadı.</span></p>

  <p class="calibre8">“Cattanei, Morganti’nin gözünü Gold Wave’e diktiğini ve kurcalamakta olduğunu görünce hemen banka yöneticilerine başvurdu. Banka, kanalın olabildiğince çabuk borsaya girmesini istiyordu ki faizlerini alabilsin. Kırk sekiz saatten kısa bir sürede Morganti başka bir şubeye transfer edildi.”</p>

  <p class="calibre8"><span class="italic">“Morganti inatçı ve alıngan bir adamdı; istifa ederek kendi başına konunun üstüne gitmeyi sürdürdü.”</span></p>

  <p class="calibre8"><span class="italic">“İnatçı ve alıngan mı? Bence buna dürüst ve kararlı demek daha doğru olur.”</span></p>

  <p class="calibre8"><span class="italic">“Boş laflar etmeyelim Doktor hanım, bu araştırmasıyla ne kazanmayı hedeflediğini bilmiyoruz, belki bunu bize şantaj yapmak için kullanacaktı. Her hâlükârda çok tehlikeli bir adam hâline gelmişti, onu artık kontrol edemiyorduk, araştırmalarının ne kadar ileride olduğunu ve bilgisayarında bizimle ilgili bilgilerden hangilerinin kaldığını da bilemiyorduk.”</span></p>

  <p class="calibre8"><span class="italic">Greta birden bir önceki akşam olanları düşündü.</span></p>

  <p class="calibre8"><span class="italic">“O zaman Vittorio’ya getirdiğim CD’nin içinde…”</span></p>

  <p class="calibre8"><span class="italic">Cattanei sözünü bitirmesine izin vermeden araya girdi:</span></p>

  <p class="calibre8"><span class="italic">“Morganti’nin bizim ve Gold Wave ile ilgili ulaştığı bilgiler vardı. Her şeyi çözmeyi başarmıştı.”</span></p>

  <p class="calibre8"><span class="italic">“Ama tüm bu gizi ortaya çıkarmak o kadar da zor mu? Tahmin edilmesi çok kolay olan basit bir kurgu bu.”</span></p>

  <p class="calibre8"><span class="italic">Cattanei alaycı bir tavırla güldü:</span></p>

  <p class="calibre8"><span class="italic">“Hadi ama, ben size işleyişi anlattım ama bunun ustalıkla gizlenmiş ve hazırlanmış bir sistem içerisinde farkına varılması söz konusu olunca… Her hâlükârda bir defa borsada halka açıldık mı doğrudan satın alım yaparak sistemi basitleştireceğiz.”</span></p>

  <p class="calibre8"><span class="italic">“Ama Morganti ve bankası dışında hisseler üstünde daha sert ve sıkı başka kontroller de var.”</span></p>

  <p class="calibre8"><span class="italic">Cattanei’nin gülümsemesi kaybolmadı:</span></p>

  <p class="calibre8"><span class="italic">“İnsanlar satılıktır Doktor hanım… Biz üstümüze düşeni başarıyla yerine getirmiştik zaten, bundan sonrası tereyağından kıl çeker gibi olacaktı.”</span></p>

  <p class="calibre8"><span class="italic">“Ama zavallı Morganti tehlike yaratıyordu…”</span></p>

  <p class="calibre8"><span class="italic">“Bizim tarafımızdan kabul edilemez bir riskti. Ölümcül bir risk. Eğer Morganti bu gerçeği açıklasaydı kendine mutlaka sığınacak bir yer bulurdu. Bu bizim sonumuz demekti. Borsadaki hisseleri de unutmak zorunda kalırdık, taze parayı da… Hatta şirketin çökmesi ve iflas kaçınılmaz olurdu.”</span></p>

  <p class="calibre8"><span class="italic">Cattanei ilk defa gözlerini Greta’dan kaçırarak yere indirdi.</span></p>

  <p class="calibre8"><span class="italic">“Yaptığımın aslında korkunç bir şey olduğunu biliyorum, Greta. Her zaman bir insan olarak yapmamız gereken şeyi seçemeyiz, yapmak zorunda olduğumuz şeyi yaparız. Bir zamanlar bize yardımcı olan güneydeki arkadaşlarımızı aradım. Karşılığında onların kontrolü altındaki bazı şirketlerle uzun süreli anlaşmalar imzalamak üzere el sıkıştık.”</span></p>

  <p class="calibre8"><span class="italic">“Böylece kirli paralarını aklamalarına izin vermiş oldunuz…”</span></p>

  <p class="calibre8"><span class="italic">Cattanei, Greta’nın yorumunu duymazdan geldi.</span></p>

  <p class="calibre8"><span class="italic">“Aslında Live Net’in batması durumunda bu şirketlerin de soruşturmaya girmek gibi bir riskleri vardı; birkaç gün sonra planı başlattık ve bana şehre bir adamlarını gönderdiklerini bildirdiler.”</span></p>

  <p class="calibre8"><span class="italic">“Nicola Greco.”</span></p>

  <p class="calibre8">Sensi koltuğuna daha rahat yerleşti:</p>

  <p class="calibre8">“Sonunda Cattanei en güvenli şeyin Morganti’yi ortadan kaldırmak olduğuna karar verdi. Böylece mafyadaki tanıdıklarıyla tekrar irtibata geçti…”</p>

  <p class="calibre8"><span class="italic">“Nicola Greco ile güvenli bir şekilde görüşebilmem için bana bir telefon gönderdiler. Ama sorun Morganti’yi nasıl ortadan kaldıracağımızdı. Bizim muhasebe kayıtlarımız üstünde çalışmıştı, görevinden ayrılmıştı, kendince araştırmaya devam etmeye karar vermişti. Eğer polis bu işi kurcalarsa Morganti’nin cesedi daha olay yerinden kalkmadan polis bizi soruşturmaya başlardı. Soruşturmanın yönünü değiştirecek hatta daha kolaylaştıracak bir yol bulmamız gerekiyordu. O zaman mafya işi, yalancı bir hırsızlık vakası ya da hep şüphe uyandıran ölümcül kaza gibi yollara başvuramazdık. Morganti’yi bunu yapmaya itecek mantıklı bir neden bulursak intihar çok uygun bir yol olurdu. Bu yüzden aşk cinayetinden sonra intihar senaryosunu seçtik. Böylelikle Morganti, Maggesi’yi dairesinde ziyaret etmeye giderken Nicola Greco da oraya gitti. İçeriye en aptalca şeyi yaparak, ona polis kimliğini göstererek, girdi. Morganti yukarı çıkarken Maggesi’ye saldırıp çılgın bir aşk cinayeti görünümü vermek için onu vahşi bir şekilde öldürdü. Sonra Morganti’yi beklemeye başladı. Onu etkisiz hâle getirip elbiselerini Maggesi’nin kanıyla lekeleyecek, suç aletinde parmak izlerinin bulunmasını sağlayacak ve en sonunda da pencereden atacaktı. Nicola Greco için kolay bir işti. Polis hiçbir şeyden şüphelenmeyecek ve Morganti’nin hayatını araştırmayacaktı.”</span></p>

  <p class="calibre8"><span class="italic">“Ama beklenmedik bir şey oldu ve elektrikler kesildi.”</span></p>

  <p class="calibre8"><span class="italic">“Morganti asansörde kapalı kaldı.”</span></p>

  <p class="calibre8">“<span class="italic">Asansör… Asansör…” Greta sanki Claps’in sözlerini duyar gibi oldu.</span></p>

  <p class="calibre8"><span class="italic">“Saatler sonra Nicola Greco beni aramaya karar verdi. Çok sinirliydi. Ne yapacağını bilmiyordu. Ayaklarının dibinde bir ceset dururken gerçek hedef ulaşılamaz bir durumdaydı. Elektrikler gelene kadar daha kaç saat bekleyebilirdi? Hem sonra birisi Morganti’nin asansörde kaldığını fark edip kıza haber vermeye gelebilirdi. Ya da bir komşu gelip bir elektrik lambası ya da mum isteyebilirdi.”</span></p>

  <p class="calibre8"><span class="italic">Cattanei soluklanmak için bir süre durakladı.</span></p>

  <p class="calibre8"><span class="italic">“Çok hızlı düşünmem gerekiyordu. Greco’nun orada daha uzun kalmasının tehlikeli olacağı açıktı. O an için Morganti’yi ertelememiz gerekiyordu ama suç sahnesinin şüphe çekmemesi için biraz değiştirilmeye ihtiyacı vardı. Aksi hâlde Morganti de durumdan şüphelenip araştırmaya başlayabilirdi. Hızlıca bir çözüm bulmam gerekiyordu ve bu öyle bir şey olmalıydı ki durumu gerçekten olabildiğince uzaklaştırmalıydı.”</span></p>

  <p class="calibre8"><span class="italic">Cattanei’nin bakışları uzaklarda kayboldu sanki.</span></p>

  <p class="calibre8"><span class="italic">“On beş yıl önce Brezilya’da uluslararası bir kanalda yöneticilik yapıyordum. Basın, korkunç tarzda cinayetler işleyen Melgues adında bir seri katille yatıp kalkıyordu. Ülkede başka bir şey konuşulmuyordu ve polisin tek bir hedefi vardı: Caniyi yakalamak! İşte aradığım çözüm buydu. Maggesi cinayetini, intiharla sonlanan bir aşk cinayetiyle maskelemek yerine seri bir cinayet vakasıymış gibi gösterecektim. Böylelikle polisin dikkatini çekip soruştırmanın farklı yönde ilerlemesini sağlayacaktım. Bu olayın üstü örtüldükten sonra gerçek hedef olan Morganti ortadan kaldırılacaktı.”</span></p>

  <p class="calibre8"><span class="italic">“Yanıldık… Baştan beri yanıldık</span>…” <span class="italic">Greta derin bir acı hissetti, Claps anlamıştı.</span></p>

  <p class="calibre8"><span class="italic">“Melgues’in cinayet tarzını detaylarıyla hatırlıyordum. Greco’ya evden ayrılmadan önce yapması gereken her şeyi anlattım. Sonrasında geceyi düşüncelerimi toparlayıp bir plan oluşturmakla geçirdim. Şehirde özgürce dolaşan bir canavar olduğu stratejisi üzerinden ilerleyecektik.”</span></p>

  <p class="calibre8">“Şimdi, elektrik kesintisi olduğu gece olayların nasıl geliştiğini biliyoruz. Cattanei kartları çok kurnazca karıştırmıştı.” Sensi acı bir şekilde gülümsedi. “Oyununa geldik. Birkaç gün sonra ortadan kalkacak bir seri katilin peşine düştük…”</p>

  <p class="calibre8"><span class="italic">“Böylece o gece Morphy doğdu…” dedi Greta.</span></p>

  <p class="calibre8"><span class="italic">“Oh hayır, bir sonraki güne kadar kafamda genel bir seri katil vardı. Morphy düşüncelerimden çok uzaktaydı, hâlâ geçerli olacak bir fikir peşindeydim. Bu size garip gelebilir ama bana ilham veren kişi siz oldunuz Doktor hanım.”</span></p>

  <p class="calibre8"><span class="italic">“Ben mi!?”</span></p>

  <p class="calibre8"><span class="italic">“Maggesi’nin ölümü üstüne yaptığınız haber programı sayesinde. Hani haber programımızın açılışını bu haberle yapmıştınız, hatırladınız mı? Mükemmel bir haberdi, seyirci çekmek için nasıl haber yapılması gerektiğine dair hepimize güzel bir ders veriyordu. Haberin kendisi çok da önemli değildi belki ama siz polisin daha kimseye duyurmadığı detayları açıklayarak rakibin açık ara önüne geçtiniz. Birkaç dakikada izleyicilerin ilgisini çekerek gelişmelerin merak edildiği bir bekleme ortamı yarattınız. Çözümün sizde olduğunu hemen anladım Doktor hanım. Eğer bu caniyi size emanet edersem, haberin izleyici kitlenize erişmesi engellenemez bir sonuç olacaktı. Basın sizin peşinizden gelecekti, kısa bir sürede başka hiçbir şeyden bahsedilmiyor olacaktı ve tüm bu etki altında polisin araştırmaları tek bir tarafa yönelecekti: Canavarın yakalanması. Tek yapmam gereken bu canavarı yaratıp onlara gümüş tepside sunmaktı.”</span></p>

  <p class="calibre8"><span class="italic">“Böylelikle bana ilk e-posta geldi… Bunu yapmak için size Vittorio mu hizmet etti?”</span></p>

  <p class="calibre8">“Vittorio Strada hep Cattanei için çalışmıştı. Onun güvendiği adamlarındandı. Onun ayrıca, ‘ad hoc’ adında yabancı bir şirket kurup, kara paraları transfer edip ortadan kaldırdığı bir işte de kullanıldığını biliyoruz. Bu özel hizmetlerinden dolayı ona kanalın hisselerinden bir miktar verilmişti. Bu sembolik olmaktan biraz daha yüksek bir oran olsa bile borsadaki değerli hisselerdendi ve ona kayda değer bir para kazandırmıştı. Cattanei için Vittorio’ya takip edilmesi imkânsız bir e-posta hazırlatıp göndertmesi hiç de zor olmadı. Vittorio Strada’nın yapması gereken tek şey, kokusunu çoktan duymaya başladığı para ve yatırımlarını korumakla kaybetmek arasında bir tercih yapmaktı.”</p>

  <p class="calibre8"><span class="italic">“Ama olaylar öngörüldüğü şekilde olmadı. E-postayı yayınladığım için ekranlardan uzaklaştırıldım. Yanlış hatırlamıyorsam beni dışarıda bırakan kişi sizdiniz ve böylelikle diğer haber kanallarında da bu canavarla ilgili sessizlik baş gösterdi.”</span></p>

  <p class="calibre8"><span class="italic">“O lanet olasıca Claps… Konunun üstünü kapatmak için o kadar yüksekten bir talep getirtti ki bunu tüm diğer kanallarla birlikte ben de reddedemedim. Ne büyük bir izleyici kaybı oldu… Rekor kırabilirdik.”</span></p>

  <p class="calibre8"><span class="italic">“Bir taşla iki kuş…”</span></p>

  <p class="calibre8"><span class="italic">“Öyle ama ben sadece bir kuşla yetinmek zorunda kaldım… Ama en azından kuşlardan en iyi olanıydı bu. Gördüğün gibi amaç polisin soruşturmalarını bir yöne doğru yapmasıydı yani manyak bir katili bulma yönünde ve bunun güçlü bir basın baskısıyla olabileceğine inanıyordum ama yanılmışım, emniyet güçlerinin kapasitesini hafife almışım. Bu baskı onlara yetti, Claps ortaya çıkan bu bozuk ve cinayete yatkın kişiliği görür görmez yemi yutmuştu bile, Sensi’ye gelince o da hiç zorlanmadı; asansörde Maggesi’nin kanına bulanmış bir adam bulmamış mıydı? İyi, o zaman suçlu o olmalıydı! Morganti sizin haberiniz sayesinde cinayet suçlamasıyla ağır bir şekilde sorgulandı. Bir ara bu işi olduğu gibi bırakıp Morganti’nin cinayet suçundan hapise girmesini bile düşündüm. Bu da onu etkisiz hâle getirecek bir sistem olarak düşünülebilirdi, ama…”</span></p>

  <p class="calibre8"><span class="italic">“Güvenilir bir sistem değildi.”</span></p>

  <p class="calibre8"><span class="italic">“Eğer suçsuzluğunu kanıtlarsa yeniden özgür kalacaktı, düşünüp hareket etmek için özgür kalmış olacaktı, hatta daha ileri gidip Maggesi’nin ölümünün onu durdurmak için bir yol olduğunu ortaya atacaktı.”</span></p>

  <p class="calibre8"><span class="italic">“Ortada yakalanacak bir katil olması ve Morganti’nin rahatça ortadan kaldırılabilmesi için serbest kalması daha iyiydi, değil mi?”</span></p>

  <p class="calibre8"><span class="italic">“Aynen öyle.”</span></p>

  <p class="calibre8"><span class="italic">“Böylelikle Vittorio e-postayı gönderdi ve ben de o gece canlı yayında ‘canavar’a hayat verdim.”</span></p>

  <p class="calibre8"><span class="italic">“Bir diğer başarın da buydu. İçtenlikle belirtmeliyim ki size hayran kaldım Doktor hanım… Sonra Morganti’nin annesini selamlayışınız… Tam bir film yıldızı gibiydiniz!”</span></p>

  <p class="calibre8"><span class="italic">“Ama ertesi gün olayın üstüne sessizlik çöktü ve ben de yayından uzaklaştırıldım.”</span></p>

  <p class="calibre8">“Fikir Claps’ten çıktı, seri katilin sizinle irtibata geçmek istemesinin bir sebebi olmalıydı. Morphy’nin engel olunamaz bir şekilde sizden etkileniyor olması mümkündü… Buna ‘Hannibal Sendromu’ diyordu. Yani Hannibal Lecter’i kastediyordu…”</p>

  <p class="calibre8">“Romanı okudum ve filmini izledim” dedi sert bir şekilde Greta. “Ayrıca Claps bundan bana da bahsetti ve neden söz ettiğinizi biliyorum.”</p>

  <p class="calibre8">“Neyse, Claps sizin kısa bir süre de olsa televizyondan uzaklaştırılacağınızı umuyordu ve bu esnada Morphy’nin siz görevdeyken yaptığı gibi, sizinle irtibata geçmeye çalışmasını bekliyordu. Belki de ortada gerçekten bir seri katil olsaydı bu işe yarayabilirdi…”</p>

  <p class="calibre8">Sensi konuşmaya devam etmeden önce kısa bir ara verdi:</p>

  <p class="calibre8">“Ama gerçek olan şuydu ki sizin televizyondan uzaklaşmış olmanız Cattanei için önemli değildi, onun için önemli olan tek şey polisin katili arıyor olmasıydı. Ama hâlâ üstünde çalışılacak şeyler vardı. Morganti kısa sürede serbest kalacaktı ama bu, Morganti’nin ve Maggesi’nin ölümleri arasındaki bağ tamamen ortadan kaldırılmadan olmamalıydı. Ve bunun olması için de katilin e-postalarında verdiği sözü tutup gerçek bir seri katile dönüşmesi gerekiyordu. Cinayetlerin sayısı arttıkça Morganti’nin bu işle bir ilgisi olmadığı ortaya çıkacaktı.”</p>

  <p class="calibre8">“Paola Serni…”</p>

  <p class="calibre8"><span class="italic">“Yeni bir kurbana gerek vardı. Greco’yu arayıp kısa bir zamanda işi bitirilebilinecek kolay bir lokma bulmasını söyledim. O esnada siz Anselmi’den haber programında yer almak üzere güzel bir teklif aldınız, öyle değil mi?”</span></p>

  <p class="calibre8"><span class="italic">“Siz bunu nereden biliyorsunuz?”</span></p>

  <p class="calibre8"><span class="italic">“Çünkü bunu ondan ben rica ettim.”</span></p>

  <p class="calibre8"><span class="italic">“Aman Tanrım! Anselmi de…”</span></p>

  <p class="calibre8"><span class="italic">Cattanei hemen Greta’nın lafını kesti:</span></p>

  <p class="calibre8"><span class="italic">“Hayır. Anselmi sadece Claps’in nasıl hareket ettiğini anlamama yardımcı olan zavallı bir aptaldı. Anlaşmanızın şartlarını hatırlıyor musunuz? Claps’in yanında durarak soruşturmayla ilgili ondan bilgi almaktı… Çünkü onun konuştuğu tek insan sizdiniz Doktor hanım.”</span></p>

  <p class="calibre8"><span class="italic">“Ve Anselmi aldatılarak…”</span></p>

  <p class="calibre8"><span class="italic">“Ona bizimle çalışabilme imkânı sundum.”</span></p>

  <p class="calibre8"><span class="italic">Greta farkında olmadan, hayatını yönlendiren saçma sapan ortamları düşünerek kafasını iki yana salladı.</span></p>

  <p class="calibre8">“Paola Serni…” diye kendi kendine homurdandı Sensi. “İkinci hamle. Ve sonra yeni bir e-posta.”</p>

  <p class="calibre8"><span class="italic">“Her şey plana uygun işliyordu. Greco saldırmak üzere hazır olduğu bir kurban bulduğunu söyledi. Artık benim planım da son şeklini almıştı. Greco, Maggesi’ye giderken ona bunun üç adımda tamamlanacak bir plan olduğunu söylemiştim: Maggesi’yi öldürmek, Morganti’yi etkisiz hâle getirip suç aletinde parmak izlerini bıraktırmak ve sonunda intihar süsü vererek Morganti’yi öldürmek. Evet, seri katilimin de hamleleri üç tane olacaktı; vahşice işlenen üç cinayetten sonra işi bitecekti… Nihayet Morganti’nin sırası gelecekti ve hiç kimse bu üç cinayetle onunkini ilişkilendiremeyecekti. Üç hamle, amansız bir kombinasyon. Büyük bir satranç karşılaşmasına layık olacak şekilde.”</span></p>

  <p class="calibre8"><span class="italic">“Morphy…”</span></p>

  <p class="calibre8"><span class="italic">“Benim seri katilim prestijli bir ismi hak ediyordu. Greco’dan Paola Serni ile ilgili tatmin edici haberleri alınca size ikinci e-postayı gönderdim. Bu e-postanın farklı fonksiyonları vardı. İlki polisi ortada manyak bir seri katil olduğuna iyice inandırmak, ikincisi bu eserin üç hamleden oluşan bir kombinasyonla tamamlanacağını duyurmak ki Morphy bu üçüncü hamleden sonra görevini tamamlamış ve tamamen ortadan yok olmuş olacaktı, üçüncü ve sonuncusu ise sizin Morphy’nin irtibat kişisi olduğunuza yönelik düşünceleri güçlendirmekti. Böylelikle Claps işin içine tamamen girecek ve Anselmi’den kazanda nelerin kaynadığı haberini rahatlıkla alabilecektim.”</span></p>

  <p class="calibre8"><span class="italic">“Gerçek şu ki Anselmi’ye hiçbir zaman çok fazla şey anlatmadım.”</span></p>

  <p class="calibre8"><span class="italic">“Ama Morphy’nin internette sizi nerede bulabileceğini öğrenmesine o yardımcı oldu. Anselmi beni hemen bilgilendirdi. Vittorio’nun yardımıyla hazırlanacak vaktim oldu, sizinle yaptığımız satranç karşılaşmasından bahsediyorum. Söyleyin, o gece sizinle oradaki kişi Claps’ti değil mi?”</span></p>

  <p class="calibre8"><span class="italic">Greta sessizce onayladı.</span></p>

  <p class="calibre8"><span class="italic">“Benim üçüncü ve son kurban olmama ne zaman karar verdiniz?”</span></p>

  <p class="calibre8"><span class="italic">“Aslında hemen. Kişisel bir şey değil Greta. Plana en uygun olan yol buydu. Morphy’nin hezeyanına inanılırlık kazandıran ve tüm olaya yakışan şekildeki kapanış buydu. Hem de riske girmeden Morganti’nin ortadan kaldırılması da nihayet gerçekleşmiş olacaktı.”</span></p>

  <p class="calibre8"><span class="italic">“Ama bu sefer de olaylar plana uygun gelişmedi…”</span></p>

  <p class="calibre8"><span class="italic">“Aslında doğruyu söylemek gerekirse bu beni çok da rahatsız etmedi. Morphy hayatta ve eserini tamamlamış olsun ya da ölmüş olsun ikisinin de sonucu aynı oldu, her hâlükârda olay kapanıyordu… Olayların bu şekilde ilerlemesi kanal açısından çok da faydalı sonuç verdi, kıymetli bir gazetecimizi kaybetmemiş olduk.” Cattanei kısa bir ara verdikten sonra devam etti. “Nihayet her şey yolunda gitmişti ve ben de artık Morganti’yle ilgilenebilirdim. Artık kimse Maggesi’nin öldürüldüğü gece elektrik kesintisinden dolayı asansörde kalan kişinin o olduğunu hatırlamazdı bile.”</span></p>

  <p class="calibre8"><span class="italic">“Morganti… Çıkış noktası…”</span></p>

  <p class="calibre8"><span class="italic">“Aynen söylediğiniz gibi, çıkış noktamıza geri döndük.”</span></p>

  <p class="calibre8">“Nicola Greco’nun ölümüyle, komada olan Claps dışında hepimiz bu trajedinin bittiğini düşündük. Cattanei artık Morganti’yi tamamen ortadan kaldırabilirdi. Ama bu sefer kimsenin şüphesini çekmemek için başka bir şey düşünmesi gerekiyordu, ölümcül bir kaza ya da…”</p>

  <p class="calibre8">“İntihar.”</p>

  <p class="calibre8">“Evet, bu neredeyse mecburi bir seçimdi artık. Tüm olaylar ve Morganti’nin depresif karakteri düşünülecek olursa en inandırıcı şey buydu.”</p>

  <p class="calibre8"><span class="italic">“Size yeni bir kiralık katil mi yardım etti?”</span></p>

  <p class="calibre8"><span class="italic">“Böyle birini kolayca telefon rehberinden bulamazsınız ve artık bir kiralık katil arayacak vakit de yoktu…”</span></p>

  <p class="calibre8"><span class="italic">“O zaman siz yaptınız.”</span></p>

  <p class="calibre8"><span class="italic">“Vittorio’nun yardımıyla.”</span></p>

  <p class="calibre8"><span class="italic">Birkaç saniyeliğine Cattanei’nin bakışları boşlukta kayboldu.</span></p>

  <p class="calibre8"><span class="italic">“Bir insan öldürmenin bu kadar kolay olacağı aklıma gelmezdi…”</span></p>

  <p class="calibre8"><span class="italic">“Peki dün akşam? Vittorio’nun evine beni öldürmeye siz mi geldiniz?”</span></p>

  <p class="calibre8"><span class="italic">“Geç kaldım, geldiğimde siz çoktan gitmiştiniz. Ama gördüğünüz gibi bugün yeniden buluştuk…”</span></p>

  <p class="calibre8">“Tıpkı size itiraf ettiği gibi… Cattanei, Morganti’nin evine Vittorio Strada ile birlikte gitti. Belki randevu aldı ya da aniden çıkıp kapısına dayanıverdi ama Morganti sonunun ne olacağını bilmeden onlara kapıyı açtı. Kısa bir süre sonra baygınken pencereden aşağı atıldı.”</p>

  <p class="calibre8">Sensi devam edebilmek için derin bir nefes aldı, birden çok yorgun görünmeye başlamıştı.</p>

  <p class="calibre8">“Artık Morganti sekiz kat aşağıda ölü yatıyordu ve Cattanei nihayet çemberi tamamlamıştı.”</p>

  <p class="calibre8">Aralarında uzun bir sessizlik oldu.</p>

  <p class="calibre8">“İşte hikâye bu, her şey bu şekilde oldu.”</p>

  <p class="calibre8">Sensi böyle diyerek konuya son noktayı koydu.</p>

  <p class="calibre8">“Ne kadar çok insan öldü…” diye fısıldadı Greta.</p>

  <p class="calibre8">Yanağından aşağıya bir damla gözyaşı döküldü.</p>

  <p class="calibre8">Sensi gözlerini uzaktaki belirsiz bir noktaya dikti. Ancak birkaç dakika sonra kendine gelip saatine baktı.</p>

  <p class="calibre8">“Geç oldu Doktor hanım, hastaneye… Claps’e gitmem gerek.”</p>

  <div class="mbppagebreak" id="top_4"></div>
</body>
</html>
