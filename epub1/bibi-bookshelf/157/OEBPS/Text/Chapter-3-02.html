<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Şah Mat</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="calibre11" id="filepos1031440"><span class="calibre12"><span class="bold">İki Ay Sonra</span></span></p>

  <p class="calibre15">Temmuz başı olmasına rağmen hava şaşırtıcı derecede güzeldi, şehri o korkunç sıcak dalgası henüz kaplamamıştı.</p>

  <p class="calibre8">Sensi halka açık bahçelerden birinde oturacak gölge bir bank seçti ve kendini düşüncelerine bıraktı.</p>

  <p class="calibre8">Live Net’in saat 13:00’teki öğlen haberlerinde Montanari belirgin bir memnuniyet ifadesiyle yayın ekibinin bir haberini okumuştu.</p>

  <p class="calibre8">“Bu sabah Foresti grubu Live Net’in çoğunluk hissesini satın alırken bankalarla şeffaf ilişkiler içinde olacaklarının garantisini verdi. İş planı sunuldu ve mevcut istihdam seviyesinin korunacağı bilgisi verildi. Tüm bunlar yapılırken bütün ortakların izninin alınacağı da vurgulandı. Haber programımızın yayın ekibi, uzun yıllardır bu kanal bünyesinde hizmet veren teknik ve insani kaynağın harcanmamasından dolayı duyduğu memnuniyeti bildirmek ister. Aynı zamanda çalışanların özgür iradesinin ve iş güvenliğinin garanti altına alınması da memnuniyet verici bir gelişmedir.”</p>

  <p class="calibre8">Kapanışta Montanari, uzun bir düşünme döneminden sonra istifasını veren Greta Alfieri’ye içten ve sıcak selamlarını iletmişti.</p>

  <p class="calibre8">Sensi bankta rahatlamaya çalıştı.</p>

  <p class="calibre8">Claps çok uzakta değildi ve neşeyle koşturan Brando’yla geziniyordu, göğsündeki beyaz leke dışında her yeri simsiyah olan Brando’yla… Sensi daha küçücük olan bu köpeğin şimdiden yirmi kilo kadar olduğunu düşündü.</p>

  <p class="calibre8">Greta gelip yanına oturunca biraz yana kayarak ona yer açtı; nefretin de bir sonu olmalıydı.</p>

  <p class="calibre8">“Evet, Doktor Alfieri, artık Live Net’i bıraktığınıza göre bana muhbirinizin kim olduğunu söyleyecek misiniz?”</p>

  <p class="calibre8">Greta gülerek kafasını salladı.</p>

  <p class="calibre8">“Neden her seferinde bana bunu soruyorsunuz, söylemeyeceğimi biliyorsunuz…”</p>

  <p class="calibre8">O da Claps ve Brando’yu izliyordu.</p>

  <p class="calibre8">“Sakin olun. Nasılsa er ya da geç onun kim olduğunu bulacağım. Şimdi ne yapacaksınız?” diye sordu.</p>

  <p class="calibre8">Greta rahatlamış bir gülümsemeyle cevapladı:</p>

  <p class="calibre8">“Hiç bilmiyorum. Öte yandan ne yapmak istemediğimi de çok iyi biliyorum.”</p>

  <p class="calibre8">Claps olabildiğince uzağa fırlattığı ağaç parçasını getiren Brando’ya doğru eğilmiş köpeği okşuyordu.</p>

  <p class="calibre8">“Her hâlükârda bir şeyler bulurum” dedi Greta. Kısa bir süre sonra espri yaparak gülümsedi. “Belki de cinayet romanı yazarım, ne de olsa son zamanlarda aklıma bir sürü fikir geldi…”</p>

  <p class="calibre8">Claps işaret parmağıyla Brando’ya bir hareket yaptı; köpek, dili dışarıda kuyruğunu sağlayarak ağzındaki çomağı yere bıraktı. Küçük parmağıyla başka bir hareket daha yaptı ve Brando arkadaşına mutlu ve güven dolu gözlerle bakarak olduğu yere oturdu.</p>

  <p class="calibre8">“Bu ikisi birbirini inanılmaz derecede iyi anlıyor” diyerek fikir yürüttü Greta.</p>

  <p class="calibre8">“Evet, afazi onların arasında bir sorun yaratmıyor.”</p>

  <p class="calibre8">Claps onlara doğru döndü sonra elindeki çomağı olabildiğince uzağa fırlattı, Brando onu yakalamak için inanılmaz bir hızla ileri atıldı.</p>

  <p class="calibre8">Claps tekrar Greta ve Sensi’ye döndü. Ve gülümsedi.</p>

  <p class="calibre4"><span class="calibre12"><span class="italic"><span class="bold">- Son -</span></span></span></p>
</body>
</html>
