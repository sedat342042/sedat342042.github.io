<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Şah Mat</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="calibre9" id="filepos668051"><span class="calibre10"><span class="bold">İKİNCİ BÖLÜM</span></span></p>

  <div class="mbppagebreak" id="top_2"></div>

  <p class="calibre11" id="filepos668161"><span class="calibre12"><span class="bold">Birinci Gün</span></span></p>

  <p class="calibre15"><span class="italic"><span class="bold">Sabah</span></span></p>

  <p class="calibre8">Taksi Greta Alfieri’yi hastanenin önüne bıraktığında olayın üstünden tam bir hafta geçmişti ama onun için bu süre, ağrı kesici ve uyku ilaçlarıyla dolu, farklı bir boyutta geçen upuzun bir zaman gibiydi.</p>

  <p class="calibre8">İlk günlerde yaşadıkları ona, uzak ve soluk anılarında kaybolmuş parçalar gibi geldi, sanki bunlara tamamen ait olmamış ve anlamını tam olarak kavrayamamış gibi hissediyordu.</p>

  <p class="calibre8">Ağrılardan da kurtulamıyordu, acıları son zamanlarda ancak dağılmaya başlamıştı.</p>

  <p class="calibre8">Greta hastanenin girişine doğru adımlarını hızlandırdı; asfalta düşen soğuk ve ince bir yağmur yüzünü ıslatmaya başladı. İçeri girer girmez hastanelerin tipik ilaç kokusu etrafını sardı; bir zamanlar bu koku kendini kötü hissetmesine sebep olurdu ama artık buna tamamen kayıtsız kalabiliyordu.</p>

  <p class="calibre8">Hastanedeki tedavisi sadece iki gün sürdü ve o süre boyunca Sensi’yle birçok defa görüşüp yaşananları baştan sona kadar ona defalarca anlatmak zorunda kaldı.</p>

  <p class="calibre8">Neler gördü, neler yaptı, söylemeyi unuttuğu şeyler var mı? Kısacası hepsi…</p>

  <p class="calibre8">Greta ondan hiçbir şey saklamadı ama olanları anlatırken hiçbir acı hissetmemesine şaşırmadan da edemedi. Sanki başka bir insandan ve çok uzun zaman önce gerçekleşmiş bir olaydan bahseder gibiydi. Ama Greta, bu görüşmelerden çok şey hatırlamıyor olsa bile Sensi’nin ona karşı tutumunu çok iyi hatırlıyordu: İçinde kötü ve gizli bir düşmanlığı barındıran soğuk ve yapay bir nezaket, donuk bir öfke. Sanki Sensi, Claps’in düştüğü durumdan onu sorumlu tutuyormuş gibi bir sonuca varıyordu.</p>

  <p class="calibre8">Claps!</p>

  <p class="calibre8">Greta kendi ayak seslerinin yankısını dinleyerek asansörlere doğru giden koridorda ilerledi. Hayır, Sensi’nin ne düşündüğünün onun için hiç önemi yoktu.</p>

  <p class="calibre8">Claps’in durumunda ne kötüleşme ne de iyileşme vardı, doktorlara göre durumu sabitti.</p>

  <p class="calibre8">Yani komadaydı.</p>

  <p class="calibre8">Derin ve durağan bir koma.</p>

  <p class="calibre8">Aniden hayata dönebileceği ya da tabutun içine gömülebileceği bir belirsizlik.</p>

  <p class="calibre8">Her gün onu, reanimasyon ünitesinin kuralları gereği birkaç dakika görebilmek için ziyarete gidiyordu ve her seferinde kalp atışları bip sesi eşliğinde monitörde çizgilerle belirirken Claps’in bedenini aynı, terk edilmiş vaziyette buluyordu.</p>

  <p class="calibre8">Doktorlar son günlerde çok küçük de olsa gelişmeler olduğunu söylemişti. Greta bu gelişmeleri görebilmek için ona, karşısındaki hamleyi inceleyen bir satranç oyuncusunun gözündeki ışıkla, acıyla bakıyordu.</p>

  <p class="calibre8">Hepsinden önemlisi Claps artık solunum cihazına bağlı değildi, kendi başına nefes alıyordu ve boğazına giren o borudan kurtulmuştu. Her ne kadar önündeki bu bedenin yaşama uzak olduğunu kendine söyleyip dursa da, Greta için o boru olmadan bu şekliyle ona bakmak daha kolaydı.</p>

  <p class="calibre8">Peki, ya Greta ölüme ne kadar yaklaşmıştı?</p>

  <p class="calibre8">Asansörün aynasındaki yüzünün yansımasını dikkatle izledi.</p>

  <p class="calibre8">Hastane odasında gözlerini açtığı andan itibaren, yakın olduğu birçok şey ona yabancılaşmış ve hatıralarının dışına itilmişti. Nasıl ve neden olduğunu bilemediği bir şekilde sanki biraz daha farklıydı.</p>

  <p class="calibre8">Bu da yaşadığı travmanın sonucu muydu? Yoksa hâlâ aldığı ilaçların etkisi miydi?</p>

  <p class="calibre8">Sonra birkaç gece önce saçlarını tararken yüzünde de fark ettiği bir değişiklik vardı. İlk defa gördüğü ve onu fazlasıyla etkileyen bir detay: Gözleri… Gözleri birbirlerinden o kadar uzaktı ki…</p>

  <p class="calibre8">Aklına gelen düşünce onu sarstı; kurban gözleriydi bunlar! Avın, tehlikelerden korunmak için her iki yanını da çok geniş bir açıyla görmesi gerekirdi ve bu yüzden de gözleri yana bakardı.</p>

  <p class="calibre8">Asansör kata geldiğinde hafif bir sallantıyla durdu ve kapısı yavaşça açıldı; asansörden inmeden önce Greta son bir defa aynaya baktı: Birbirinden uzak gözler, ince uzun ve narin bir boyun. Kesinlikle tam bir avdı.</p>

  <p class="calibre8">Morphy’nin gördüğü şey de bu muydu? Bunun için mi onu seçmişti?</p>

  <p class="calibre8">Sensi’ye Morphy hakkında hiçbir şey sormamıştı. Kim olduğunu, nereden geldiğini, neden onu seçtiğini? Başlarda gerçeği unutmaktansa yok saymak daha kolay gelmişti.</p>

  <p class="calibre8">Morphy’nin öldüğünü biliyordu, bunu kendi gözleriyle görmüştü ve bu ona yetmişti ama şimdi, birkaç gündür içinden tanımlanamaz kasvetli bir duygu kısa bir süreliğine geçip duruyordu. Bu histen, onu uzaklara itmeye çalışarak kurtuluyordu ama yine de istemeden düşünceleri onu celladına doğru çekiyordu.</p>

  <p class="calibre8">Claps’i on dakika kadar gördü. Her gün biraz daha zayıflayan yüzünün dışında durumunda önceki günlere göre bir değişiklik yoktu. Rüya görüyor muydu? Istırap mı çekiyordu? Doktorlar bu iki olasılığı da ihtimal dışında bırakıyorlardı, peki o zaman geriye ne kalıyordu?</p>

  <p class="calibre8">Greta, Claps’in içine düştüğü hiçliği anlayamayacağını fark etti.</p>

  <p class="calibre8">Yanından ayrılmadan önce eline hafifçe dokundu. Oraya her gün gitmesinin sebebi, hayatını kurtardığı için ona teşekkür etmek mi yoksa ondan af dilemek miydi, bilemiyordu… Ya da belki de çok basit hâliyle sadece hayata geri dönmesini bekliyordu.</p>

  <p class="calibre4"><img alt="" class="calibre14" src="../Images/00010.jpg" /></p>

  <p class="calibre13">Reanimasyon ünitesinin kapısı arkasından kapanır kapanmaz, kim bilir hangi delikten çıkan Mitnick bakışları yere eğik sordu:</p>

  <p class="calibre8">“Nasıl?”</p>

  <p class="calibre8">“Herhangi bir gelişme yok…” Greta kendini zorlayarak gülümsedi. “En azından şimdilik… İçeri girip onu görmek ister misin?”</p>

  <p class="calibre8">“Hayır, bunun için geldim ama yapabileceğimi sanmıyorum. Tam gitmek üzereyken sizin geldiğinizi gördüm, böylelikle bekleyip sizden bilgi almayı düşündüm…”</p>

  <p class="calibre8">Çıkışa doğru birlikte yürüdüler ama dışarı çıkana kadar rahatsız edici sessizliğe son vermek için hiçbiri tek kelime etmedi.</p>

  <p class="calibre8">“Sizin de yaralandığınızı öğrendim…” diyebildi sonunda Mitnick.</p>

  <p class="calibre8">“Mühim bir şey değil, artık iyiyim.”</p>

  <p class="calibre8">“Sevindim, televizyonda çok daha kötü durumda görünüyordunuz…”</p>

  <p class="calibre8">Greta taksi bulmak için etrafına bakındı.</p>

  <p class="calibre8">Mitnick kendi kendine konuşur gibi mırıldandı:</p>

  <p class="calibre8">“Polis hâlâ Morphy’nin kimliğini bulamadı. Nasıl yaşıyordu ve bu vahşi doğasını nasıl saklıyordu, bilmek isterdim.”</p>

  <p class="calibre8">Morphy: Greta bir an için istemeden de olsa avcısına doğru çekildiğini hissetti. Hemen silkelenip kendini kurtarmaya çalıştı.</p>

  <p class="calibre8">“Claps’e çok mu bağlısın?”</p>

  <p class="calibre8">“Aslında… Yani, sorun şu ki ben kendimi kimseye bağlı hissedemiyorum. Kuş beyinlilere göre benim en büyük sorunum bu.”</p>

  <p class="calibre8">Mitnick, Greta’nın yüzüne bakmamaya çalışarak zoraki bir gülümseme takınıp devam etti:</p>

  <p class="calibre8">“Onunla konuşabiliyordum, kendimi… rahatlamış hissediyordum. Yıllar önce başım büyük bir belaya girdi ve Claps olmasaydı o durumdan nasıl kurtulurdum bilmiyorum…”</p>

  <p class="calibre8">Greta bir taksiye eliyle işaret etti.</p>

  <p class="calibre8">“Seni bırakayım ister misin?”</p>

  <p class="calibre8">Mitnick sanki kendisine çok tehlikeli bir şey sorulmuş gibi şiddetle kafasını sallayarak reddetti.</p>

  <p class="calibre8">“Toplu taşımayı tercih ederim, yine de teşekkürler. Durumunda bir gelişme olursa bana haber verir misin?”</p>

  <p class="calibre8">“Gelişme olunca” diyerek onu düzeltti Greta, bu sefer yüzündeki gülümseme daha içtendi.</p>

  <p class="calibre8"><span class="italic"><span class="bold">Öğleden Sonra</span></span></p>

  <p class="calibre8">Greta kendini sıcak duşun altına attı.</p>

  <p class="calibre8">Hastaneden çıktıktan sonra haber kanalının mülkü olan lüks bir rezidansa taşınmıştı, evinde soruşturmaya yönelik araştırmalar hâlâ devam ediyordu, zaten yeniden o evin eşiğinden adım atacak cesareti yoktu.</p>

  <p class="calibre8">Greta gerilmiş kaslarının gevşediğini hissetti, sıcak suyun üstündeki hastane kokusunu temizlemesine izin verdi.</p>

  <p class="calibre8">Bir de haber kanalı vardı…</p>

  <p class="calibre8">İçlerinde Cattanei’nin de olduğu birçok kişi onu ziyarete gelmişti.</p>

  <p class="calibre8">“Hiçbir şeyi kendinize dert etmeyin Greta, siz sadece dinlemenize bakın. Biz bekleriz; biz ve yayın ekibine sizin için sevgi dolu mesajlar ileten izleyicileriniz.”</p>

  <p class="calibre8">Demek istediği, kendisine tanıdıkları sürenin hikâyenin tazeliği bitmeden ve arayı fazla uzatmadan sonra ermesiydi.</p>

  <p class="calibre8">Haber kanalı, Cattanei, Montanari… Kariyer… Bunlardan hiçbiri Greta’nın umurunda değildi.</p>

  <p class="calibre8">O hafta boyunca eline bir defa bile gazete almamış, televizyondaki haberlerden ve aktüel programlardan uzak durmuştu. Sadece başına gelen olaydan kaçmak için değil, daha önemlisi, olayın nasıl anlatıldığını görmemek için. Greta ona eşlik eden bu uzaklık duygusuna rağmen haberlerin nasıl yönetildiğini çok iyi biliyordu: Korku, öfke… Ama bir yandan da katile karşı yürütülen hafif, sağlıksız ve itiraf edilemez bir hayranlık hissi.</p>

  <p class="calibre8">Bu karanlık sirkin başrol oyuncusu Morphy’di ve yapılan yorumların ardında, aslında ona nasıl davranılması gerektiği yatıyordu.</p>

  <p class="calibre8">Adriana Maggesi, Paola Serni, Corbani, Claps ve kendisi, bu iş uğruna feda olmuş değil, Morphy’nin büyük zaferi için kan dökmüş kişilerdi.</p>

  <p class="calibre8">Kaç uzman yapmacıksız bir hayranlıkla, izleyicilerini artırmak için onun deli planını resmetmişti?</p>

  <p class="calibre8">Kurbanların arasından hiçbir şeyin farkında olmayan, halkın tanıdığı ve ışıklar altında olan bir av seçmek, onu mikrofonu yapmak, şehirdeki caniyle görüşebilecek dünyadaki tek insan durumuna getirmek…</p>

  <p class="calibre8">Sadece sona gelince onu hedef almak… Bunu sadece görünürlüğünün doruğundayken yapmak…</p>

  <p class="calibre8">İşte ancak o zaman avın kanı akıtılabilirdi.</p>

  <p class="calibre8">Onu hedef almak ve yok olup gitmek; bunu kimse asla unutamazdı. Morphy bir efsane hâline gelecekti. Şehrin üstünde uğursuzca dolanan kanlı antik bir Tanrı gibi: Acımasız, yaralanmaz, istediği zaman tekrar saldırmaya hazır.</p>

  <p class="calibre8">Söyleyecek hiçbir şey yoktu. Mükemmel bir plandı bu.</p>

  <p class="calibre8">Greta bornozunu giydi, banyodan çıktı, kendini yatağa atmadan önce iki tane hap aldı.</p>

  <p class="calibre8">Uyku ilacı: Birkaç saat uyuyabilmenin tek yoluydu.</p>

  <p class="calibre8">Morphy tarafından ne zaman seçilmişti? Kararını vermeden önce onu televizyonda kaç saat izlemişti.</p>

  <p class="calibre8">Korkudan yerlerinden fırlamış kurban gözlerini düşünüp fantezi yapmış mıydı?</p>

  <p class="calibre8">Bıçağın beyaz boynuna girişini hayal etmiş miydi?</p>

  <p class="calibre8">Ve günlük hayatta Morphy nasıl bir maske takıyordu? Neden polis onun kimliğini hâlâ tespit edememişti?</p>

  <p class="calibre8">Greta ilacın en kısa zamanda etkisini göstermesini umarak yatakta döndü.</p>

  <p class="calibre8">Zihninde beliren en son soru, her akşam uykuya birlikte daldığı ve her sabah kendisini bekler bulduğu, hafif bir rüzgâr esintisinde, her kapı çarpmasında ve arkasından gelen her ayak sesinde hissettiği soru…</p>

  <p class="calibre8">Hâlâ bir av mıydı?</p>

  <p class="calibre8">Claps son sözleriyle ne demek istemişti?</p>

  <p class="calibre8">Greta onun çaresiz hecelerini hâlâ çok net duyuyordu:</p>

  <p class="calibre8">“Yanıldık… Baştan beri… Her şeyi yanlış düşündük… Asansör… Asansör… Hâlâ bitmedi… Tanrım ne kadar soğuk… Brando’yu almaya gitmem gerek… Brando… Ne güzel bir isim… Asansör… Her şeyi tersten düşün… Her şeyi tersten düşün!”</p>

  <p class="calibre8">Sensi bu sözlere önem vermeyip “Bilinç kaybından kaynaklı anlamsız sayıklama” derken haklı mıydı? Elbette böyle düşünmek çok normaldi ama Sensi nasıl bu kadar emin olabiliyordu?”</p>

  <p class="calibre8">Hâlâ bitmedi… Her şeyi tersten düşün… Asansör…</p>

  <p class="calibre8">Gerçekten her şey bitmemiş miydi? Hâlâ tehlikede olan başka hayatlar var mıydı?</p>

  <p class="calibre8">O hâlâ birisi için av mıydı?</p>

  <p class="calibre8">Komodinin üstündeki telefonu titredi.</p>

  <p class="calibre8">Montanari biraz sıkılgan bir sesle konuştu:</p>

  <p class="calibre8">“Selam Greta, kendini bugün nasıl hissediyorsun? Daha iyisindir umarım.”</p>

  <p class="calibre8">Greta saatin yeşil ekranına göz attı, gecenin onuydu.</p>

  <p class="calibre8">“Nasıl olduğumu sormak için biraz uygunsuz bir vakit değil mi? Vakit kaybetmene gerek yok, ne istediğini söyle.”</p>

  <p class="calibre8">“Tanrım… Nasıl olduğunu öğrenmek istiyordum sadece ve… Lanet olsun, tamam, bir sorunumuz var ve belki sen bize yardımcı olabilirsin.”</p>

  <p class="calibre8">Greta hiç konuşmadan Montanari’nin devam etmesini bekledi.</p>

  <p class="calibre8">“Mophy’le ilgili. Bugüne kadar kimliği tespit edilemedi ama bu öğleden sonra nihayet polisin elinde bir isim olduğuna dair söylentiler dolaşmaya başladı. Yaptığımız araştırmalar bunu doğruladı ama polis o ismi vermiyor… Aksine, bu durumu kesinlikle yalanlıyor.”</p>

  <p class="calibre8">Greta soğuk bir şekilde cevap vermeden önce birkaç saniye bekledi.</p>

  <p class="calibre8">“Yanlış kişiyi aradın. Ben hiçbir şey bilmiyorum.”</p>

  <p class="calibre8">“Elbette ama kendime o ismi belki Greta’ya söylerler diyordum. Yaşadıklarını düşünecek olursak bu neredeyse senin hakkın sayılır…”</p>

  <p class="calibre8">“Yani benim bilgi almamı istiyorsun.”</p>

  <p class="calibre8">“Sadece, bunu sen de yapmak istiyorsan. Yapmak istemezsen bunu anlayışla karşılayacak ilk kişi ben olurum.” Montanari bir süre sessiz kaldıktan sonra konuşmasını sürdürdü. “Elbette bu bizim için çok büyük bir olay olur…”</p>

  <p class="calibre8">“Caninin gerçek yüzünün gösterileceği özel bir haber olacak değil mi?”</p>

  <p class="calibre8">“Rakip için çok sıkı bir darbe…”</p>

  <p class="calibre8">Greta mide bulantısının ağzını tıkadığını hissetti.</p>

  <p class="calibre8">Elbette bunu yapacaktı ama kendisi için, bilmek için. İsmi o aşağılık Montanari’ye söylemek için değil.</p>

  <p class="calibre8">“Yarın bilgi almaya çalışırım.”</p>

  <p class="calibre8">“Greta sen her zaman en iyisisin!” Montanari kendine güvenini tekrar kazanmıştı. “Çabuk dön, burada sana ihtiyacımız var.”</p>

  <div class="mbppagebreak"></div>
</body>
</html>
