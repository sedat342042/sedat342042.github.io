<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Şah Mat</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="calibre11" id="filepos552689"><span class="calibre12"><span class="bold">Dokuzuncu Gün</span></span></p>

  <p class="calibre15"><span class="italic"><span class="bold">Sabah</span></span></p>

  <p class="calibre8">“Şunun çalımına bak!” Montanari, bir gece önceki haberin kaydını Anselmi’nin görüntüsünün olduğu kısımda durdurdu. “Ne pezevenkçe bir hareket… Ama söylediklerini duydunuz mu? ‘Sevgili izleyiciler’… ‘Cesur meslektaşım’… ‘Sadece bizim sunduğumuz’… Haberi sunarken göğsü gittikçe daha da çok şişiyordu, o kafasındaki komik peruğu bile kabarıyor gibiydi.”</p>

  <p class="calibre8">“O peruk değil, protez saç.”</p>

  <p class="calibre8">Greta onu sıkkın bir ses tonuyla düzeltti, son birkaç saattir bu video kaydını kusacak kadar çok izlemişti.</p>

  <p class="calibre8">Cattanei o ana kadar ruhsuz gibi durmuş, taş gibi sakin bir ifade takınmıştı. Otoriter sesi havada bir kamçı gibi yankılandı:</p>

  <p class="calibre8">“Konumuza gelelim arkadaşlar. Greta, Anselmi’nin söylediklerinden hangisi doğru, bize söyleyebilir misin?”</p>

  <p class="calibre8">“Bilgisayarıma gerçekten de bir e-posta geldi. Dün sabah saat dörtte. Ama haber programında verilen içerik yanlış ve hepsinden önemlisi eksik.”</p>

  <p class="calibre8">“Güzel, şimdi bize…”</p>

  <p class="calibre8">Montanari bu kadar söyleyebilmişti ki Cattanei’nin bir el işaretiyle susturuldu.</p>

  <p class="calibre8">“Bu özel haber Anselmi’ye nasıl ulaştı? Siz Greta, bunun bir parçası mısınız?” diye sordu Cattanei.</p>

  <p class="calibre8">“Hayır” diyerek yalan söyledi Greta, bir yandan da bakışlarını kaçırmamaya çalışıyordu.</p>

  <p class="calibre8">Cattanei tek bir kasını bile hareket ettirmeden ve gözlerini Greta Alfieri’ninkilerden bir saniye bile çekmeden duruyordu. Tekrar konuşmaya başladığında Greta kendisine inanmadığından emindi.</p>

  <p class="calibre8">“Bu fısıltının nereden geldiğinin çok da önemi yok. Şimdi yönetmeninizin haklı merakını gidermenin vakti geldi. E-postanın gerçek içeriği tam olarak nedir?”</p>

  <p class="calibre8">“E-postada katilin muhteşem eserini bir satranç maçına benzettiği doğru. Ancak Anselmi yeni kurban konusunda yanlış açıklama yaptı, e-postada aslında katil yeni bir kurban sözü vermiyor…” Greta kısa bir ara verdikten sonra devam etti. “Morphy, katil kendini bu şekilde adlandırıyor, bize e-postayı yeni işlediği cinayeti haber vermek için gönderdi.”</p>

  <p class="calibre8">“Ne!?” Montanari elindeki nane şekeri kutusuyla kalakaldı.</p>

  <p class="calibre8">“E-postada kurbanının adı ve evinin nerede olduğu da yazıyor.”</p>

  <p class="calibre8">“Bekle, bekle…” Montanari çok heyecanlanmıştı. “Elbette ya, şehir dışında yaşayan şu fahişe… Ne cehennemdi ismi?”</p>

  <p class="calibre8">“Paola Serni.” Greta Alfieri sertçe cevapladı. “Ayrıca bir fahişe değildi, genç bir kadındı ve önünde yaşanacak daha uzun yılları vardı.” Greta bunları söylerken kendine şaştı, tıpkı Claps gibi konuşmuştu. “Cinayet yerine gittim. Onun cesedini gördüm.”</p>

  <p class="calibre8">“Ne sen… Aman Tanrım! Çok büyük bir patlama yapacağız. Akşam haberlerinin stilini yenilemeliyiz, ilk gece için özel bir şeylerle çıkmalıyız. Ve sen Greta…”</p>

  <p class="calibre8">“Bunlardan hiçbirini yapmayacağız.” Cattanei’nin sesi Montanari’yi âdeta dondurdu. “Bu sabah birkaç telefon geldi ve ben de büyük haber kanallarını aradım. Ortak bir karara vardık. Önümüzdeki kırk sekiz saat boyunca Anselmi’nin yaptığı bu açıklamaları görmezden geleceğiz ve bu olay üstüne en ufak bir haber dahi yapmayacağız; bunun karşılığında yarından sonra vali bir basın toplantısı düzenleyerek olayla ilgili tüm gelişmeleri hiçbir ayrıntıyı gizlemeden anlatacak.”</p>

  <p class="calibre8">“Ama böyle olursa haberi rakiple beraber vereceğiz. Bu bir intihar!”</p>

  <p class="calibre8">“Emin olun ki bu hiç yatkınlığımın olmadığı bir şey Doktor Montanari.” Cattanei’nin bakışları daha da soğuklaştı. “Valinin yapacağı basın toplantısının saati 14:00 olarak öngörülüyor. Biz haber programımızı saat 13:30’da başlatacağız ve aralıksız özel bir bölüm yapacağız. Elimizdeki kartları da burada kullanacağız ve sonra akşam haberleri için de özel bir bülten olacak. Böylelikle istediğiniz patlamayı alacaksınız Doktor. Her ne kadar rakip de ortaya bir şeyler atacak olsa da tüm kare aslar bizim elimizde, bir de bunun üstüne… Elimizde jokerimiz de var; hep kazandıran, koz olan joker… Öyle değil mi Greta?”</p>

  <p class="calibre8">Cattanei o sabah ilk defa gülümsedi.</p>

  <p class="calibre8"><span class="italic"><span class="bold">Öğleden Sonra</span></span></p>

  <p class="calibre8">Claps ancak öğlene doğru uyanabildi. Ne kadar zamandır adrenalinle ayakta kalmış ve yatak yüzü görmemişti? Anselmi’nin programını seyrettikten hemen sonra âdeta yatağa yıkılıp kalmıştı. Derin, kâbus içermeyen ancak huzursuz bir uyku uyumuştu; yavru köpek Brando’nun, hayatında yer alacak bu istekli ve durduramayacağı kadar hareketli şeyin, kaygısı benliğini sarmıştı…</p>

  <p class="calibre8">Ayağa kalkar kalkmaz, korkunç derecedeki baş ağrısına rağmen internette kurulacak pusuyu ayarlamak üzere işe gitti. Sorun, Morphy kendini gösterdiği anda onlara IP adresini sağlayacak olan sunucu değildi, Mitnick’di.</p>

  <p class="calibre8">Konuyla ilgili hiçbir şey duymak istemiyordu.</p>

  <p class="calibre8">“Dün bir anlaşma yaptık ve borcum ödendi, Mitnick kesinlikle emekliye ayrıldı.”</p>

  <p class="calibre8">Claps onu ikna etmek için her yolu denedi ama delikanlı sert ve kararlı bir şekilde geri adım atmıyordu. Ta ki Claps Greta Alfieri’den bahsedene kadar.</p>

  <p class="calibre8">“Greta Alfieri mi!? Kahretsin, o benim televizyonu açmamın tek sebebi! Ve o da burada bizimle mi olacak?”</p>

  <p class="calibre8">Claps, Mitnick’in bu ani heyecanı karşısında şaşırdı.</p>

  <p class="calibre8">“Bu demektir ki katili avlayacağız… Evet ya, o e-posta! Muhteşem Claps, Mitnick ve Greta Alfieri! Tanrım! Bu müthiş olacak!”</p>

  <p class="calibre8">Artık Claps’in yapacağı tek şey beklemekti. Üçüncü ağrı kesiciyi içerken bir yandan da zihninden çıkıp gitmeyen o dikeni uzaklaştırmak için uğraşıp duruyordu.</p>

  <p class="calibre8"><span class="italic"><span class="bold">Gece</span></span></p>

  <p class="calibre8">Gece yarısına yaklaştıklarında Mitnick’in üstünden bir dakika bile ayırmadığı bakışları altında Greta Alfieri üç parlak satranç maçı yapmıştı bile ama rakiplerinin hiçbirisi sohbetle ilgilenmemiş, sadece satranç oynamak istemişti.</p>

  <p class="calibre8">Mitnick zaman kaybetmemek için oyun teklifini kabul etmeden önce birkaç şey sormanın ve böylelikle bu kişiyle oynamaya değip değmeyeceğine karar vermenin daha iyi olacağı fikrini önerdi. Böyle yaptılar ama sonraki bir saat boyunca da herhangi bir sonuç elde edemediler. Greta Alfieri ile birçok kişi satranç oynamak istemişti ama bunlardan hiçbirisi aradıkları kişi değildi. Kullanıcı adları çok fantastikti, Claps bunlardan çok belirgin olanlarını hatırlıyordu: Capablanca, sigara tutkunu Caps’ten ve ateist Ubertino da Casale.</p>

  <p class="calibre8">Gece yarısına çok az kalmıştı ve yeni oyuncu ortaya çıktığı sırada soluk odaya uzun bir süredir hayal kırıklığı hâkimdi.</p>

  <p class="calibre8">Greta Alfieri hemen hareketlendi.</p>

  <p class="calibre8">“Claps! Şu kullanıcı adına bak.”</p>

  <p class="calibre8">“Yargıç Alonzo…”</p>

  <p class="calibre8">“Morphy’nin babasının adı Alonzo’ydu ve…”</p>

  <p class="calibre8">Claps ona cümlesini bitirme fırsatı vermedi.</p>

  <p class="calibre8">“…ve yargıçtı!”</p>

  <p class="calibre8">Odanın atmosferi birden değişti, havada yeni bir gerilim vardı artık.</p>

  <p class="calibre8">“Belki de sadece bir tesadüftür…” dedi Greta kendi kendine sinirli bir şekilde, bir yandan da cevap yazıyordu.</p>

  <p class="calibre8"><span class="bold">Kayıp Küpe:</span> Neden benimle oynamak istiyorsun Yargıç?</p>

  <p class="calibre8">Ekranda cevap belirene kadar birkaç saniye geçti.</p>

  <p class="calibre8"><span class="bold">Yargıç Alonzo:</span> Kullanıcı adın beni meraklandırdı… Kayıp Küpe… Bunu seçmen için özel bir sebep mi var?</p>

  <p class="calibre8">Claps irkildi. Kullanıcı adıyla ilgilenmesi… Kendine seçtiği kullanıcı adı…</p>

  <p class="calibre8">Greta, ona sorgular şekilde baktı. Claps yavaşça ve gözlerini ekrandan ayırmadan konuştu:</p>

  <p class="calibre8">“Kartlarımızı hemen açmayalım. Onu biraz konuşturalım ve bakalım onun elindeki kartlar ilgimizi çekecek mi?”</p>

  <p class="calibre8"><span class="bold">Kayıp Küpe:</span> Bir sebebi var ama oldukça özel ve bundan hemen bahsetmek istemiyorum, ne de olsa daha şimdi tanıştık… Diyelim ki bu ismi birini meraklandırmak için kullandım. Neyse, senin kullanıcı adın da ilginç. Söyle bakalım gerçekten yargıç mısın? Yani gerçek hayatta demek istiyorum.</p>

  <p class="calibre8"><span class="bold">Yargıç Alonzo:</span> Sadece bir kullanıcı adı işte… Belki bu isim de belirli bir kişinin ilgisini çekmek için kullanılıyordur.</p>

  <p class="calibre8">Greta’nın parmakları hızlı bir şekilde yazıyordu.</p>

  <p class="calibre8"><span class="bold">Kayıp Küpe:</span> Beni meraklandırıyorsun, biraz daha açık olamaz mısın?</p>

  <p class="calibre8"><span class="bold">Yargıç Alonzo:</span> Hım… Şu an için ben de şüpheli bir durumdayım. Bir teklifim var, bir oyun oynayalım ve daha samimi olup olmamamız gerektiğini bize oyun göstersin.</p>

  <p class="calibre8">“Tamam, onu biraz şımartalım.” Claps cep telefonundan hızlıca bir numara tuşladı. “Bu bayla biraz satranç oynayalım ama Greta, çok hızlı hareket etmeyin, kim olduğunu tespit etmemiz için bize zaman tanıyın.”</p>

  <p class="calibre8"><span class="bold">Kayıp Küpe:</span> Anlaştık Yargıç, oynayalım. Düşünmek için kişi başı yirmi dakika ve beyaz taş senin.</p>

  <p class="calibre8">Claps telefona sadece iki kelime fısıldadı:</p>

  <p class="calibre8">“Yargıç Alonzo.”</p>

  <p class="calibre8">Sonra telefonu kapatmadan gözleri ekranda cevabı beklemeye başladı.</p>

  <p class="calibre8"><span class="bold">Yargıç Alonzo:</span> Kişi başı yirmi dakika iyi ama ben bir centilmenim, beyazı siz alın hanımefendi. Lütfen, ilk hamle sizden olsun ve kronometreyi çalıştırın.”</p>

  <p class="calibre8">Odadaki herkes donup kaldı. Kısa konuşmaları boyunca Greta Kayıp Küpe’nin cinsiyetiyle ilgili hiçbir bilgi vermemişti.</p>

  <p class="calibre8">“Bağlantı kuruldu!” dedi Mitnick zoraki bir neşeyle.</p>

  <p class="calibre8">Claps beklediği bilgiyi alarak Mitnick’e bir kâğıt uzattı. “İşte IP’si bu, yakala şunu.” Sonra Greta’ya döndü. “‘Oyun bize göstersin’ dedi… Morphy’nin oyunlarından bir tane bulup bunu oynayalım, bakalım devamını getirecek mi ve beklediği işaret bu mu?”</p>

  <p class="calibre8">Greta Alfieri evinden getirdiği veritabanına girdi, içerisinde 1840’tan o güne kadar oynanmış olan resmî satranç turnuva ve maçlarının on binden fazla analizi bulunuyordu. PAUL MORPHY BEYAZ yazdı ve hemen ekranda altmıştan fazla karşılaşmanın listesi belirdi; bunlardan rastgele bir tanesine tıkladı ve ilk hamleleri kısaca inceledikten sonra oyunu başlattı.</p>

  <p class="calibre8"><span class="bold">1 e4</span></p>

  <p class="calibre8">Yargıç Alonzo hemen karşılık verdi:</p>

  <p class="calibre8"><span class="bold">1 e6</span></p>

  <p class="calibre8">Veritabanındaki oyunda gösterilen hamle değildi bu.</p>

  <p class="calibre8">“e5’e ilerlemeliydi!” Claps sinirlenmiş görünüyordu. “Belki de bizi şaşırtmaya çalışıyor.”</p>

  <p class="calibre8">“Sakin ol… Satrançta çok fazla oyuna başlama seçeneği vardır, bu ‘Fransız’ denilen savunma şekli… Şimdi Morphy’nin bu savunmayla başladığı oyunları bulmaya çalışalım.”</p>

  <p class="calibre8">Greta Alfieri PAUL MORPHY BEYAZ FRANSIZ yazdı. Bu defa yaklaşık on iki başlık içeren bir liste çıktı. Greta beyazın karşı hamlesini bu oyunlardan birinden seçti, bu defa siyahın hamlesi veritabanındaki hamleyle birbirini tutuyordu.</p>

  <p class="calibre8"><span class="bold">2 d4 d5</span></p>

  <p class="calibre8">“Gördünüz mü? Şimdi rahatladınız mı?”</p>

  <p class="calibre8">Claps göz kapaklarını ovuşturdu.</p>

  <p class="calibre8">“Oynamadan önce bekleyin, ters olan bir şey var… Bu da… Ama elbette ya, elbette! Biz neyiz Greta söyleyin?”</p>

  <p class="calibre8">“Ne demek istiyorsunuz? Sizi anlayamıyorum…”</p>

  <p class="calibre8">“Bu oyunda demek istiyorum.”</p>

  <p class="calibre8">“Morphy’nin hamlelerini izliyoruz.”</p>

  <p class="calibre8">“Yani biz Morphy’yiz. İşte ters olan bu!”</p>

  <p class="calibre8">Claps heyecanlanmış görünüyordu.</p>

  <p class="calibre8">“Anlamıyor musunuz? Eğer karşımızdaki doğru kişiyse, biz Morphy’e karşı oynayan tarafız!”</p>

  <p class="calibre8">Claps sözlerini tamamlamadan önce Greta Alfieri çoktan veritabanını tekrar araştırmaya başlamıştı bile. “Bunu ben de düşünmeliydim… İşte, PAUL MORPHY SİYAH FRANSIZ yazdım ve üç oyun çıktı.”</p>

  <p class="calibre8">“İstediğinizi seçin.”</p>

  <p class="calibre8">“O zaman bu: McConnel-Morphy karşılaşması, New Orleans, 1850, Fransız savunması Nimzowitsch varyansı. Biz McConnel’iz ve o ise Morphy.”</p>

  <p class="calibre8">Sonraki hamleler veritabanındakine uyacak şekilde ekranda hızla aktı:</p>

  <p class="calibre8"><span class="bold">3 e5 c5</span></p>

  <p class="calibre8"><span class="bold">4 c3 Cc6</span></p>

  <p class="calibre8"><span class="bold">5 f4 Db6</span></p>

  <p class="calibre8"><span class="bold">6 Cf3 Ad7</span></p>

  <p class="calibre8">“Tombala!” Mitnick bağırarak, oyuna konsantre olup onun varlığını unutmuş olan Claps ve Greta’yı neredeyse yerinden hoplattı. “Nereden bağlandığını buldum, tam adresi var ama hoşunuza gidecek mi bilmem…”</p>

  <p class="calibre8">“Konuşsana nereden bağlanıyor?”</p>

  <p class="calibre8">“Amerika, Luiziyana, New Orleans.”</p>

  <p class="calibre8">“Orospu çocuğu!” Greta Alfieri kendini tutamadı.</p>

  <p class="calibre8">“Ama işin güzel kısmı esas şimdi geliyor, açık bir şekilde Royal Caddesi 417 numaradan bağlanıyor ve burası kimin adına kayıtlı tahmin edin hadi… Paul Morphy Müzesi’ne.”</p>

  <p class="calibre8">“Of Tanrım! Oraya gittim. Fransız mahallesinde ve yaklaşık bir yüzyıl boyunca Morphy ailesinin yaşadığı ev olmuş. Paul Morphy orada doğup öldü.”</p>

  <p class="calibre8">“İtiraf etmeliyim ki bu adamın bilgisayardan iyi anladığı kadar güçlü bir mizah duygusu da var!” Mitnick neredeyse eğleniyor gibiydi. “Bence bizimle dalga geçiyor…”</p>

  <p class="calibre8">Claps’in yüz hatları daha da gerginleşti, sesi buz gibi çıktı:</p>

  <p class="calibre8">“Oyuna devam edelim. Sıra bizde.”</p>

  <p class="calibre8"><span class="bold">7 a3 Ch6</span></p>

  <p class="calibre8"><span class="bold">8 b4 cxd4</span></p>

  <p class="calibre8"><span class="bold">9 cxd4 Tc8</span></p>

  <p class="calibre8">Hamleler yüzyıl kadar önce McConnel ve Morphy arasında yapılmış olan maça uygun olarak devam ediyordu.</p>

  <p class="calibre8">“Komutan, bilgisayarının içine giremiyorum. Koruma duvarı var…” Mitnick sinirliydi. “Bu sisteme girebilmem için bir sürü zamana ihtiyacım var hatta belki de günlere!”</p>

  <p class="calibre8">“Boş ver gitsin o zaman, çok vaktimiz yok ve girebilsek bile sabit diskinde bir şey bulamayız. Ardında iz bırakmayacak kadar kurnaz. En azından hevesimizi kursağımızda bırakmayacak başka bir şey düşünmeye çalış… Hayal gücünü kullan.”</p>

  <p class="calibre8"><span class="bold">10 Ab2 Cf5</span></p>

  <p class="calibre8"><span class="bold">11 Dd3</span></p>

  <p class="calibre8">Greta Alfieri hamlesini yaptıktan hemen sonra Claps’e döndü.</p>

  <p class="calibre8">“Bu, oyunun en önemli kısmıdır.” Veritabanında oyunun hamlelerini gösteren analizi işaret etti. “Morphy kendi filini kaybetmeyi göze alarak McConnel’e hiç şans tanımayacak bir kombinasyon yaratmak üzere Axb4+ oynar. Çok kuvvetli, Morphy’e özgü ve neredeyse onun imzası denebilecek bir kombinasyon.”</p>

  <p class="calibre8">Birkaç saniye içinde ekranda siyahın on birinci hamlesi göründü:</p>

  <p class="calibre8"><span class="bold">11 Axb4+</span></p>

  <p class="calibre8">Claps’in bakışları uçsuz bucaksız bir girdabın içinde kaybolmuş gibi kaygılıydı.</p>

  <p class="calibre8"><span class="bold">12 axb4 Cxb4</span></p>

  <p class="calibre8">“Konuşun onunla Greta, elimizdeki kartları açmanın vakti geldi.”</p>

  <p class="calibre8">Greta sessizce onayladı. Yazmaya başladığında parmaklarının buz gibi olduğunu fark etti.</p>

  <p class="calibre8"><span class="bold">Kayıp Küpe:</span> Bırakıyorum. Tebrikler Yargıç, güzel kombinasyondu!</p>

  <p class="calibre8"><span class="bold">Yargıç Alonzo:</span> Teşekkürler. Güzel bir oyun oldu.</p>

  <p class="calibre8"><span class="bold">Kayıp Küpe:</span> Hadi ama mütevazilik yapma… Güzelden de öteydi. Biliyor musun, bazen sanki oğluna karşı oynuyormuşum gibi hissettim… Senin oğlun Paul demek istiyorum… Sözü geçmişken, ne garip bir tesadüftür ki yakın bir zamanda onun ismiyle imzalanmış iki tane e-posta aldım…</p>

  <p class="calibre8">Geçmek bilmeyen birkaç saniye boyunca ekran donup kaldı.</p>

  <p class="calibre8">Sonra…</p>

  <p class="calibre8"><span class="bold">Yargıç Alonzo:</span> Yanılıyorsun Kayıp Küpe, sadece ikincisini bu isimle imzalamıştım…</p>

  <p class="calibre8">Greta Alfieri kafasındaki bütün saçların elektriklendiğini hissetti. Nefesi kesildi.</p>

  <p class="calibre8"><span class="bold">Yargıç Alonzo:</span> İyi akşamlar Greta… Sizinle tanışmak gerçekten de büyük bir zevk.</p>

  <p class="calibre8">Greta, Claps’e neredeyse çaresiz bir ifadeyle baktı. Claps’in de yüzünde şaşkın bir ifade vardı ama sesi sıcak çıktı:</p>

  <p class="calibre8">“Size bir zararı dokunamaz Greta, uzakta. Konuşun onunla… Siz bir gazetecisiniz, profesyonelsiniz unuttunuz mu?”</p>

  <p class="calibre8">Greta Alferi, gözünde canlanan Paola Serni’nin bedenini kovalamaya çalıştı.</p>

  <p class="calibre8"><span class="bold">Kayıp Küpe:</span> Morphy?</p>

  <p class="calibre8"><span class="bold">Yargıç Alonzo:</span> Hizmetinizdeyim. Küpenizi bulabildiniz mi?</p>

  <p class="calibre8"><span class="bold">Kayıp Küpe:</span> O küpe benim değildi. Her neyse… Evet, bulundu.</p>

  <p class="calibre8"><span class="bold">Yargıç Alonzo:</span> Doğru sizin değildi. Aslında sevgili Bayan Adriana’ya aitti, sonra artık ona ihtiyacı kalmayınca ben de onu Bayan Paola’ya ödünç verdim ki kendisinin bu konuda çok yardımcı olduğunu belirtmeliyim…</p>

  <p class="calibre8">Greta Alfieri irkilerek ellerini bilgisayar klavyesinden çekti ve iki yanında salladı, bilgisayarla arasına olabildiğince mesafe koymak ister gibiydi.</p>

  <p class="calibre8"><span class="bold">Yargıç Alonzo:</span> Sanırım kendisini bizzat siz bulmadınız ama belki şu an sizinle orada olan kişilerden biri bulmuştur… Söyleyin Greta, o bilgisayarın karşısında kaç kişisiniz?</p>

  <p class="calibre8">Greta Alfieri Claps’ten yardım istedi, sesi titriyordu:</p>

  <p class="calibre8">“Yalnız olduğuma asla inanmayacaktır.”</p>

  <p class="calibre8">“Hayır ama büyük ihtimalle bu umurunda değil. Her tedbiri almış. En azından ona Sensi’nin bu işten haberinin olmadığının bilgisini verelim.”</p>

  <p class="calibre8"><span class="bold">Yargıç Alonzo:</span> Duraklamanız yeterli bir cevap zaten…</p>

  <p class="calibre8"><span class="bold">Kayıp Küpe:</span> Doğru, yalnız değilim ama polisin bundan haberi yok. O ortamda pek sevilmem.</p>

  <p class="calibre8"><span class="bold">Yargıç Alonzo:</span> Nereden bağlandığımı öğrenebildiniz mi?</p>

  <p class="calibre8"><span class="bold">Kayıp Küpe:</span> Evet, evinizden.</p>

  <p class="calibre8"><span class="bold">Yargıç Alonzo:</span> Ah, atalardan kalma o konak… Arkadaşlarınız oldukça başarılı ama uğraşmaları boşuna, Luiziyana’dan daha öteye geçmelerine imkân yok.</p>

  <p class="calibre8">Claps elini sıcak bir hareketle Greta Alfieri’nin omzuna koydu.</p>

  <p class="calibre8">“Greta, artık işinizi yapma vakti geldi. Bir gazeteci olarak görevinizi yapın.”</p>

  <p class="calibre8">Greta yazmaya başlamadan önce derin bir nefes aldı.</p>

  <p class="calibre8"><span class="bold">Kayıp Küpe:</span> Morphy, neden bunu yapıyorsunuz? Neden bu cinayetleri işlediniz?</p>

  <p class="calibre8">Ekran uzun bir süre donup kaldı.</p>

  <p class="calibre8"><span class="bold">Yargıç Alonzo:</span> “Aydınlanma” nedir, bilir misiniz Greta?</p>

  <p class="calibre8">Tam Greta Alfieri cevap yazmak üzereydi ki Claps onu durdurdu.</p>

  <p class="calibre8">“Sözünü kesmeyin, bize kendisini çıldırtan şeyi söylemek üzere. Kendisi devam edecek, göreceksiniz…”</p>

  <p class="calibre8"><span class="bold">Yargıç Alonzo:</span> Neden bahsettiğimi anlıyor musunuz? Yeni bir bilginin… Yeni bir sebebin verdiği göz kamaştırıcı enerji! Karanlıkla dolu günlerimizi bir anda aydınlatmaya yetecek muhteşem bir ateş… Bir gün önce bize temel ve vazgeçilemez gibi gelen şeylerin anlamsızlığını ortaya çıkarmak!</p>

  <p class="calibre8">Tekrar uzun bir sessizlik oldu.</p>

  <p class="calibre8">Greta Alfieri’nin eli farkında olmadan hâlen omzunda olan Claps’in eline uzandı.</p>

  <p class="calibre8"><span class="bold">Yargıç Alonzo:</span> İşte bana bu aydınlanma geldi. Ortaya çıkmak için beni seçti, herhangi görünür bir nedeni olmadan, farklı bir özelliğim olmadan. Ve bana bir görev verdi… Bu muhteşem ve göz kamaştırıcı görev tamamlandığı anda tüm ihtişamıyla ortaya çıkacak!</p>

  <p class="calibre8">Greta Alfieri bu sefer Paola Serni’nin görüntüsünü ve kanının kokusunu aklından kovamadı. İçinde bir isyan duygusu, sessiz bir öfke belirmeye başladı.</p>

  <p class="calibre8"><span class="bold">Yargıç Alonzo:</span> Resmin tamamlanmasına az kaldı. İkinci e-postayı hatırlıyor musun? Sadece son bir hamle daha var… Anladığınızı sanmıyorum Greta ama siz, bu büyük eserin baş oyuncusu olacaksınız.</p>

  <p class="calibre8">Greta Alfieri cevaplamak üzere klavyeye eğildi ve bu sefer hareketsiz kalan Claps onu durdurmadı.</p>

  <p class="calibre8"><span class="bold">Kayıp Küpe:</span> Peki bu harikulade resim için iki hayatı yok etmek gerekli miydi? Bedenlere bu şekilde işkence etmek? Hem sonra neden beni seçtiniz? Tüm bu… Bu vahşetin bir parçası olmak isteyeceğimi size düşündüren nedir?</p>

  <p class="calibre8">Bir kez daha ekran hareketsiz kaldı.</p>

  <p class="calibre8">Greta Alfieri, önündeki boş ekrana gözlerini dikip sanki kendi kendine konuşuyormuş gibi fısıldadı:</p>

  <p class="calibre8">“Sakinliğimi kaybetmemem gerekiyordu, abarttım ve gitti…”</p>

  <p class="calibre8">“Sorun değil Greta.” Claps hemen onu desteklemeye çalıştı. “O hep orada, sadece kendini sanrılarından kurtarması gerek, şu an kafasında ne görüntüler canlandığını sadece Tanrı bilir.”</p>

  <p class="calibre8">Uzun saniyeler geçip gidiyordu.</p>

  <p class="calibre8"><span class="bold">Yargıç Alonzo:</span> İki hayat… Hadi ama Greta, iki hayat nedir ki? Savaşın kazanılması için bir komutan bile askerlerini feda eder. Biraz önce oynadığımız oyunu düşün. O kombinasyonda göz kamaştırıcı bir güzellik bulmuyor musun? Ama onu gerçekleştirebilmek için fili gözden çıkarmak zorunda kaldım…</p>

  <p class="calibre8">Greta Alfieri sonunda patladı:</p>

  <p class="calibre8">“Bir satranç oyunu! Bu orospu çocuğu gerçek insanlarla satranç oynuyor!”</p>

  <p class="calibre8"><span class="bold">Kayıp Küpe:</span> Eser tamamlanmak üzere dediniz… Ne demek bu?</p>

  <p class="calibre8"><span class="bold">Yargıç Alonzo:</span> Benim bir cani olduğuma inanıyorsunuz değil mi? Siz, yanınızda kim varsa onun gibi, benim kandan ve yitip giden hayattan etkilendiğimi düşünüyorsunuz… Sefil bir cinsel düşkünlük içinde olduğumu, kendi alanımda sapık bir yüceltme yaşadığımı düşünüyorsunuz… Hayır benim genç dostum, bu gerçekten çok uzak… Ben görevin tamamlanması için ıstırap çekiyorum. Bu o kadar çaresiz bir acı çekme ki Greta, siz bunu hayal bile edemezsiniz… Ben aydınlanmanın hizmetindeyim ve yapılması gerekeni yapacağım ama bana ortaya çıkacak o büyük eserin ne olduğunu sormayın, sadece gerçekleştirilmesi yönünde vahiy alıyorum çünkü.</p>

  <p class="calibre8">Devam etmeden önce bir süre ara verdi.</p>

  <p class="calibre8"><span class="bold">Yargıç Alonzo:</span> Greta, size bu resimde düşen çok önemli bir görev var. Şimdiye kadar çok severek yaptığınız bir görev.</p>

  <p class="calibre8"><span class="bold">Kayıp Küpe:</span> Sesinizi duyurmak ve size izleyici kazandırmak değil mi? Peki ya bunu yapmak istemezsem? Bu işin içine daha fazla karışmayı reddedersem?</p>

  <p class="calibre8"><span class="bold">Yargıç Alonzo:</span> Sizin seçme şansınız yok Greta, siz seçildiniz. Hem samimiyetsiz olmayalım… Siz de bunu istiyorsunuz. Bu mesleğiniz açısından çok cazip bir fırsat. Bunun için burada değil misiniz?</p>

  <p class="calibre8"><span class="bold">Kayıp Küpe:</span> Peki ya yapamazsam ne olacak? Dışarıda bırakıldım, uzun bir süredir kameralardan uzaktayım ve elbette ki bu benim tercihim değildi.</p>

  <p class="calibre8"><span class="bold">Yargıç Alonzo:</span> Bana güvenin, çok yakında her şey değişecek ve ekranların karşısına dönüşünüz muhteşem olacak. Çok geç oldu… İyi geceler Greta, bu güzel sohbet ve oyun için teşekkürler.</p>

  <p class="calibre8">Greta Alfieri hızla yazdı.</p>

  <p class="calibre8"><span class="bold">Kayıp Küpe:</span> Bekleyin, gitmeyin, daha sorularım bitmedi.</p>

  <p class="calibre8">“Bağlantısı kesildi, bizden ayrıldı” dedi Mitnick yüzünde kurnaz bir gülümsemeyle. “Ama ondan ilginç bir şeyler almayı başardım…”</p>

  <p class="calibre4"><img alt="" class="calibre14" src="../Images/00010.jpg" /></p>

  <p class="calibre13">Claps, Greta Alfieri’yi evine bırakırken Mercedes’i bomboş sokakların izin vereceğinden çok daha yavaş sürüyordu. İkisinin de konuşma isteği yoktu. Sessizliği ilk bozan Greta oldu:</p>

  <p class="calibre8">“Neden benimle konuşmak istedi?”</p>

  <p class="calibre8">Claps sessiz kaldı.</p>

  <p class="calibre8">“Demek istediğim…” diyerek devam etti Greta. “Aslında bize yeni bir şey söylemedi, yani e-postada yazdıklarından farklı bir şey demek istiyorum.”</p>

  <p class="calibre8">“Aksine… Siz ne bekliyordunuz ki Greta, bize adını ve adresini söylemesini mi? Bize onu zıvanadan çıkaran şeyi söyledi. Yeni bir iletişim yolu ortaya çıkardı. Bu şekilde irtibata geçeceğini ve bunu sadece sizinle yapacağını söyledi… ‘Greta, siz bu muhteşem resimde başrolde olacaksınız’ dedi… Söylediklerini tam olarak size tekrarlamama gerek var mı?”</p>

  <p class="calibre8">“Ama ben artık ekranlarda değilim! Bunu kendi de biliyor.”</p>

  <p class="calibre8">“Şu an için öyle ama bu ne kadar sürecek? Başka bir taraftan bakacak olursanız, Morphy sizin için uğraşıyor… Adriana Maggesi’nin öldürülmesinden bu yana çok fazla şey oldu. Sensi daha ne kadar tüm bunları basından gizleyebilecek? İlk haberler yayılmaya başladı bile. Morphy bunu biliyor, tek yapması gereken biraz daha sabredip bu fısıltıların artmasını beklemek. Bu olduğunda siz onun işinin sözcüsü olacaksınız ve büyük bir talep üstüne ilk sırada yayına çıkacaksınız. Greta, olaylara birinci kişi olarak dâhil olmak sizin sektörde çok büyük bir nimettir, değerli bir avantajdır. Hem sonra büyük haberlerin kraliçesi siz değil misiniz?”</p>

  <p class="calibre8">Greta’ya karşısında Cattanei konuşuyor gibi geldi.</p>

  <p class="calibre8">“Eserini tamamlamasına çok az kaldığını söyledi, sadece tek bir hamle… Harekete geçmesi yakın mı?”</p>

  <p class="calibre8">“Az kaldı derken zamandan bahsettiğini sanmıyorum. Hatta bundan bahsetmediğine eminim. Son birkaç saattir zaten bir sürü şey yaptı: Yeni bir cinayet, yeni bir e-posta ve bu akşam direkt olarak irtibata geçmek. Ego ve heyecanının uzun bir süre beslenmesi gerekecek. ‘Az’ derken kesinlikle kastettiği kombinasyonunun tamamlanmasına sadece son bir hamle kalmış olması… ‘Eserin tamamlanmasına az kaldı… Sadece son bir hamle…’”</p>

  <p class="calibre8">“Peki bahsettiği ‘eseri’ ne?”</p>

  <p class="calibre8">“İşte sorunun kalbi de burası. Eseri onu çıldırtan şeyin kendisi yani dürtülerini harekete geçiren şey değil. Başka bir deyişle, özlemlerini yani gerçekten yapmak istediklerini örten bir maske değil.”</p>

  <p class="calibre8">“Anlamıyorum…”</p>

  <p class="calibre8">“Bakın Greta, günlük hayatta Morphy normal bir insan gibi davranıyor, rahatlıkla insanların arasına karışıp bizlerden biri gibi görünebiliyor. Kendinize bunu nasıl yaptığını mı soruyorsunuz? İçindeki o vahşi ve çılgın taraf nasıl olur da sürekli patlamaz? Bunu nasıl kontrol edebiliyor?”</p>

  <p class="calibre8">Claps farkında olmadan Mercedes’inin hızını daha düşürdü. “Bunu yapabilir” diyerek devam etti. “Çünkü içinde iki farklı kişilik taşıyor: Birisi normal, diğeri hasarlı…”</p>

  <p class="calibre8">“Çift kişilikli yani bunu mu söylemek istiyorsunuz?”</p>

  <p class="calibre8">“Dar anlamda değil. Daha açık olmak gerekirse birbirinden uzak ve habersiz iki farklı kişiliğin, yani birbirinden tamamen farklı iki insanın bir bedende bir araya gelmesi gibi bir şey değil, ki zaten bu, farklı ve seyrek görünen bir patolojidir.”</p>

  <p class="calibre8">“Nedir öyleyse?”</p>

  <p class="calibre8">“Morphy’nin taşıdığı kişilikler birlikte yaşıyor ve kendi aralarında bir denge bularak birleşiyorlar, bunu da onu çılgınlığa sürükleyen dürtünün ta kendisi sayesinde yapıyorlar. Rahatsız olan kişilik aslında normal kişiliğin karşılanmamış arzularının çürük bir meyvesidir. Morphy çok uzun bir süredir hak ettiği değeri görmediğini ve takdir edilmediğini hissediyordu, hayat ve insanlar hak ettiğini hissettiği ve özlemini çektiği değeri ona vermiyorlardı, yani ün ve başarıyı. Yavaş yavaş zihninde, bunu ona inanmayanları cezalandırarak zorla elde etmeye yönelik çılgın bir kararlılık oluşmaya başladı. Bunu dehşet saçarak yapacaktı. Evet, şöhret ve korku. İşte onun amacı, ulaşmak istediği hedef bu… Şöhret ve korku onun ‘eser’i. Ve sadece onu çıldırtan ve aşağılık eylemlerini bir kahramanlık örtüsü altına gizleyen güdü sayesinde nihayet ‘normal’ kişiliğinin arzularını tatmin edebiliyor.”</p>

  <p class="calibre8">“Normalliğini tatmin edebilmek için mi böyle çıldırdı yani? Söylemek istediğin bu mu? Ama bu… delilik!”</p>

  <p class="calibre8">“İnsan zihninin işleyişi çok karmaşıktır, bazen anlaşılamaz ve düşmanca görünebilirler ama temel olarak böyledir. Morphy’nin çılgınlığının harekete geçmesi normalliğini tatmin etmek için. Hayatta sürekli kendini önemli hissederek, kendinden ve yaptığı şeylerden bahsedildiğini duyarak yer almak istiyor, Morphy’den bahsedilsin istiyor: Şehrin korkulu rüyası, Morphy.”</p>

  <p class="calibre8">Birkaç saniye hiçbiri konuşmadı.</p>

  <p class="calibre8">“Yakın bir zamanda harekete geçeceğini sanmıyorum” diyerek tekrar konuşmaya başladı Claps. “Şimdi son gelişmelerin ortaya çıkmasını; basının kendinden geçmesini, sizin tekrar televizyonlara dönmenizi ve onun hakkında konuşmanızı bekleyecek. Ne zaman ki ilgi, huzursuzluk ve korku azalmaya başlayacak, işte o zaman harekete geçme vakti gelecek. Belki öncesinde size bir e-posta gönderecek ve sonra yeni kurbanına yönelecek. Böylelikle kimse unutamayacak; bir kâbus gibi, habis gibi şehrin üstüne çökecek… Bir efsane olacak.”</p>

  <p class="calibre8">Greta Alfieri üşüyordu. Arkasını görebilmek için önündeki aynayı biraz indirdi. Mitnick’in evinden ayrıldıklarından beri bir araba onları izliyordu. Adı koruma ya da gözetim olsun fark etmez, bu ilk defa kendini güvende hissettirdi.</p>

  <p class="calibre8">“O zaman bir süre hiç sesi çıkmayacak öyle mi?”</p>

  <p class="calibre8">“Sanmıyorum.”</p>

  <p class="calibre8">“Bu demek oluyor ki onu yakalayabilmek için elimizde başka bir şansımız olmayacak… Ama Mitnick onun bilgisayarına girebilseydi…”</p>

  <p class="calibre8">“Burada da yanılıyorsunuz Greta. Mitnick’in onun bilgisayarında açtığı delik, buna öyle diyelim, çok kıymetli ve biraz şansımız yaver giderse bizi ona götürebilir de.”</p>

  <p class="calibre4"><img alt="" class="calibre14" src="../Images/00010.jpg" /></p>

  <p class="calibre13">Maiezza, Claps’in Mitnick’in evinden çıkarken kendisine verdiği randevuya tam vaktinde gitti.</p>

  <p class="calibre8">Hemen harekete geçen Mercedes’in içine giriverdi. Saat gecenin ikisini birkaç dakika geçiyordu.</p>

  <p class="calibre8">“Oltaya geldi” dedi Claps birkaç saniyelik sessizlikten sonra. “Ama nereden internete bağlandığına ulaşamadık.”</p>

  <p class="calibre8">Arabada hâlâ Greta Alfieri’nin parfümü kokuyordu.</p>

  <p class="calibre8">“Mitnick sabit diskine girmeyi başaramadı mı?”</p>

  <p class="calibre8">“Hayır ama bilgisayarının basit bölümlerini görebildi. Mesela işlemci, ana kart, video ve ses kartı gibi… Marka ve seri numarasını aldık. Mitnick’e göre parçaları farklı markalardan toplanmış bir bilgisayar bu. Morphy’nin bunu kendi başına toplayıp kurduğundan emin. Eğer doğru gördüyse seri numaralarından yola çıkarak parçanın dağıtımının ne zaman, nereye yapıldığını bulabiliriz.”</p>

  <p class="calibre8">“Ve aynı zamanda parçaların kimin tarafından satın alındığı da araştırılabilir…”</p>

  <p class="calibre8">“Aynen öyle” diyerek kurnazca gülümsedi Claps.</p>

  <div class="mbppagebreak"></div>
</body>
</html>
