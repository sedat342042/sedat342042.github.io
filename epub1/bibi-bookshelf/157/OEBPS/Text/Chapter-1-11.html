<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Şah Mat</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="calibre11" id="filepos658730"><span class="calibre12"><span class="bold">On Birinci Gün</span></span></p>

  <p class="calibre15"><span class="italic"><span class="bold">Sabah</span></span></p>

  <p class="calibre8">Greta bir hastane odasında ayıldı.</p>

  <p class="calibre8">Yan tarafında hissettiği ağır acıyla bilinci yavaşça yerine geldi; elinde kalın bir sargı vardı. Bir kalçasına da pansuman yapılmıştı, sarılı olan gazlı bez yaranın üstündeki bandajı tutuyordu.</p>

  <p class="calibre8">Hissettiği fiziksel acıyı yok saymaya karar vererek gözlerini açtı.</p>

  <p class="calibre8">Odada ondan başka kimse yoktu.</p>

  <p class="calibre8">Gün ışığı penceredeki yarıya kadar kapatılmış kepenklerin arasından içeri giriyordu.</p>

  <p class="calibre8">Bedenine hiçbir şey bağlı değildi.</p>

  <p class="calibre8">Claps!</p>

  <p class="calibre8">Greta güçlükle yataktan çıktı.</p>

  <p class="calibre8">Claps!</p>

  <p class="calibre8">Başı dönüyordu ama bacakları onu taşıyordu… Ağzının derin bir susuzlukla yanıp tutuştuğunu hissetti; onu sakinleştiricilerle uyuttuklarını anladı.</p>

  <p class="calibre8">Claps!</p>

  <p class="calibre8">Odadan çıkıp koridorda sadece birkaç adım atmıştı ki kim bilir nereden çıkıp gelen bir doktor sabit bir gülümsemeyle Greta’nın karşısına geçti.</p>

  <p class="calibre8">“Bayan Alfieri yatağınıza dönmeniz gerek, böyle dolaşamazsınız, dinlenmeniz gerek.”</p>

  <p class="calibre8">Claps!</p>

  <p class="calibre8">Greta Alfieri, doktorun kendisine doğru uzattığı elini sert bir hareketle itti.</p>

  <p class="calibre8">“Benimle birlikte biri vardı… Yaralı…”</p>

  <p class="calibre8">“O da burada tedavi görüyor.”</p>

  <p class="calibre8">Greta’nın hissettiği rahatlık bir sonraki soruyu sorana kadar sadece bir an devam etti.</p>

  <p class="calibre8">“Peki… Nasıl?”</p>

  <p class="calibre8">“Ağır.” Doktor bakışlarını yere çevirdi. “Çok kan kaybetmiş, hem de çok…”</p>

  <p class="calibre8">“Nerede şu an?”</p>

  <p class="calibre8">“Gece çok uzun bir ameliyat geçirdi… Şu an reanimasyon ünitesinde.”</p>

  <p class="calibre8">“Lütfen, beni ona götürün…”</p>

  <p class="calibre8">“Bakın, bunun iyi bir fikir olduğunu düşünmüyorum; siz hâlâ çok zayıfsınız ve…”</p>

  <p class="calibre8">“Hayatımı kurtardı. Beni ona götürün.”</p>

  <p class="calibre8">“Onu sadece bir camın ardından görebilirsiniz.”</p>

  <p class="calibre8">“Beni ona götürün.”</p>

  <p class="calibre8">Doktor pes ederek soludu ve Greta Alfieri’nin koluna girdi.</p>

  <p class="calibre4"><img alt="" class="calibre14" src="../Images/00010.jpg" /></p>

  <p class="calibre13">Maiezza bir köşede her zamankinden daha düşünceli bir ifadeyle oturuyordu. Sensi ayakta Claps’i onlardan ayıran pencerenin karşısında duruyordu; Greta’nın geldiğini görünce yana çekilerek ona yer verdi; ikisinin bakışları bir an için kesişti.</p>

  <p class="calibre8">“Corbani?” diye fısıldadı Greta.</p>

  <p class="calibre8">Sensi kafasını iki yana sallayarak cevapladı:</p>

  <p class="calibre8">“Bedeni terastaydı…”</p>

  <p class="calibre8">Greta kalbinin göğsünden çıkacakmış gibi attığını hissederek cama yaklaştı.</p>

  <p class="calibre8">Claps üstündeki yeşil örtüyle hareketsiz yatıyordu. Kapalı gözleri neredeyse yuvalarına gömülmüş gibiydi, ağzındansa onu solunum cihazına bağlayan kalın bir hortum çıkıyordu. Her bir tarafında hortumlar, sondalar ve kateterler vardı, terk edilmiş bir kuklaya benziyordu. Greta’ya odadaki tek canlı şey, kalp atışlarını ve tansiyonu gösteren monitörle Claps’in ciğerlerini havayla dolduran cihaz gibi göründü.</p>

  <p class="calibre8">Sağlam olan elini cama dayadı. “Durumu nedir?” diye sordu kendisine eşlik eden doktora. Sesi şaşırtıcı şekilde sakin çıkmıştı.</p>

  <p class="calibre8">“Belirttiğim gibi, ona ilk müdahaleyi yapana kadar çok kan kaybetti. Ameliyat sırasında iki defa kalp krizi geçirdi. Kalbi tekrar çalıştırdık ama beynine uzun bir süre oksijen gitmedi. Şu an çok derin bir komada ama hâlâ geri dönemez bir durumda değil. Yapabileceğimiz tek şey beklemek, hayati fonksiyonlarını desteklemek ve beklemek.”</p>

  <p class="calibre8">“Ayılacak mı?” diye sordu bakışlarını Claps’ten ayırmadan.</p>

  <p class="calibre8">“Birkaç dakika içinde ayılabileceği gibi bu birkaç ay sonra da olabilir. Aynı şekilde ömrünün sonuna kadar böyle kalabilir.”</p>

  <p class="calibre8">Doktor tekrar bakışlarını yere indirdi.</p>

  <p class="calibre8">“Ve…”</p>

  <p class="calibre8">“Ve ne?”</p>

  <p class="calibre8">“Ve ayılsa bile, uzun süre oksijensiz kaldığından beyninde hasar oluşmuş olabilir. Felç kalabilir hem de ciddi boyutta.”</p>

  <p class="calibre8">Greta Alfieri kollarını sımsıkı göğsüne sardı. Kalçasındaki acıyı artık hissetmiyordu.</p>

  <p class="calibre8">Yanaklarından aşağıya bir damla yaş süzüldü.</p>

  <p class="calibre4"><img alt="" class="calibre14" src="../Images/00010.jpg" /></p>

  <p class="calibre13">Kapı hafifçe çalındıktan sonra açıldı ve Greta Alfieri’nin yatağından ilk gördüğü şey, dev gibi bir çiçek demeti oldu; hemen sonrasında ise Montanari’nin bronzlaşmış yüzü göründü.</p>

  <p class="calibre8">“Greta, Tanrı’ya şükürler olsun ki iyisin!”</p>

  <p class="calibre8">Montanari yatağın kenarına oturarak onu yanaklarından öptü, nefesi yine nane kokuyordu.</p>

  <p class="calibre8">“Bizi ne kadar korkuttun!”</p>

  <p class="calibre8">Montanari’nin teninin bronzluğu yüzüne bolca sürülen fondötenden kaynaklanıyordu.</p>

  <p class="calibre8">“Yüzünde makyaj var!”</p>

  <p class="calibre8">Montanari ona göz kırptı:</p>

  <p class="calibre8">“Sadece kısa bir röportaj! Öğlen haberleri için, herkesin götüne sıkı bir tekme atacağız!”</p>

  <p class="calibre8">Yönetmenin bir işaretiyle odaya omuzlarında kamerasıyla bir kameraman ve bir ses teknisyeni girdi.</p>

  <p class="calibre8">“Evet Greta, sen yatağa uzan ve örtüyü iyice örtelim… İşte böyle boynuna kadar.”</p>

  <p class="calibre8">Montanari hızlı bir hareketle Greta Alfieri’nin saçlarını düzeltti ve sonra geri çekilerek eserine kritik eden gözlerle baktı.</p>

  <p class="calibre8">“Acı çeker bir ifade takınmayı unutma… Mesela yavaşça konuş, sesin biraz kısık çıksın.”</p>

  <p class="calibre8">Greta Alfieri midesinin bulandığını hissetti.</p>

  <p class="calibre8">“Federico hiç havamda değilim…”</p>

  <p class="calibre8">“Dalga mı geçiyorsun!? Sen şu an bir kahramansın! En çok talep edilen habercisin, şirketimiz için bir ganimetsin sen! Biraz önce Cattanei ile konuştuk ve seninle ilgili büyük planlarımız var! Şimdi kendini geri çekemezsin… Hem sonra haber kraliçesiyken şimdi haberin kendisi oldun!”</p>

  <p class="calibre8">Mide bulantısı daha da arttı, Greta’nın kendini kurtarmak için gerekli gücü bulması gerekiyordu.</p>

  <p class="calibre8">“Şimdi değil, şimdi değil…”</p>

  <p class="calibre8">Montanari artık onu dinlemiyordu bile.</p>

  <p class="calibre8">“Şu ışık… Yüzünü biraz daha beyaz gösteremez miyiz? Greta çok soluk görünmeli. Bir hortum falan bulup takalım… Lanet olsun! Sadece grip olmuş gibi yayına alamayız onu!”</p>

  <p class="calibre8">Greta Alfieri gözlerini kapattı.</p>

  <p class="calibre8">Nasıl istiyorlarsa öyle yapsınlar, diye düşündü.</p>

  <p class="calibre8">Claps!</p>

  <div class="mbppagebreak"></div>
</body>
</html>
