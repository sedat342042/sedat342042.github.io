<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Şah Mat</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="calibre11" id="filepos765885"><span class="calibre12"><span class="bold">Dördüncü Gün</span></span></p>

  <p class="calibre15"><span class="italic"><span class="bold">Sabah</span></span></p>

  <p class="calibre8">Şehir dışında, mütevazı ve iki odalı bir daireydi. Şehrin en tanınan emlak şirketlerinden biri tarafından Adriana Maggesi’nin ölümünden iki gün önce Nicola Greco’ya kiralanmıştı, kontrat süresi olabilecek en kısa süre olan bir aydı.</p>

  <p class="calibre8">Alfa Romeo’nun içinde bulunan kimlik evrakları sahteydi elbette ki ama bunlar sayesinde Nicola Greco’nun kaldığı yere ulaşabilmişlerdi.</p>

  <p class="calibre8">Sensi etrafı inceleyen ekibini gözlüyordu. Bir kenarda hareketsiz duruyor ve hissettiği huzursuzluğu gizlemeye çalışıyordu. Nicola Greco yani diğer adıyla Morphy’nin ölümünden sonraki ilk günlerde olay büyük bir zaferle çözülmüş gibiydi. Başta o aşağılık Montanari olmak üzere basın bir kâbusun sona erdiğini duyuruyordu; operasyonun başarısından, Greta Alfieri’nin cesaretinden ve polisin etkisinden söz ediyorlardı. Yani ortada mükemmel bir tablo vardı, hatta vatandaşını korumak için kendini feda eden bir kanun görevlisi, bir kahraman bile vardı. Vali bizzat basın toplantısına katılmak istemiş ve orada gerinerek polis ekibine tebriklerini sunmuştu. Claps ve Corbani için az fakat basının da belirttiği gibi gerçekten de içten sözler sarf etmişti.</p>

  <p class="calibre8">Ancak şimdi, tam da mozaiğin tamamlandığını düşünürlerken ele geçirdikleri son bilgiler bu tablonun geneline uymuyordu.</p>

  <p class="calibre8">Profesyonel bir katili yüzlerce kilometre teperek buraya getiren ve Morphy’e hayat verdiren nasıl çarpık bir kaderdi? Ve o cep telefonuyla Maggesi ve Serni’nin ölümlerinden hemen sonra yaptığı görüşmeler kiminleydi?</p>

  <p class="calibre8">Sonra ortada bir de Alfa Romeo vardı…</p>

  <p class="calibre8">Barın sahibi arabanın mekânın yakınına öğleden sonra beş itibariyle park etmiş olduğuna yemin ediyordu: “Doktor, birkaç işimi halletmek için dışarı çıkmıştım ve dönüşte aracımı tam o arabanın arkasına park ettim. Hiç de kolay bir yer değildi, hatta belki de arabaya hafifçe dokunmuşumdur bile… Saat aşağı yukarı öğleden sonra beşti.”</p>

  <p class="calibre8">Saat beş… Morphy’nin e-postası en az birkaç saat sonra gönderilmişti, yani Nicola Greco Greta Alfieri’nin terasına atlamak üzere beklemeye geçtiği çatıya çıktığında.</p>

  <p class="calibre8">Teknik bir eleman, ona e-posta göndermek için saat ayarı yapılabileceğini ve Nicola Greco’nun o e-postayı göndermek için bizzat bilgisayar başında olmasına gerek olmadığını anlatmıştı. Morphy’nin yaşadığı yeri bulup bilgisayarına el koyunca tüm bu soruların cevaplarına ulaşabileceklerdi.</p>

  <p class="calibre8">Sensi etrafına bakındı. Dairede birkaç kişisel eşya bulabilmişlerdi ama bilgisayardan hiç iz yoktu. Peki o zaman o lanet olasıca bilgisayar neredeydi?</p>

  <p class="calibre8">Sensi ağır adımlarla dışarı çıktı. <span class="italic">Baştan beri yanlış yaptık… Henüz bitmedi…</span></p>

  <p class="calibre8">Elektronik mağazasında görüntülere takılan adamı yakalamak zorundaydı.</p>

  <p class="calibre4"><img alt="" class="calibre14" src="../Images/00010.jpg" /></p>

  <p class="calibre13">Greta mağazadan elinde yeni dizüstü bilgisayarıyla çıktı, Morganti’yle ilgili bilgilerin olduğu CD’lere bundan bakacaktı. Tüm parayı Cattanei’nin haber kanalına ait kredi kartıyla ödemişti. Ne de olsa bu bir açıdan işle ilgili bir harcamaydı!</p>

  <p class="calibre8">Uyku ilaçsız ve huzursuz edici küçük gürültülerle dolu gece hiç de kolay geçmedi. Greta sabah erkenden çıkmış ve sadece dizüstü bilgisayar almamıştı. Muhbiri, onu gece yarısı aradığı için sinirlenmemiş, isteği karşısında şaşırmamıştı, aksine hemen anlayışlı bir tavır sergilemişti.</p>

  <p class="calibre8">“Bunu bana er ya da geç soracağını biliyordum. Seninki gibi bir serüvenden sonra insan baş ucunda bir silahla çok daha rahat uyur, öyle değil mi? Sana pahalıya patlar ama yarın küçük kalibreli, hafif ve kullanışlı bir silah ayarlarım, böylece kullanman gerektiğinde bileğini kırmazsın. Tam bir bayan silahı ama yakın mesafeden inanılmaz derecede etkili. Bak güzelim, eğer yakalanırsan başın büyük belaya girer ve ben bununla ilgili hiçbir şey bilmiyorum ona göre.”</p>

  <p class="calibre8">Çantasında silahla kendini inanılmaz güvende hissediyordu. Sonra rutin ziyareti için Claps’e gitti; beklediği cevapları alamayacağını bilmesine rağmen onunla yine konuştu. Biraz safça olsa da ona yakın olmanın, onunla konuşmanın aklına bir fikir gelmesine yarayacağını hissediyordu.</p>

  <p class="calibre8">Morganti yalan söylemiş, Maggesi’nin evine çıkarken değil, aşağı inerken asansörde kapalı kalmıştı. Claps’in ona söylemeye çalıştığı şey gerçekten de bu muydu?</p>

  <p class="calibre8">O gün nisan ayının son gününü kutlamak için gökyüzünde güneş vardı, senenin ilk sıcak güneşi; Greta bilgisayarı arabanın arka koltuğuna koyup trafiğe karıştı; havanın sıcaklığından ve çantasının içindeki demir parçasından enerji toplamaya çalıştı.</p>

  <p class="calibre8">Neden Morganti böyle bir yalan söylemişti?</p>

  <p class="calibre8">Birkaç dakikada haber kanalına vardı. Arabası beyaz kırmızı bariyeri geçer geçmez güvenlik görevlisi telefon açtı:</p>

  <p class="calibre8">“Şimdi geldi.”</p>

  <p class="calibre8">Montanari yayın ekibine döndü:</p>

  <p class="calibre8">“Herkes hazır olsun, gelmek üzere. Şaşkınlık ve doğallık sergilemenizi istiyorum. Çekim ekibi dikkat edin. Yüzünü yakından almak için birkaç saniyeniz var, biraz titrek çekin, kendi içimizde yapılmış anonim bir kayıt gibi görünmesi şart!”</p>

  <p class="calibre4"><img alt="" class="calibre14" src="../Images/00010.jpg" /></p>

  <p class="calibre13"><span class="bold">Mitnick:</span> Beyaz Gölge orada mısın?</p>

  <p class="calibre8">Mitnick tekrar yazmaya başlamadan önce bir dakikadan fazla bekledi, yarım saattir uğraşıp duruyordu.</p>

  <p class="calibre8"><span class="bold">Mitnick:</span> Beyaz Gölge…?</p>

  <p class="calibre8">Bu sefer cevap hemen geldi.</p>

  <p class="calibre8"><span class="bold">Beyaz Gölge:</span> Mitnick!? Tanrım, bu ne sürprizzzzz!</p>

  <p class="calibre8"><span class="bold">Mitnick</span>: Selam Gölge.</p>

  <p class="calibre8"><span class="bold">Beyaz Gölge:</span> Hâlâ yaşıyor musun sen? Senin artık bir efsane olduğuna inanmaya başlamıştım!</p>

  <p class="calibre8"><span class="bold">Mitnick:</span> Efsaneler ölümsüzdür…</p>

  <p class="calibre8"><span class="bold">Beyaz Gölge:</span> Nasılsın bakalım ufaklık?</p>

  <p class="calibre8"><span class="bold">Mitnick:</span> İdare ediyorum.</p>

  <p class="calibre8"><span class="bold">Beyaz Gölge:</span> Tüm o yediğin ton balıkları hâlâ daha ağzına sıçmadı mı?</p>

  <p class="calibre8"><span class="bold">Mitnick:</span> Ton balığı ve kuru fasulye, benim beden sistemim için gerekli olan enerji kaynakları.</p>

  <p class="calibre8"><span class="bold">Beyaz Gölge:</span> Son konuştuğumuzdan beri çok zaman geçti.</p>

  <p class="calibre8"><span class="bold">Mitnick:</span> Yardıma ihtiyacım var Gölge.</p>

  <p class="calibre8"><span class="bold">Beyaz Gölge:</span> Elbette, söyle lütfen.</p>

  <p class="calibre8"><span class="bold">Mitnick:</span> İnternette dolanan birini bulmam gerekiyor. Burada, şehirde yaşıyor.</p>

  <p class="calibre8"><span class="bold">Beyaz Gölge:</span> Hım… Nasıl bir tip?</p>

  <p class="calibre8"><span class="bold">Mitnick:</span> Çok sıkı, senin yaşlarında. Zarar veren birisi.</p>

  <p class="calibre8">Ekran donup kaldı.</p>

  <p class="calibre8"><span class="bold">Mitnick:</span> Gölge…?</p>

  <p class="calibre8"><span class="bold">Beyaz Gölge:</span> Mayınlı tarlaya girmişsin sen evlat. Fişi çekiyorum.</p>

  <p class="calibre8"><span class="bold">Mitnick:</span> Sadece bir dakika, bırak anlatayım; istediğin zaman bağlantıyı kesebilirsin.</p>

  <p class="calibre8"><span class="bold">Beyaz Gölge:</span> Burada ispiyoncular barınamaz, bunu bilmen gerekir. Kim için çalışıyorsun, Mitnick?</p>

  <p class="calibre8"><span class="bold">Mitnick:</span> Bunu kendim için yapıyorum Gölge, polisin ya da özel güvenliğin bir ilgisi yok. Seni temin ederim.</p>

  <p class="calibre8">Yeniden sessizlik oldu.</p>

  <p class="calibre8"><span class="bold">Mitnick:</span> Verdiği zararlar internet üstünden değil. Bunları gerçek hayatta yapıyor. Ciddi zararlar.</p>

  <p class="calibre8"><span class="bold">Beyaz Gölge:</span> Güvenebilir miyim? Bir Black Hat<sup class="calibre16"><small class="calibre17" id="filepos775648"><a href="../Text/dipnot.html#filepos1037017"><span class="calibre17"><span class="calibre18"><span class="underline">[5]</span></span></span></a></small></sup> söz konusu olsa bile… Saçma bir duruma düşmek istemiyorum.</p>

  <p class="calibre8"><span class="bold">Mitnick:</span> Bir zamanlar sana bir sözüm yeterdi.</p>

  <p class="calibre8"><span class="bold">Beyaz Gölge:</span> Bir zamanlar bizden biriydin…</p>

  <p class="calibre8"><span class="bold">Mitnick:</span> Dışarıda verdiği zararlar çok ciddi boyutta ve çok yakında yenilerinin olacağına dair söz veriyor.</p>

  <p class="calibre8"><span class="bold">Beyaz Gölge:</span> Ne tip zararlar?</p>

  <p class="calibre8"><span class="bold">Mitnick:</span> Daha fazlasını söyleyemem. Bana güvenmek zorundasın.</p>

  <p class="calibre8">Ekran hareketsiz kaldı.</p>

  <p class="calibre8"><span class="bold">Mitnick:</span> Bir arkadaşım büyük tehdit altında. Yardımına ihtiyacım var Gölge.</p>

  <p class="calibre8">Beyaz Gölge cevap verene kadar birkaç saniye geçmesi gerekti.</p>

  <p class="calibre8"><span class="bold">Beyaz Gölge:</span> Bulmamız gereken şu tipi anlat biraz… Sana yardım edeceğim ufaklık.</p>

  <p class="calibre4"><img alt="" class="calibre14" src="../Images/00010.jpg" /></p>

  <p class="calibre13">Greta televizyonu açtı, eve tam öğlen haberlerine yetişecek vakitte gelmişti. Açılış müziğinden sonra ekran Montanari’nin yüzüyle kaplandı.</p>

  <p class="calibre8">“Sevgili izleyiciler, değerli seyircilerimiz, bu haber bültenimizi çok güzel hatta harika bir haberle açıyoruz.”</p>

  <p class="calibre8">Görüntü adamı boydan yarım alacak şekilde uzaklaştı.</p>

  <p class="calibre8">“Size bu kadar çabuk vermeyi ummadığımız bir haber bu.”</p>

  <p class="calibre8">Dudaklarındaki gülümsemeyle kısa bir ara verdi. Kamera değişti. Montanari başını sağa döndürdü, yine tüm ekranı kapladı.</p>

  <p class="calibre8">“Greta Alfieri döndü. Yaşadığı saldırıdan ve hepinizin çok iyi bildiği trajik gelişmelerden sadece birkaç gün sonra, Greta Alfieri aramıza dönmek istedi.”</p>

  <p class="calibre8">Yine güzel bir gülümseme.</p>

  <p class="calibre8">“Hiçbirimiz beklemezken onu yayın ekibimizin karşısında buluverdik. Ama iş arkadaşlarımızdan biri, hepinizin evinde olan küçük tipteki video kamerasıyla o anı görüntülemeye çalıştı. İşte o görüntüler.”</p>

  <p class="calibre8">Ekranda ilk görüntüler belirdi: Kadrajda yayın departmanının bir bölümü görünüyor; kamera bir masanın yakından ve uzaktan detay görüntülerini almakta, arkadan gelen sesler ise büyük ofislerdeki olağan gürültüler. Birden arkadan farklı sesler duyuluyor, salondaki alçak sesteki konuşmalar birden şaşkın bir hayret ifadesine dönüşüyor ve insanların hep bir ağızdan “Ooo” dedikleri duyuluyor. Kamera hızlı bir şekilde 180 derece dönüyor, o esnada görüntüler biraz karışıyor, sonra hafifçe sallanarak duruyor. Görüntü, salonun girişinde duran bir kadının görüneceği kadar yakınlaşıyor. Ve bu kadın Greta Alfieri. Herkes ayakta ama hiç kimse masasının başından ayrılmıyor. Salonda çınlayan bir alkış kopuyor. Görüntü Greta Alfieri’nin yüzünü alıyor, Alfieri şaşkın ama gülümsemiyor. Gözleri boş bir şekilde bakarken kaşlarını şüpheyle indirip kaldırıyor. Görüntü biraz uzaklaşarak Montanari’yi de alıyor, gömleği ve pantolon askıları görünüyor, kocaman bir gülümsemeyle kollarını açarak Greta’ya doğru ilerliyor. Montanari onu uzun ve içten bir şekilde kucaklarken Greta’nın kolları iki yanında sallanmaya devam ediyor, duygusallık en üst boyutuna ulaşıyor. Kamera etraflarındaki izleyenlere dönüyor. Otuz iki dişi meydanda alkışlayan insanlar, redaksiyon ekibi ve sekreterler, hiçbirisi bu duygusal anda gözyaşlarına hâkim olamıyor. Görüntüler sona eriyor ve ekranda tekrar Montanari beliriyor.</p>

  <p class="calibre8">“Görüntüler elbette ki yüksek kalitede değil ama bu bülteni Greta Alfieri’nin dönüşünden duyduğumuz mutluluğu sizinle paylaşarak açmak istedik… Yeniden bizimle ve yeniden sizlerle.”</p>

  <p class="calibre8">Görüntü ikinci kameraya geçiyor.</p>

  <p class="calibre8">“Pazartesi akşamı saat 21:00’de bu kanalda, özel bir programda Greta yaşadığı her şeyi sadece bize anlatacak. Hepiniz davetlisiniz ve eskiden de söylendiği gibi yine bekleriz.”</p>

  <p class="calibre8">Birinci kameraya geçiyor.</p>

  <p class="calibre8">“Ve şimdi haberler. Özetleri veriyoruz!”</p>

  <p class="calibre4"><img alt="" class="calibre14" src="../Images/00010.jpg" /></p>

  <p class="calibre13">Uzun karanlıklarla bölünen ışık dalgaları birbirini izliyordu. Ama bu karanlık öncekiler gibi derin ve net değildi… Yoğun kıvamlı bir derinlikti, tıpkı kuyuda olduğu gibi.</p>

  <p class="calibre8"><span class="italic"><span class="bold">Öğleden Sonra</span></span></p>

  <p class="calibre8">Greta içeriğini birkaç defa okuduktan sonra CD’yi yeni bilgisayarından çıkardı. Montanari’nin haberinin sebep olduğu öfke dolu kötü ruh hâli yüzünden konsantre olmakta zorlanmıştı. Artık Claudio Morganti ile ilgili daha fazla şey biliyordu. Şehir dışındaki küçük bir kasabadandı ve bu suçları, kendini ispat etmek için işlediğine şüphe yoktu. Başarılı öğrenciliği ona, en önemli devlet üniversitelerinden birinin ekonomi ve pazarlama bölümünden yüksek dereceyle mezun olmasını sağlamıştı. Uzmanlaşmak için yurt dışında bir master programına katılmıştı ve sonra akademik kariyer yapmaya kararlı bir şekilde ülkesine geri dönmüştü. Uzun süre geçici bir pozisyonda, kurumsal finansman direktörü olan büyük prestij sahibi Profesör De Zauli’nin asistanlığını yapmıştı.</p>

  <p class="calibre8">Rüyalar gün ışığıyla sona erer derler ama onun durumunda bu biraz daha uzun sürmüştü. Birkaç yıl küçük başarılar ve çok az para elde ettikten sonra yükselebileceğine dair bir ümidi kalmayınca üniversitedeki kariyerini terk etmiş ve ülkenin en önde gelen bankalarından birinde işe başlamıştı. Ancak orada da kariyeri zorla ve sarsılarak, geçen ay Morganti’nin ani istifasına kadar devam etmişti.</p>

  <p class="calibre8">Greta Alfieri elini saçlarının arasında dolaştırdı. Geçen ay… Yani Maggesi cinayetinden iki hafta önce.</p>

  <p class="calibre8">İki yıl süren çocuksuz bir evlilik yapmış. Hiçbir arkadaşı, bilinen bir hobisi ya da tutkunu olduğu bir merakı yokmuş. Çevresinde ciddiyeti ve titizliğiyle tanınıyormuş. İş arkadaşları ve tanıdıkları onu anlaşılması güç biri olarak nitelendiriyormuş. Bir dedikoduya göre, eski karısı onu başka bir erkek için terk etmiş. Ve doğal olarak daha önce polisle başı hiç derde girmemiş.</p>

  <p class="calibre8">Sıradan bir hikâye, diye düşündü Greta, tıpkı diğerleri gibi küçük ve büyük hayal kırıklıklarıyla dolu.</p>

  <p class="calibre8">Sadece birkaç hafta önce Claudio Morganti’nin bu durumunu şanssızlık olarak nitelendirip konuyu kapatabilirdi.</p>

  <p class="calibre8">Oysa şimdi, Claps’in Morphy için çizdiği psikolojik profili düşündüğünde; otuz beş yaşından büyük, bekâr, yükseköğrenim görmüş, ciddiyetiyle tanınan, koyu renk giysiler giyen, mesafeli olmayı seven, hepsinden önemlisi hak ettiği değeri hiçbir zaman göremediğini düşünen bir adam… Morganti bu profile tam uyuyordu.</p>

  <p class="calibre8">Asansör aşağı mı iniyordu?</p>

  <p class="calibre8">Maggesi cinayeti, katilin cinnet geçirmesiyle gerçekleşmişti, katil kapıyı zorlamamıştı, kendini içeri davet ettirmişti. İlk ileri sürülen tez, bunun bir aşk cinayeti olduğuydu ve Morganti, Adriana Maggesi’nin sevgilisiydi.</p>

  <p class="calibre8">Greta kafasını iki yana salladı. O, olamazdı. Morganti, Paola Serni cinayeti işlendiğinde hapisteydi. Eğer Morphy oysa Greco’yla cep telefonundan nasıl konuşacaktı? Hem sonra e-postayı nasıl gönderecekti. Ayrıca mağazanın video kayıtlarındaki adam da hiç şüphesiz o değildi.</p>

  <p class="calibre8">Ama o gece oradaydı ve asansörde kapalı kalmıştı.</p>

  <p class="calibre8">Asansör aşağı iniyordu.</p>

  <p class="calibre8">Neden yalan söylesin?</p>

  <p class="calibre8">Morganti ne görmüş olabilirdi?</p>

  <p class="calibre8">Ya da ne yapmış?</p>

  <p class="calibre8">Greco’yu Maggesi’nin evine o mu getirmişti? Cinayete o da mı karışmıştı? Peki, o zaman Morphy…?</p>

  <p class="calibre8">Hiçbir taş yerine oturmuyordu.</p>

  <p class="calibre8">Greta bir el hareketiyle kafasındaki tüm düşünceleri kovaladı, basit varsayımlar üstüne oyun kartlarından bir kale kuruyordu.</p>

  <p class="calibre8"><span class="italic"><span class="bold">Akşam</span></span></p>

  <p class="calibre8">Işık hüzmeleri artık kesilmeden aralıksız devam ediyordu.</p>

  <p class="calibre8">Birbirini takip eden elektrik akımları sanki kendi aralarında bir bağlantı kurmak istercesine art arda koşturup duruyordu. Her biri Claps’in varoluşunun bir parçasını oluşturuyordu sanki, bunlardan bir tanesi daha düşük yoğunluktaki bir boşlukta asılı kaldı. Claps’in sol elinin küçük parmağı neredeyse fark edilemeyecek kadar kımıldadı.</p>

  <p class="calibre4"><img alt="" class="calibre14" src="../Images/00010.jpg" /></p>

  <p class="calibre13"><span class="bold">Beyaz Gölge:</span> Mitnick orada mısın?</p>

  <p class="calibre8"><span class="bold">Mitnick:</span> Buradayım, bir şeyler atıştırıyordum, ister misin?</p>

  <p class="calibre8"><span class="bold">Beyaz Gölge:</span> Tanrı beni korusun, o yağlı pençelerini temizlesen iyi olur, biraz konuşmamız lazım.</p>

  <p class="calibre8"><span class="bold">Mitnick:</span> Kulaklarımı açtım seni dinliyorum.</p>

  <p class="calibre8"><span class="bold">Beyaz Gölge:</span> Bu tipi yakalamak için ne kadar şansımız olduğunu biliyor musun?</p>

  <p class="calibre8"><span class="bold">Mitnick:</span> Neredeyse hiç.</p>

  <p class="calibre8"><span class="bold">Beyaz Gölge:</span> O zaman kendine bir piyango bileti al ufaklık, elimizde bir ipucu var.</p>

  <p class="calibre8"><span class="bold">Mitnick:</span> Devam etsene, ne bekliyorsun?</p>

  <p class="calibre8"><span class="bold">Beyaz Gölge:</span> Bu sıkı adamla ilgili etraftaki arkadaşlarıma birkaç soru sordum. Tabii adamı çok takdir ederek konuştum…</p>

  <p class="calibre8"><span class="bold">Mitnick:</span> Ve…</p>

  <p class="calibre8"><span class="bold">Beyaz Gölge:</span> Ve ortaya sağlam bir adamın ismi çıktı, bayağı sağlam. Kırk yaşlarında ve alışverişlerini o mağazadan yapıyor…</p>

  <p class="calibre8"><span class="bold">Mitnick:</span> Başka bir şeyler de öğrenebildin mi?</p>

  <p class="calibre8"><span class="bold">Beyaz Gölge:</span> Ufaklık, seni de memnun etmek ne zor! Yarın onu iyi tanıyanlardan biriyle konuşmam gerek.</p>

  <p class="calibre8"><span class="bold">Mitnick:</span> Eğer bilgilerini paylaşırsan onunla ben de konuşabilirim.</p>

  <p class="calibre8"><span class="bold">Beyaz Gölge:</span> Ve bir bok elde edemezsin. Bu senden çok daha kurnaz biri, sadece tanıdıklarıyla konuşuyor.</p>

  <p class="calibre8"><span class="bold">Mitnick:</span> Peki sen onu tanıyor musun?</p>

  <p class="calibre8"><span class="bold">Beyaz Gölge:</span> Nadiren konuştuğum biri… Adı Dilsiz ve sanırım ne tip biri olduğunu anlamışsındır.</p>

  <p class="calibre8"><span class="bold">Mitnick:</span> Dinle Gölge, sen uğraşma… Onunla ben konuşmaya çalışacağım, bunu ayarlayabilir misin?</p>

  <p class="calibre8"><span class="bold">Beyaz Gölge:</span> Bilmiyorum… Senin ismin hâlâ önemseniyor, en azından deneyebilirim.</p>

  <p class="calibre8"><span class="bold">Mitnick:</span> Teşekkürler, Gölge.</p>

  <p class="calibre8"><span class="bold">Beyaz Gölge:</span> Yarın görüşürüz Mitnick. İnternette ol.</p>

  <div class="mbppagebreak" id="top_3"></div>
</body>
</html>
